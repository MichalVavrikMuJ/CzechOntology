{"id": "534569", "url": "https://cs.wikipedia.org/wiki?curid=534569", "title": "Řehořov", "text": "Řehořov\n\nŘehořov () je vesnice, část městyse Kamenice v okrese Jihlava. Nachází se asi 3 km na sever od Kamenice. Prochází zde silnice II/602. V roce 2009 zde bylo evidováno 105 adres. V roce 2001 zde trvale žilo 271 obyvatel.\n\nŘehořov je také název katastrálního území o rozloze 5,86 km.\n\nNázev se vyvíjel od varianty Rehorns (1377), Rzehorz (1381), Hrzehorzow (1386), Rehorn (1419), Reherns (1517), Rzehorzow (1556), Ržehoržow (1678), Regentz (1718), Regens (1720), Ržehoržow a Regens (1751), Regens a Řehořow (1846), Regens a Řehořov (1872) až k podobě Řehořov v letech 1881 a 1924. Místní jméno vzniklo přidáním přivlastňovací přípony -ov k osobnímu jménu Řehoř, německé pojmenování Regens vzniklo kontaminací s německým osobním jménem Gregor.\n\nPrvní písemná zmínka o obci pochází z roku 1381.\n\n1. července 1989 se stal místní částí Kamenice.\n\nŘehořov leží v okrese Jihlava v Kraji Vysočina. Nachází se 7 km západně od Měřína, 5,5 km severně od Kamenice, 4,5 km východně od Vysokých Studnic a 3 km jihovýchodně od Věžnic. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Řehořovská pahorkatina. Průměrná nadmořská výška činí 605 metrů. Nejvyšší bod, Řehořovský vrch (645 m n. m.), leží jižně od vsi. V severní části stojí Kopeček (627 m n. m.). Na území Řehořova pramení Řehořovský potok, na němž se nachází rybník U Myslivny.\n\nPodle sčítání 1930 zde žilo v 79 domech 384 obyvatel. 381 obyvatel se hlásilo k československé národnosti a 3 k německé. Žilo zde 392 římských katolíků a 1 žid.\n\nV obci sídlí firma PENADOP, s.r.o., pobočka České pošty a obchod Jednota, spotřební družstvo Velké Meziříčí – COOP. Obcí prochází silnice II. třídy č. 602 z Měřína do Vysokých Studnic. Dopravní obslužnost zajišťují dopravci ICOM transport, TRADO-BUS a Tourbus. Autobusy jezdí ve směrech Brno, Velké Meziříčí, Jihlava, Tábor, Písek, Strakonice, Velká Bíteš, Puklice, Kamenice, Měřín Velké Meziříčí a Náměšť nad Oslavou. Obcí prochází zeleně značená turistická trasa z Kameničky do Nadějova.\n\nMístní děti dojíždějí do základní školy v Kamenici. Působí zde Sbor dobrovolných hasičů Řehořov.\n\n"}
{"id": "534570", "url": "https://cs.wikipedia.org/wiki?curid=534570", "title": "Vržanov", "text": "Vržanov\n\nVržanov () je vesnice, část městyse Kamenice v okrese Jihlava. Nachází se asi 3 km na jihozápad od Kamenice. V roce 2009 zde bylo evidováno 57 adres. V roce 2001 zde trvale žilo 63 obyvatel.\n\nVržanov je také název katastrálního území o rozloze 2,08 km.\n\nNázev se vyvíjel od varianty Wrzanau (1556), z Wržanowa (1592), Wržanow (1678), Wrzanow (1718, 1720), Wržanow (1751, 1846), Wrzanu a Vržanov (1872) až k podobě Vržanov v letech 1881 a 1924. Místní jméno vzniklo přidáním přivlastňovací přípony -ov k osobnímu jménu Vrzan.\n\nPrvní písemná zmínka o obci pochází z roku 1556. Od roku 1869 přísluší ke Kamenici.\n\nVržanov leží v okrese Jihlava v Kraji Vysočina. Nachází se 4 km jihozápadně od Kamenice a 6 km jihovýchodně od Luk nad Jihlavou a 3 km jihovýchodně od Bítovčic. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Řehořovská pahorkatina. Průměrná nadmořská výška činí 510 metrů. Severní částí sídla protéká bezejmenný potok, který se poté vlévá do Kameničky.\n\nNa území Vržanova leží dvě přírodní památky Pahorek u Vržanova a Prosenka. Na návsi rostou čtyři památné lípy srdčité, jejichž stáří bylo roku 2009 odhadováno na 120 let.\n\nPodle sčítání 1930 zde žilo v 27 domech 152 obyvatel. 152 obyvatel se hlásilo k československé národnosti. Žilo zde 151 římských katolíků a 1 evangelík.\n\nObcí prochází silnice III. třídy č. 3517. Dopravní obslužnost zajišťuje dopravce ICOM transport. Autobusy jezdí ve směrech Jihlava, Luka nad Jihlavou, Brno, Kamenice, Kamenička, Měřín, Puklice, Řehořov a Velké Meziříčí. Obcí prochází zeleně značená turistická trasa z Přímělkova do Kamenice.\n\nMístní děti dojíždějí do základní školy v Kamenici.\n\n"}
{"id": "534573", "url": "https://cs.wikipedia.org/wiki?curid=534573", "title": "Diskografie Waylona Jenningse", "text": "Diskografie Waylona Jenningse\n\nDiskografie Waylona Jenningse, amerického country zpěváka.\n\n\n"}
{"id": "534580", "url": "https://cs.wikipedia.org/wiki?curid=534580", "title": "Nušl", "text": "Nušl\n\nNositelé příjmení Nušl:\n\n\n"}
{"id": "534581", "url": "https://cs.wikipedia.org/wiki?curid=534581", "title": "Brodce (Kněžice)", "text": "Brodce (Kněžice)\n\nBrodce () je vesnice, část obce Kněžice v okrese Jihlava. Nachází se asi 1,5 km na jih od Kněžic. V roce 2009 zde bylo evidováno 62 adres. V roce 2001 zde trvale žilo 138 obyvatel.\n\nBrodce je také název katastrálního území o rozloze 1,82 km.\n\nNázev se vyvíjel od varianty Brodcze (1481, 1528, 1532, 1590), Brodecz (1678), Brodcže (1718), Brotze (1720), Brodcze (1751), Brodce, Brodcze a Brodze (1846) až k podobám Brodze a Brodce v roce 1872. Místní jméno je množným číslem k slovu brodec, odvozeno je od brodu, který byl přes Brtnický potok na zemské stezce.\n\nPrvní písemná zmínka o obci pochází z roku 1490.\n\nV letech 1869–1910 k Brodcům patřil Hrutov.\n\nV roce 1961 se vesnice stala místní částí Kněžic.\n\nBrodce leží v okrese Jihlava v Kraji Vysočina. Nachází se 6 km jižně od Brtnice, 1 km jižně od Kněžic, 1 km západně od Hrutova a 4,5 km severně od Opatova. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Průměrná nadmořská výška činí 544 metrů. Východně od vsi se slévají dva bezejmenné potoky, které se poté vlévají do řeky Brtnice, na níž se jihozápadně od obce nachází rybník Strážov.\n\nPodle sčítání 1930 zde žilo v 31 domech 133 obyvatel. 131 obyvatel se hlásilo k československé národnosti a 1 k německé. Žilo zde 133 římských katolíků.\n\nV obci sídlí firmy Hospůdka U Pařilů, poradenství pro chov psů Vita Canem o.s. a prodejce elektrických ohradníků KAMÍR a Co, spol. s r.o. Obcí prochází silnice III. třídy č. 4026 z Kněžic do Opatova a č. 4029 do Hrutova. Dopravní obslužnost zajišťují dopravci ICOM transport a TRADO-BUS. Autobusy jezdí ve směrech Jihlava, Kněžice, Předín, Želetava, Štěměchy, Okříšky, Třebíč a Hrutov.\n\n\n\n"}
{"id": "534582", "url": "https://cs.wikipedia.org/wiki?curid=534582", "title": "Rychlov (Kněžice)", "text": "Rychlov (Kněžice)\n\nRychlov () je malá vesnice, část obce Kněžice v okrese Jihlava. Nachází se asi 1,5 km na sever od Kněžic. V roce 2009 zde bylo evidováno 10 adres. V roce 2001 zde trvale žilo 8 obyvatel.\n\nRychlov leží v katastrálním území Rychlov u Kněžic o rozloze 1,18 km.\n\nNázev vznikl podle pověsti, ve které se píše, že čert běžel z místního vrchu a přitom křičel ,rychle, rychle\". Název se vyvíjel od varianty Rychlow (1480, 1528, 1678), Richlow (1718), Rychlow (1720), Richlow (1751), Richlau a Rjchlow (1846), Richlau a Rychlov (1872) až k podobě Rychlov v letech 1881 a 1924. Místní jméno vzniklo přidáním přivlastňovací přípony -ov k osobnímu jménu Rychel.\n\nOd roku 1869 přísluší ke Kněžicím.\n\nPodle sčítání 1930 zde žilo v 10 domech 50 obyvatel. 50 obyvatel se hlásilo k československé národnosti. Žilo zde 50 římských katolíků.\n\nRychlov leží v okrese Jihlava v Kraji Vysočina. Nachází se 4 km jižně od Brtnice, 9 km severozápadně od Okříšek a 7 km severovýchodně od Kněžic. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Průměrná nadmořská výška činí 565 metrů. Východně od vsi protéká řeka Brtnice, na níž se severně rozkládá Rychlovský rybník.\n\nObcí prochází silnice III. třídy č. 4055. Dopravní obslužnost zajišťují dopravci ICOM transport a TRADO-BUS. Autobusy jezdí ve směrech Jihlava, Třebíč, Brtnice.\n\n\n"}
{"id": "534583", "url": "https://cs.wikipedia.org/wiki?curid=534583", "title": "Víska (Kněžice)", "text": "Víska (Kněžice)\n\nVíska () je malá vesnice, část obce Kněžice v okrese Jihlava. Nachází se asi 0,5 km na východ od Kněžic. Prochází zde silnice II/402. V roce 2009 zde bylo evidováno 30 adres. V roce 2001 zde trvale žilo 60 obyvatel.\n\nVíska leží v katastrálním území Víska u Kněžic o rozloze 2,02 km. V katastrálním území Víska u Kněžic leží i Kněžice.\n\nNázev se vyvíjel od varianty Weska (1528, 1532), Wiska (1678), Wisska (1718), Wyska (1751, 1846), Wiska a Víska (1872), Veska (1881), Viska (1924) až k podobě Víska v roce 1935. Místní jméno je zdrobnělinou od slova ves.\n\nOd roku 1869 přísluší ke Kněžicím.\n\nPodle sčítání 1930 zde žilo v 28 domech 125 obyvatel. 124 obyvatel se hlásilo k československé národnosti. Žilo zde 125 římských katolíků.\n\nVíska leží v okrese Jihlava v Kraji Vysočina. Nachází se 1 km severovýchodně od Kněžic a 3,5 km severozápadně od Zašovic. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Průměrná nadmořská výška činí 558 metrů. Nejvyšší bod o nadmořské výšce 618 metrů se nachází severovýchodně od Vísky, Vísecký vrch (606 m n. m.) leží na sever od vsi. Vískou protéká bezejmenný potok, který se na východní hraně katastru vlévá do řeky Brtnice.\n\nVe Vísce sídlí truhlářství Kourek a brusič skla. Obcí prochází silnice II. třídy č. 402 do Kamenice. Dopravní obslužnost zajišťuje dopravce TRADO-BUS. Autobusy jezdí ve směrech Štěměchy, Želetava, Okříšky, Třebíč, Hrutov, Jihlava, Kněžice a Brtnice.\n\n\n"}
{"id": "534584", "url": "https://cs.wikipedia.org/wiki?curid=534584", "title": "Bohusoudov", "text": "Bohusoudov\n\nBohusoudov (dříve Osoudov nebo Vosoudov, ) je malá vesnice, část obce Knínice v okrese Jihlava. Nachází se asi 2,5 km na západ od Knínice. V roce 2009 zde bylo evidováno 19 adres. V roce 2001 zde trvale žilo 10 obyvatel.\n\nBohusoudov leží v katastrálním území Knínice o výměře 10,67 km.\n\nNázev se vyvíjel od varianty Bossudow (1371, 1385), Osawdow (1512), Endmannsdorf a Wosaudow (1846), Etmannsdorf a Vosoudov (1885), Ettmannsdorf a Vosoudov (1893), Osoudov (1924) až k podobě Bohusoudov v roce 1949. Původní a současné místní jméno vzniklo přidáním přivlastňovací přípony -ov k osobnímu jménu Bohosud. Německý název Endmansdorf vznikl při obnovení osady v roce 1786 podle jména soudce Endmanna, která řídil parcelaci.\n\nPrvní písemná zmínka o obci pochází z roku 1371. Během česko-uherských válek v 15. století byla zničena. Poté zde jezuité postavili dvůr, ten byl roku 1786 rozparcelován. Na jeho místě tak vzniklo sídlo Endmannsdorf.\n\nOd roku 1869 přísluší k obci Knínice.\n\nBohusoudov leží v okrese Jihlava v Kraji Vysočina. Nachází se 4 km jižně od Nové Říše, 3 km jihozápadně od Krasonic, 2,5 km severozápadně od Knínic, 2,5 km severně od Budče a 3,5 km východně od Jersic. Geomorfologicky je oblast součástí Česko-moravské subprovincie, konkrétně Jevišovické pahorkatiny a jejího podcelku Jemnická kotlina. Průměrná nadmořská výška činí 550 metrů. Nejvyšší bod, V Lípí (647 m n. m.), leží severozápadně od vsi. Východně od Bohusoudova stojí vrch Skříp (570 m n. m.). Severní částí vsi protéká bezejmenný potok, který se jihovýchodně vlévá do Prokopky.\n\nPodle sčítání 1930 zde žilo ve 32 domech 130 obyvatel. 130 obyvatel se hlásilo k československé národnosti. Žilo zde 130 římských katolíků.\n\nObcí prochází silnice III. třídy č. 41012 do Knínic. Obcí prochází cyklistická trasa č. 5124 z Červeného Hrádku do Knínic a modře značená turistická trasa z Dačic k Nové Říši.\n\nMístní děti dojíždějí do školy v Želetavě.\n\n\n\n"}
{"id": "534585", "url": "https://cs.wikipedia.org/wiki?curid=534585", "title": "Jedlov", "text": "Jedlov\n\nJedlov () je malá vesnice, část obce Mirošov v okrese Jihlava. Nachází se asi 1,5 km na sever od Mirošova. V roce 2009 zde bylo evidováno 29 adres. V roce 2001 zde trvale žilo 87 obyvatel.\n\nJedlov leží v katastrálním území Mirošov u Jihlavy o výměře 4,13 km.\n\nNázev se vyvíjel od variant Jedlow a Gedlow v roce 1790. Místní jméno vzniklo přidáním přípony -ov k přídavnému jménu jedlový.\n\nPrvní písemná zmínka o obci pochází z roku 1757. Od roku 1869 spadá pod obec Mirošov.\n\nJedlov leží v okrese Jihlava v Kraji Vysočina. Nachází se 0,5 km jižně od Hubenova, 1 km severně od Mirošova a 2 km jihovýchodně od Boršova. Geomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Čeřínecká vrchovina. Průměrná nadmořská výška činí 590 metrů. Nejvyšší bod o nadmořské výšce 639 metrů stojí západně od vsi. Východně od Jedlova teče Jedlovský potok, na němž se nachází velký rybník.\n\nPodle sčítání 1921 zde žilo v 26 domech 156 obyvatel, z nichž bylo 71 žen. 155 obyvatel se hlásilo k československé národnosti, 1 k německé. Žilo zde 156 římských katolíků.\n\nObcí prochází silnice III. třídy č. 01942.\n\nMístní děti dojíždějí do základní školy v Dušejově.\n\n"}
{"id": "534587", "url": "https://cs.wikipedia.org/wiki?curid=534587", "title": "Dobrá Voda (Mrákotín)", "text": "Dobrá Voda (Mrákotín)\n\nDobrá Voda () je malá vesnice, část městyse Mrákotín v okrese Jihlava. Nachází se asi 1,5 km na jihozápad od Mrákotína. V roce 2009 zde bylo evidováno 28 adres. V roce 2001 zde trvale žilo 61 obyvatel. Součástí byly Lázně Jáchymovy z počátku 17. století postaveny na sirno-železitém pramenu. Lázně byly pojmenované po zakladateli hraběti Jáchymovi Slavatovi.\n\nDobrá Voda leží v katastrálním území Mrákotín u Telče o výměře 13,6 km.\n\nNázev se vyvíjel od varianty Lázně Jáchymovy (1682), Wobrawoda (1720), Gutwasser a Dobrawoda (1846), Gutwasser a Dobrá Voda (1872) až k podobě Dobrá Voda v roce 1881. Místní jméno je odvozeno od léčivého pramenu. Název z roku 1682 (Lázně Jáchymovy) odkazuje na hraběte Jáchyma Slavatu.\n\nPrvní písemná zmínka o obci pochází z roku 1541. Od roku 1869 přísluší k Mrákotínu.\n\nDobrá Voda leží v okrese Jihlava v Kraji Vysočina. Nachází se 1,5 km jižně od Mrákotína, 2,5 km západně od Krahulčí, 2,5 km severně od Olší a 1,5 km východně od Praskoles. Geomorfologicky je oblast součástí Česko-moravské subprovincie, konkrétně leží na rozmezí Křižanovské vrchoviny a Javořické vrchoviny a jejího podcelku Brtnická vrchovina a Jihlavské vrchy, v jejichž rámci spadá pod geomorfologické okrsky Třešťská pahorkatina a Mrákotínská sníženina. Průměrná nadmořská výška činí 540 metrů. Nejvyšší bod o nadmořské výšce 585 metrů leží severně od vsi a stojí na něm kostel sv. Jáchyma. Dobrou Vodou protéká Praskoleský potok, na němž se nachází Hamerský rybník, jehož západní okraj leží na území Dobré Vody.\n\nLeží na území národního geoparku Vysočina.\n\nPodle sčítání 1930 zde žilo v 23 domech 113 obyvatel. 111 obyvatel se hlásilo k československé národnosti. Žilo zde 112 římských katolíků a 1 evangelík.\n\nNalézají se zde ubytovací zařízení Letovisko Dobrá Voda, Privát Zdeňkov a penzion Pod Jáchymem.\n\nProchází tudy silnice III. třídy č. 40615. Dopravní obslužnost zajišťují dopravci ICOM transport, Josef Štefl - tour a ČSAD Jindřichův Hradec. Autobusy jezdí ve směrech Dačice, Mrákotín, Telč, Kunžak, Strmilov, Studená, Jihlava a Želetava. Dobrou Vodou vede cyklistická trasa č. 5261 z Praskoles do Borovné a modře značená turistická trasa z Mrákotína do Olší.\n\nMístní děti chodí na první stupeň základní školy do Mrákotína, na druhý stupeň dojíždějí do základní školy v Telči.\n\n\n\n\n"}
{"id": "534588", "url": "https://cs.wikipedia.org/wiki?curid=534588", "title": "Praskolesy (Mrákotín)", "text": "Praskolesy (Mrákotín)\n\nPraskolesy () je malá vesnice, část městyse Mrákotín v okrese Jihlava. Nachází se asi 3 km na jihozápad od Mrákotína. V roce 2009 zde bylo evidováno 15 adres. V roce 2001 zde trvale žilo 17 obyvatel. Historický střed vsi je od roku 2004 vesnickou památkovou zónou.\n\nPraskolesy leží v katastrálním území Praskolesy u Mrákotína o rozloze 4,69 km.\n\nNázev se vyvíjel od varianty Praskolesy (1385), Praskoles (1399, 1678, 1718, 1720), Praskoletz (1751), Praskoless a Praskoles (1846), Praskoles a Praskolesy (1872) až k podobě Praskolesy v letech 1881 a 1924. Místní jméno je apelativní – označovalo les, který praská, tedy má suché dřevo.\n\nPrvní písemná zmínka o obci pochází z roku 1385.\n\nOd roku 1950 spadají pod Mrákotín.\n\nPraskolesy leží v okrese Jihlava v Kraji Vysočina. Nachází se 2,5 km jihozápadně od Mrákotína, 2,5 km západně od Dobré Vody, 3 km severozápadně od Olší a 2,5 km východně od Sumrakova. Geomorfologicky je oblast součástí Česko-moravské subprovincie, konkrétně leží na rozmezí Křižanovské vrchoviny a Javořické vrchoviny a jejich podcelků Brtnická vrchovina, Jihlavské vrchy a Novobystřická vrchovina, v jejichž rámci spadá pod geomorfologické okrsky Třešťská pahorkatina, Mrákotínská sníženina a Studenská pahorkatina.\n\nPrůměrná nadmořská výška činí 575 metrů. Nejvyšší bod, Vrchy (626 m n. m.), leží severně od vsi. Jižně od Praskoles protéká Praskoleský potok, na němž se rozkládají rybníky Velký rybník, Belový a Korandův rybník. Na návsi u domu čp. 7 roste 19metrová lípa velkolistá, tzv. Praskoleská lípa, v dutině kmene se nachází zvonička z 19. století, která je shora krytá stříškou. Stáří stromu bylo v roce 1994 odhadováno na 800 let. Na návsi na levé straně silnice stojí památná 30metrová lípa malolistá, jejíž stáří bylo v roce 1994 odhadováno na 300 let.\n\nPodle sčítání 1930 zde žilo v 15 domech 71 obyvatel. 71 obyvatel se hlásilo k československé národnosti. Žilo zde 65 římských katolíků a 6 evangelíků.\n\nObcí prochází silnice III. třídy č. 40616 z Mrákotína do Sumrakova. Dopravní obslužnost zajišťují dopravci ICOM transport a ČSAD Jindřichův Hradec. Autobusy jezdí ve směrech Jindřichův Hradec, Blažejov, Kunžak, Strmilov, Studená, Telč, Nová Říše, Želetava a Jihlava. Obcí prochází cyklistická trasa č. 5261 ze Sumrakova do Dobré Vody a žlutě značená turistická trasa.\n\nMístní děti dojíždějí do základní školy v Telči.\n\n\n"}
{"id": "534591", "url": "https://cs.wikipedia.org/wiki?curid=534591", "title": "Bezděkov (Pavlov)", "text": "Bezděkov (Pavlov)\n\nBezděkov (německy \"Steinkeller\") je malá vesnice, část obce Pavlov v okrese Jihlava. Nachází se asi 2,5 km na severozápad od Pavlova. V roce 2009 zde bylo evidováno 26 adres. V roce 2001 zde trvale žilo 39 obyvatel.\n\nBezděkov leží v katastrálním území Bezděkov u Třešti o rozloze 2,3 km.\n\nNázev se vyvíjel od varianty Bezdyekow (1390, 1415), v Bezdiekowie (1496), Steinkeller (1678) až k podobám Steinkeller a Bezděkow v roce 1846. Německé místní jméno Steinkeller znamenalo kamenný sklep a dávalo se studeným a kamenitým místům. České pojmenování vzniklo přidáním přivlastňovací přípony -ov k osobnímu jménu Bezděk.\n\nPrvní písemná zmínka o obci pochází z roku 1360.\n\nV roce 1961 se Bezděkov stal místní částí obce Pavlov.\n\nBezděkov leží v okrese Jihlava v Kraji Vysočina. Nachází se 1 km jižně od Stajiště, 2,5 km západně od Pavlova, 11 km severně od Telče a 1 km východně od Panenské Rozsíčky. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Západní hranici tvoří Moravská Dyje.\n\nPodle sčítání 1930 zde žilo v 22 domech 124 obyvatel. 124 obyvatel se hlásilo k československé národnosti. Žilo zde 124 římských katolíků.\n\nV obci byl nově zrekonstruován areál bývalého JZD na Q Ranch ,kde najdete 50 lůžek ,welness a vinný sklep ,venkovní bazén a krytou jezdeckou halu. Vyhledávané místo na firemní teambuildingy, školní akce a rodinné oslavy. Ranč se zabývá chovem amerických koní Quarterhorse a painthorse. Organizují zde výcvik a vycházky a vyjížďky Vysočinou od jedné hodiny až na celé dny. V obci rovněž sídlí truhlářství. Obcí prochází silnice III. třídy č. 4067 do Panenské Rozsíčky. Dopravní obslužnost zajišťuje dopravce ICOM transport. Autobusy jezdí ve směrech Třešť a Opatov. Obcí prochází cyklistická trasa č. 5092 z Panenské Rozsíčky do Pavlova.\n\nDěti dojíždějí do základní školy v Třešti.\n\n\n\n"}
{"id": "534592", "url": "https://cs.wikipedia.org/wiki?curid=534592", "title": "Stajiště", "text": "Stajiště\n\nStajiště () je malá vesnice, část obce Pavlov v okrese Jihlava. Nachází se 3 km na severozápad od Pavlova. V roce 2009 zde bylo evidováno 34 adres. V roce 2001 zde trvale žilo 33 obyvatel.\n\nStajiště je také název katastrálního území o rozloze 1,89 km.\n\nNázev se vyvíjel od varianty Stagisscze (1365), Stagystye (1415), Stagistye (1415), Staysscze (1437), v Stagissczi (1495), v Stagissczy (1517), Teschau (1678, 1718), Teschen (1720), Deschen (1751), Teschen a Steisste (1798), Teschen, Stegšt a Staiště (1846), Teschen a Stejšť (1850, 1872), Stajiště (1881), Stejště a Stejšť (1907) až k podobě Stajiště v roce 1924. Pojmenování je středního rodu. Místní jméno pochází z obecného jména stajiště, tedy místo kde stála stáj.\n\nPrvní písemná zmínka o obci pochází z roku 1365.\n\nV roce 1961 se stala místní částí Pavlova.\n\nStajiště leží v okrese Jihlava v Kraji Vysočina. Nachází se 3 km severozápadně od Pavlova, 1 km severně od Bezděkova a 6 km jihovýchodně od Třeště. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Průměrná nadmořská výška činí 634 metrů. Nejvyšší bod o nadmořské výšce 683 metrů leží severně od vsi. Západně od Stajiště pramení Moravská Dyje, severně pramení Otínský potok.\n\nPodle sčítání 1930 zde žilo v 28 domech 124 obyvatel. 124 obyvatel se hlásilo k československé národnosti. Žilo zde 124 římských katolíků.\n\nSídlí zde truhlářství. Prochází tudy silnice III. třídy č. 4066 z Pavlova do Třeště. Dopravní obslužnost zajišťuje dopravce ICOM transport. Autobusy jezdí ve směrech Třešť a Opatov.\n\nDěti dojíždějí do základní školy v Třešti.\n\n\n"}
{"id": "534593", "url": "https://cs.wikipedia.org/wiki?curid=534593", "title": "Liesing (řeka)", "text": "Liesing (řeka)\n\nLiesing (), také Liesingbach, je řeka 30 km dlouhá, pramení v dolnorakouském Vídeňském lese, protéká městem Vídní, přes 23. vídeňský městský okres Liesing, kterému dal své jméno, a ústí v dolnorakouském Schwechatu do řeky Schwechat.\n\nPojmenování pochází ze slovanského „Lieznička\", což znamená „lesní potok\".\n\nLiesing pramení ze dvou různých pramenů ve Vídeňském lese ve výšce asi 520 m n. m. Voda z obou pramenů „Hubeného\" \"(Dürre)\" a „Bohatého\" \"(Reiche)\" protéká mezi kamenitým terénem, kde podle vlastností toku dostává své jméno.\n\n„Dürre Liesing\" pramení v blízkosti Kaltenleutgebenu a protéká vápencovým územím Vídeňského lesa. O tom svědčí typické vlastnosti potoka vápencové oblasti. Povrchová voda se často vsákne do vápencového terénu a tím dochází k vysýchání potoka. „Reiche Liesing\" pramení v blízkosti Breitenfurt bei Wien a protéká mezi geologickými sedimenty Vídeňského lesa. Tato hornina je méně propustná, takže hlavně při větších srážkách dochází k prudkému rozvodňování.\n\nU Rodaun oba prameny splynou a vtékají do Vídeňské pánve. Zde se rozšiřuje údolí Liesingu, kde se pěstuje vinná réva. Ve Vídni se údolí ještě více rozšiřuje až do šířky 500 metrů. Liesing dále volně protéká širokým údolím meandrovitě. V jižní Vídni se usazovaly sedimenty, které v 19. století využívali pro cihlářskou výrobu. Jižně od Laaer Berg opouští Liesing u Klederingu Vídeň a ústí u Schwechatu do řeky Schwechat.\n\nNeustálým nebezpečím povodní, které Liesing způsoboval, se zvětšoval vliv industrializace v 19. století. Výstavbou se zužovalo koryto řeky a přítokem odpadních vod značně poklesla také kvalita vody. Proto bylo rozhodnuto provést regulaci toku. Po skončení druhé světové války tato regulace skončila. Dnes je snaha dřívější drsnou regulaci napravit. Od roku 2001 se provádí podél celého toku Liesingu objemné zpětné úpravy, které byly ukončeny v roce 2006 v horním toku u Rodau a v dolní části u Oberlaa a Rothneusiedlu. Ve středním toku, jako v Erlaa a Inzersdorfu, bude ještě nějaký čas trvat, než se Liesing dočká opět přírodních břehů.\n\nKvalita vody se také zlepšila vybudováním čistírny odpadních vod „Blumental a Liesing“ a řeka již neslouží jako odpadní stoka. Odpadní vody jsou nyní odváděny přímo k hlavní vídeňské čistírně v Simmeringu sběrným kanalizačním potrubím. Při velkých deštích bude přebytečná srážková voda odváděna do Liesingu.\n\nDnes je Liesing především ve Vídni využíván jako rekreační oblast. Podél jeho břehu po obou stranách nevede žádná ulice, ale jen cyklistické a pěší stezky.\n\n"}
{"id": "534594", "url": "https://cs.wikipedia.org/wiki?curid=534594", "title": "Petrovice (Puklice)", "text": "Petrovice (Puklice)\n\nPetrovice () je malá vesnice, část obce Puklice v okrese Jihlava. Nachází se asi 2 km na severovýchod od Puklic. V roce 2009 zde bylo evidováno 9 adres. V roce 2001 zde trvale žilo 6 obyvatel.\n\nPetrovice leží v katastrálním území Petrovice u Jihlavy o rozloze 0,59 km.\n\nNázev se vyvíjel od varianty Petrowicz (1318), Petrowitzl (1718), Petrowitz (1720), Petrowitzl (1751), Petrowitz a Petrowice (1720), Petrowitz a Petrovice (1872) až k podobě Petrovice v letech 1881 a 1924. Místní jméno mohlo být odvozeno od patrona místního kostela. Německá varianta Petrowitzl znamenala Petrovičky. Pojmenování je rodu ženského, čísla pomnožného, genitiv zní Petrovic.\n\nPrvní písemná zmínka o obci pochází z roku 1318. Od roku 1869 spadají pod Puklice.\n\nKostel svatých Petra a Pavla byl postaven ve 14. století, v roce 1616 přestavěn s použitím kamene z místní, tehdy již pusté tvrze, jeho existence i existence tvrze dokládá tehdejší význam Petrovic. Majitelé tvrze, Beránkové z Petrovic v té době již sídlí v tvrzi v Přísece, později přestavěné na dodnes dochovaný zámek. Hřbitov okolo petrovického kostela sloužil k pohřbům puklických obyvatel až do roku 1968, kdy bylo otevřeno nové pohřebiště přímo v Puklicích. V kostele je též dochovaný náhrobek Františka Hordara, majitele puklické tvrze (dnes zámku), později začal psát s přídomkem „z Puklice“.\n\nPetrovice leží v okrese Jihlava v Kraji Vysočina. Nachází se 2,5 km severně od Puklic v nadmořské výšce 486 m. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Nejvyšší bod, Petrovický kopec (525,6 m n. m.), leží západně od vesnice. Severní hranici katastru tvoří řeka Jihlava a jihovýchodní Puklický potok.\n\nPodle sčítání 1930 zde žilo v 13 domech 58 obyvatel. 55 obyvatel se hlásilo k československé národnosti. Žilo zde 54 římských katolíků a 2 příslušníci Církve československé husitské.\n\nV obci sídlí firma Domogled s. r. o. Obcí prochází silnice III. třídy č. 4052 do Puklic a železniční trať č. 240 z Brna do Jihlavy. Obcí prochází cyklistická trasa č. 162 z Jihlavy do Luk nad Jihlavou a žlutě značená turistická trasa.\n\n\n"}
{"id": "534595", "url": "https://cs.wikipedia.org/wiki?curid=534595", "title": "Studénky", "text": "Studénky\n\nStudénky (německy \"Klein Studnitz\") je malá vesnice, část obce Puklice v okrese Jihlava. Nachází se asi 1,5 km na severozápad od Puklic. V roce 2009 zde bylo evidováno 50 adres. V roce 2001 zde trvale žilo 151 obyvatel.\n\nStudénky je také název katastrálního území o rozloze 4,56 km.\n\nNázev se vyvíjel od varianty Studenka (1369), Parva Studnitz (1386), Klein Studnicz (1419), Klein Studnitz (1479), Studenky (1497), Klein Studnitz (1718), Studinky (1720), Studnitz (1751), Studnitz, Klein Stunitz a Studinky (1798), Klein Studnitz a Studinka (1846), Klein Studnitz a malá Studnice (1850), Klein Studnitz, Malá Studnice a Studénka (1872), Studénky (1881), Kleinstudnitz, Malá Studnice, Studničky (1906), Kleinstudnitz (1915) až k podobám Studénky a Klein Studnitzz v roce 1924. Množné číslo v názvu je z pozdější doby. Místní jméno vzniklo zdrobnělinou ke slovu studně.\n\nPrvní písemná zmínka o obci pochází z roku 1359.\n\nV letech 1869–1920 byly osadou Kosova, od roku 1921 přísluší k Puklicím.\n\nStudénky leží v okrese Jihlava v Kraji Vysočina. Nachází se 2 km severozápadně od Puklic a 6 km jihovýchodně od Jihlavy. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Nadmořská výška ve Studénkách naproti rybníku činí 573 metrů, na okrajích vesnice 580 metrů. Nejvyšší bod, Holý vrch (660 m n. m.), leží na západní hranici katastru. V severní části stojí Cahův vrch (592 m). Ve vsi se nachází rybník.\n\nPodle sčítání 1930 zde žilo v 24 domech 156 obyvatel. 102 obyvatel se hlásilo k československé národnosti a 54 k německé. Žilo zde 155 římských katolíků.\n\nV obci sídlí firmy ORTEC ČR, s.r.o. a F & J, výrobní a obchodní společnost, spol. s r.o. Obcí prochází silnice III. třídy č. 4051 do Puklic. Dopravní obslužnost zajišťují dopravci ICOM transport a TRADO-BUS. Autobusy jezdí ve směrech Třebíč, Brtnice, Jihlava, Přímělkov, Puklice, Kamenice, Řehořov, Měřín, Velké Meziříčí, Dolní Smrčné, Želetava, Předín a Kněžice. Obcí prochází žlutě značená turistická trasa.\n\n\n"}
{"id": "534596", "url": "https://cs.wikipedia.org/wiki?curid=534596", "title": "Nepomuky (Stará Říše)", "text": "Nepomuky (Stará Říše)\n\nNepomuky () je malá vesnice, část městyse Stará Říše v okrese Jihlava. V 18. století majitelé brtnického panství založili u kaple sv. Jana Nepomuckého novou osadu nazvanou Nepomuky. Nachází se asi 3,5 km na sever od Staré Říše, nad potokem Vápovka, poblíž Veselského vrchu v nadmořské výšce 712 n.m.\n\nV roce 2009 zde bylo evidováno 11 adres. V roce 2001 zde trvale žilo 6 obyvatel.\n\nNepomuky leží v katastrálním území Nepomuky na Moravě o rozloze 7,64 km.\n\nNázev se vyvíjel od varianty Nepomuk, Wesela a Wesely (1846), Nepomuk a Nepomuky (1872), Veselí (1881) až k podobě Nepomuky v roce 1924. Místní jméno je odvozeno od kaple svatého Jana Nepomuckého, při níž osada vznikla.\n\nPrvní písemná zmínka o obci pochází z roku 1756. Založena byla na místě zpustlé vsi Veselí.\n\nOd roku 1869 přísluší ke Staré Říši.\n\nNepomuky leží v okrese Jihlava v Kraji Vysočina. Nachází se 3 km jihozápadně od Dlouhé Brtnice, 2,5 km západně od Hladova, 4 km severozápadně od Staré Říše, 11 km severovýchodně od Telče a 5,5 km od Urbanova, 3,5 km východně od Nevcehle a 6 km jihovýchodně od Pavlova. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Markvartická pahorkatina. Průměrná nadmořská výška činí 670 metrů. Nejvyšší bod, Veselský vrch (712 m n. m.), leží západně od vsi. Nepomukami protéká Vápovka, severozápadní část hranice katastru tvoří Řečice (Olšanský potok). U kapličky na okraji Nepomuk roste památná 26metrová lípa, jejíž stáří bylo v roce 2009 odhadováno na 150 let.\n\nPodle sčítání 1930 zde žilo v 11 domech 57 obyvatel. 55 obyvatel se hlásilo k československé národnosti a 1 k německé. Žilo zde 54 římských katolíků a 3 evangelíci.\n\nObcí prochází silnice III. třídy č. 4037 do Nevcehle. Obcí prochází cyklistická trasa č. 5092 z Pavlova do Sedlic a žlutě značená turistická trasa.\n\n\n\nJednou za rok v květnu se v Nepomukách slouží za velké účasti lidu mše svatá u kapličky sv. Jana Nepomuckého. Přichází sem procesí poutníků ze Staré Říše. Hlavním celebrantem obvykle bývá opat premonstrátů z Novoříšského kláštera.\n\n"}
{"id": "534597", "url": "https://cs.wikipedia.org/wiki?curid=534597", "title": "Arizonóza krůt", "text": "Arizonóza krůt\n\nArizonóza krůt je akutní septikemické onemocnění vyvolávané bakterií \"Salmonella arizonae\". V chovech krůt může způsobovat značné ekonomické ztráty zejména zvýšeným úhynem, redukcí snášky i líhnivosti. Nemoc je klinicky neodlišitelná od ostatních salmonelóz drůbeže. Infekce se sporadicky objevují i u kura domácího, kachen a jiných druhů ptáků.\n\nPrvní zpráva o izolaci \"Salmonella arizonae\" je připisována Caldwellovi a Ryersonovi (1939), kteří prokázali salmonela-like organismus u nemocných plazů v Arizoně, třebaže Lewis a Hitchner (1936) již předtím izolovali u kuřat s příznaky salmonelózy bakterie pomalu fermentující laktózu. Pojmenování \"Arizona arizonae\" poprvé použili Kauffmann a Edwards (1952). Ewing (1963) navrhl nové druhové označení \"Arizona hinshawii\", jako ocenění zásluh W.R. Hinshawa při studiu arizonózy u krůt, plazů i jiných zvířat. Kauffmann (1966) pak následně zahrnul arizony do podrodu III rodu \"Salmonella\", název změnil na \"Salmonella arizonae\" a definoval antigenní složení. V 8. vydání Bergeyova manuálu byly arizony vzhledem k příbuznosti jejich DNA se salmonelami klasifikovány do rodu \"Salmonella\" a všechny organismy z této skupiny označeny jako \"Salmonella arizonae\".\n\n\"Salmonella arizonae\" představuje antigenně i biochemicky odlišnou skupinu bakterií, která tvoří samostatný poddruh \"Salmonella enterica\" subs. \"arizonae\" s více než 90 sérotypy.\n\nStřevní bakterie \"Salmonella arizonae\" (čeleď \"Enterobacteriaceae\") je G- pohyblivá tyčinka s peritrichózně uspořádanými bičíky, velikosti 1 x 3 µm. V přírodě se vyskytuje všeobecně, nejčastěji je izolována z plazů a krůt. Identifikace se provádí sérologicky a biochemicky \n\nRoste jako ostatní salmonely na běžných tekutých i pevných půdách doporučovaných pro kultivaci salmonel. \"S. arizonae\" se liší od ostatních salmonel zejména pomalou fermentací laktózy trvající 7-10 dnů inkubace. Dále zkvašuje s plynem dextrózu, mannitol a maltózu, naopak nezkvašuje sacharózu, dulcitol a inositol. Produkuje sirovodík, močovinu nehydrolyzuje a želatinu zkapalňuje pomalu. Nitráty redukuje. Dekarboxyluje lyzin, arginin, ornitin a malonát. Je beta-galaktozidáza pozitivní.\n\nArizony jsou inaktivovány teplem i běžnými dezinfekčními prostředky. V kontaminované vodě jsou ale schopny přežívat až 5 měsíců, v kontaminovaném krmivu 17 měsíců, v půdě krůtích výběhů 6-4 měsíců a v prostředí hal 5-25 i více týdnů.\n\nKmeny \"S. arizonae\" jsou sérologicky příbuzné se salmonelami a také techniky identifikace jejich antigenní struktury včetně nomenklatury sérotypů jsou shodné. Dosud bylo u nich prokázáno 34 somatických (O) antigenů a 43 bičíkových (H) antigenů. Nejznámější sérotypy, dříve označované jako 7:1,7,8 a 7:1,2,6, jsou nyní označovány jako 18:zz a 18:zz.\n\nU krůťat i kuřat infikovaných \"S. arizonae\" kongenitálně nebo během prvních několika dnů po vylíhnutí se může úhyn pohybovat mezi 10-50 % a přetrvávat až do 3.-4. týdne věku.\n\nBakterie \"S. arizonae\" je v přírodě široce rozšířena u různých ptačích, savčích a plazích druhů. U drůbeže je nejčastěji izolována u krůt, ale vyskytuje se i kura domácího, kachen, papoušků i kanárů. U člověka může \"S. arizonae\" způsobovat gastroenteritidu.\n\nMožnosti přenosu a šíření infekce jsou stejně tak široké jako u paratyfových salmonel. Subklinicky infikovaní dospělí ptáci jsou často střevními nosiči a šiřiteli \"S. arizonae\" po dlouhou dobu. Nejčastějšími zdroji infekce pro drůbež jsou divocí ptáci, hlodavci (potkani, myši) a plazi. \n\nHorizontálně se infekce šíří aerogenně (vzduchem) nebo přímým kontaktem s chronicky nemocnými či latentně infikovanými ptáky (i savci) nebo nepřímo kontaminovaným krmivem, vodou, podestýlkou a technologií.\n\nMožnost vertikálního přenosu od rodičů na potomstvo byla v terénu i experimentálně mnohokrát potvrzena. \"S. arizonae\" se dostává do vaječného obsahu přímo v ovariích nebo penetrací přes vaječnou skořápku po její kontaminaci trusem. Perek et al. (1969) izolovali \"S. arizonae\" ze semena kohoutů.\n\nArizonóza se nejčastěji vyskytuje u krůťat v prvních 3 týdnech života. V hejnu se rychle šíří, mortalita se pohybuje mezi 10-50 %. Klinické příznaky nejsou nijak specifické, podobně jako u paratyfových salmonelóz. Inkubační doba se pohybuje v rozmezí 2-5 dnů.\n\nKrůťata (příp. kuřata) jsou slabá, netečná, shlukují se pod tepelnými zdroji a posedávají. Peří kolem kloaky mají znečištěné, trpí průjmem. Nerada se pohybují, po přinucení k pohybu mají nejistý krok, někdy parézu končetin či zkroucený krk (poškození CNS). Poměrně rychle hynou. Při protrahovaném průběhu dochází u krůťat ke zmnožení exsudátu v přední komoře oční až vzniku sýrovitých usazenin na rohovce jednoho nebo obou očí, což může způsobit i slepotu. U dospělé drůbeže probíhá infekce \"S. arizonae\" převážně subklinicky a bez úhynů.\n\nPitevní nálezy u krůťat infikovaných \"S. arizonae\" jsou podobné změnám při infekci paratyfovými salmonelami. Zjišťují se zvětšená a skvrnitá játra, nekrotické fokusy na játrech a srdci, fibrinózní zánět vzdušných vaků, perihepatitida (zánět jaterního pouzdra), peritonitida (zánět pobřišnice) se sýrovitým exsudátem v dutině tělní, meningitida (zánět mozkových blan) a tyflitida (zánět slepých střev). Žloutkový váček může perzistovat. \n\nVysoká mortalita, nervové příznaky a slepota u krůťat indikují možnou arizonózu. Tyto klinické příznaky, včetně pitevního nálezu, se však vyskytují i u jiných salmonelových infekcí. Nervové příznaky mohou být ale také vyvolány infekcí virem Newcastleské nemoci, aspergilózou a deficiencí vitamínu E (encefalomalácie). Slepost u krůťat může být rovněž způsobena aspergilózou. Proto je nutné potvrdit diagnózu izolací a identifikací příčinné bakterie.\n\nPři identifikace \"S. arizonae\" je nutné diferencovat nejen od jiných salmonel, ale také od antigenně příbuzného rodu \"Citrobacter\". Členové tohoto rodu nejsou patogenní pro drůbež, ale z diagnostického hlediska mohou být zaměněni za salmonely v počátečních izolacích ze vzorků trusu. \n\nAntimikrobiálními látkami je možné redukovat ztráty při akutním výskytu arizonózy, ale existují již kmeny rezistentní k některým antibiotikům. Aplikací antibiotik do násadových vajec lze také získat rozmnožovací chovy krůt prosté \"S. arizonae\", případně za pomoci vakcinace. Podobně jako u paratyfových infekcí je ale třeba provádět další opatření (sanitace, kontrola) zabraňující zavlečení nákazy, případně jejímu šíření, do chovů.\n\n\n"}
{"id": "534598", "url": "https://cs.wikipedia.org/wiki?curid=534598", "title": "Sokolíčko", "text": "Sokolíčko\n\nSokolíčko (dříve Falknov, ) je malá vesnice, část městyse Stonařov v okrese Jihlava. Nachází se asi 2,5 km na severovýchod od Stonařova. V roce 2009 zde bylo evidováno 18 adres. V roce 2001 zde trvale žili dva obyvatelé\n\nSokolíčko je také název katastrálního území o rozloze 3,77 km.\n\nNázev se vyvíjel od varianty Falcnanaw (1356), Falknou (1358), Falknow (1378, 1386, 1480), Falkenau a Falknow (1846), Falkenau a Falknov (1872) až k podobě Sokolíčko v roce 1949. Původní místní jméno pocházelo z německého slova Falke (sokol), od toho bylo odvozeno i české pojmenování Sokolíčko.\n\nPrvní písemná zmínka o obci pochází z roku 1378. V roce 1534 vesnici koupilo město Jihlava.\n\nV letech 1869–1960 příslušel k Prostředkovicím. Od roku 1961 je místní částí Stonařova.\n\nSokolíčko leží v okrese Jihlava v Kraji Vysočina. Nachází se 2,5 km severovýchodně od Stonařova. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Průměrná nadmořská výška činí 630 metrů. V Sokolíčku se nachází rybník, v němž pramení Sokolíčský potok, na němž se na západním okraji katastru rozkládá Lesní rybník.\n\nPodle sčítání 1930 zde žilo v 17 domech 103 obyvatel. 1 obyvatel se hlásilo k československé národnosti a 101 k německé. Žilo zde 103 římských katolíků.\n\nObcí prochází silnice III. třídy č. 4024 do Stonařova. Dopravní obslužnost zajišťuje dopravce ICOM transport. Autobusy jezdí ve směrech Kněžice a Třešť. Obcí prochází žlutě značená turistická trasa a severně od Sokolíčka cyklistická trasa č. 5215 z Uhřínovic do Cerekvičky.\n\n"}
{"id": "534600", "url": "https://cs.wikipedia.org/wiki?curid=534600", "title": "Beranovec", "text": "Beranovec\n\nBeranovec (německy \"Porenz\") je vesnice, část obce Suchá v okrese Jihlava. Nachází se asi 1 km na sever od Suché. V roce 2009 zde bylo evidováno 63 adres. V roce 2001 zde trvale žilo 29 obyvatel.\n\nBeranovec je také název katastrálního území o rozloze 2,81 km.\n\nNázev se vyvíjel od varianty Porez (1257), Porentz (1678), Pornitz (1718), Porenz a Beranec (1846) až k podobě Beranovec v roce 1925. Německé místní jméno mohlo vzniknout z původního české Baranov, případně ze slova poříčí.\n\nPrvní písemná zmínka o obci pochází z roku 1233.\n\nOd roku 1961 pod obec spadá pod Suchou.\n\nBeranovec leží v okrese Jihlava v Kraji Vysočina. Nachází se 2 km jižně od Vílance a 2 km severně od Suché. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Průměrná nadmořská výška činí 550 metrů. Východně od obce protéká řeka Jihlávka, do které se na jihu vlévá zleva Lovecký potok, který tvoří jižní hranici katastru Beranovce. Severně od vsi se do Jihlávky zleva vlévá Loučský potok.\n\nPodle sčítání 1930 zde žilo ve 22 domech 105 obyvatel. 19 obyvatel se hlásilo k československé národnosti a 86 k německé. Žilo zde 103 římských katolíků.\n\nV obci sídlí firma RENESTAV GROUP s.r.o. Východně od Beranovce prochází evropská silnice E59 a komunikace I. třídy č. 38. Dopravní obslužnost zajišťují dopravci ICOM transport, TRADO-BUS a Radek Čech - Autobusová doprava. Autobusy jezdí ve směrech Jihlava, Dačice, Bítov, Nová Říše, Stará Říše, Zadní Vydří, Opatov, Vílanec, Loučky, Stonařov, Želetava, Budeč, Znojmo, Telč, Hrotovice a Moravské Budějovice.\n\n"}
{"id": "534601", "url": "https://cs.wikipedia.org/wiki?curid=534601", "title": "Prostředkovice", "text": "Prostředkovice\n\nProstředkovice (německy \"Mitteldorf\") je malá vesnice, část obce Suchá v okrese Jihlava. Nachází se asi 1,5 km na jih od Suché. Prochází zde silnice I/38. V roce 2009 zde bylo evidováno 27 adres. V roce 2001 zde trvale žilo 68 obyvatel.\n\nProstředkovice je také název katastrálního území o rozloze 3,23 km.\n\nNázev se vyvíjel od varianty Mytnndorff (1390), Mitteldorf (1678), Mittldorf (1718), Mitteldorf (1720, 1751), Mitteldorf a Prostržedniwes (1798), Mitteldorf, Prostředkovice a Prostředný Wes (1846), Mitteldorf a Prostředkovice (1872), Prostřední Ves a Prostředkovice (1881) až k podobám Mitteldorf a Prostředkovice v roce 1924. České místní jméno je překladem toho původního německého. Mitteldorf je odvozen od slova mitten- (střední či prostřední). Osada byla totiž založena mezi Dolní Vsí (Suchá) a Horní Vsí (zaniklá).Pojmenování je rodu ženského, čísla pomnožného, genitiv zní Prostředkovic.\n\nPrvní písemná zmínka o obci pochází z roku 1379. V roce 1530 vesnici koupilo město Jihlava.\n\nV letech 1869–1880 byly Otín a Suchá osadou Prostředkovic. V letech 1869–1960 sem příslušelo Sokolíčko.\n\nV roce 1961 se staly místní částí Suché.\n\nProstředkovice leží v okrese Jihlava v Kraji Vysočina. Nachází se 1 km jižně od Suché a 1,5 km severně od Stonařova. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Průměrná nadmořská výška činí 565 metrů. Vsí protéká řeka Jihlávka, na severním okraji Prostředkovic se nachází rybník.\n\nPodle sčítání 1930 zde žilo v 26 domech 116 obyvatel. 4 obyvatelé se hlásilo k československé národnosti a 112 k německé. Žilo zde 116 římských katolíků.\n\nV obci sídlí firmy ICGS spol. s r.o., ČFOS spol. s r.o., CLOFI s.r.o. a společnost zabývající se rostlinnou výrobou a prodejem GIRA fruit s.r.o.\n\nObcí prochází evropská silnice E59 a komunikace I. třídy č. 38. Dopravní obslužnost zajišťují dopravci ICOM transport, TRADO-BUS a Radek Čech - Autobusová doprava. Autobusy jezdí ve směrech Jihlava, Dačice, Bítov, Nová Říše, Stará Říše, Zadní Vydří, Opatov, Vílanec, Loučky, Stonařov, Želetava, Budeč, Znojmo, Telč, Hrotovice a Moravské Budějovice. Železniční doprava.\n\nMístní děti dojíždějí do základní školy ve Stonařově.\n\n\n"}
{"id": "534603", "url": "https://cs.wikipedia.org/wiki?curid=534603", "title": "Studnice (Telč)", "text": "Studnice (Telč)\n\nStudnice () je vesnice, část města Telč v okrese Jihlava. Nachází se asi 4,5 km na sever od Telče. Prochází zde silnice II/406. V roce 2009 zde bylo evidováno 56 adres. V roce 2001 zde trvale žilo 69 obyvatel.\n\nStudnice leží v katastrálním území Studnice u Telče o rozloze 4,38 km.\n\nNázev se vyvíjel od varianty Studnicz (1356), Studnitz (1678, 1718, 1720, 1751, 1798), Studnitz a Studnice (1846, 1850, 1872) až k podobě Studnice v letech 1881 a 1924. Místní jméno je odvozeno od slova studně a znamenalo místo, kde jsou studánky či studně. Pojmenování je rodu ženského, čísla pomnožného a genitiv zní Studnic.\n\nPrvní písemná zmínka o obci pochází z roku 1356.\n\nPodle sčítání 1930 zde žilo v 27 domech 150 obyvatel. 150 obyvatel se hlásilo k československé národnosti. Žilo zde 149 římských katolíků a 1 evangelík.\n\nObcí prochází silnice II. třídy č. 406 z Telče do Hodic. Dopravní obslužnost zajišťují dopravci ICOM transport, ČSAD Jindřichův Hradec, Radek Čech - Autobusová doprava a AZ BUS & TIR PRAHA. Autobusy jezdí ve směrech Praha, Jihlava, Třebíč, Telč, Slavonice, Jemnice, Moravské Budějovice, Znojmo, Dačice, Třešť, Mrákotín, Bítov, Jindřichův Hradec a Pelhřimov.\n\n\n\n"}
{"id": "534606", "url": "https://cs.wikipedia.org/wiki?curid=534606", "title": "Čenkov (Třešť)", "text": "Čenkov (Třešť)\n\nČenkov () je vesnice, část města Třešť v okrese Jihlava. Nachází se asi 3,5 km na západ od Třeště. V roce 2009 zde bylo evidováno 56 adres. V roce 2001 zde trvale žilo 144 obyvatel.\n\nČenkov leží v katastrálním území Čenkov u Třešti o rozloze 5,36 km.\n\nNázev se vyvíjel od varianty Czenkow (1678), Cženkau (1718), Czenkow (1720), Czenkau (1751), Czenkau a Čenkow (1846), Czenkau a Čenkov (1846), Čeňkov (1901). Místní jméno vzniklo přidáním přivlastňovací přípony -ov k osobnímu jménu Čenek.\n\nPrvní písemná zmínka o obci pochází z roku 1580.\n\nČenkov leží v okrese Jihlava v Kraji Vysočina. Nachází se 3,5 km západně od Třeště, 4 km severozápadně od Hodic, 2 km severně od Růžené a 4 km východně od Lovětína. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Otínská pahorkatina. Průměrná nadmořská výška činí 565 metrů. Nejvyšší bod, Podvesný kopec (625 m n. m.), leží jižně od vsi. V severní části stojí Sovův kopec (618 m). V jižní části obce se do Valchovského potoka vlévají nejprve z jihu Čenkovský potok, poté ze severu Lovětínský potok, východně od Čenkova se pak do Valchovského potoka ze severu vlévá Sovův potok. Jihozápadně od Čenkova se rozkládá rybník Lom, na návsi pak Návesní rybník, na Lovětínském potoce severozápadně od Čenkova leží Nový rybník.\n\nU polní cesty přibližně 500 m severně od vsi roste památná Švecova hruška, jež měří 12 metrů a její stáří bylo roku 2009 odhadováno na 250 let.\n\nPodle sčítání 1930 zde žilo v 44 domech 228 obyvatel. 223 obyvatel se hlásilo k československé národnosti a 1 k německé. Žilo zde 226 římských katolíků.\n\nČenkovem prochází silnice III. třídy č. 4065 z Třeště do Růžené. Dopravní obslužnost zajišťuje dopravce ICOM transport. Autobusy jezdí ve směrech Třešť a Růžená. Vsí prochází cyklistická trasa č. 16 z Růžené do Třeště.\n\nDěti dojíždějí do základní školy v Třešti. Působí zde Sbor dobrovolných hasičů Čenkov.\n\n\n\n"}
{"id": "534610", "url": "https://cs.wikipedia.org/wiki?curid=534610", "title": "Salavice", "text": "Salavice\n\nSalavice (německy \"Sollowitz\") je vesnice, část města Třešť v okrese Jihlava. Nachází se asi 4 km na sever od Třeště. Prochází tudy železniční trať Kostelec u Jihlavy – Slavonice a silnice II/406. V roce 2009 zde bylo evidováno 73 adres. V roce 2001 zde trvale žilo 139 obyvatel.\n\nSalavice je také název katastrálního území o rozloze 6,08 km.\n\nNázev se vyvíjel od varianty u Salavic (1531), na Salavici (1531), Salawicze (1563), Sollowitz (1678), Solowitz (1718), Sallawitz (1720), Salawitz (1846), Salowitz a Salavice (1872), Salavice (1881) až k podobám Sollowitz a Salavice v letech 1893 a 1924. Místní jméno vzniklo přidáním přípony -ice k osobnímu jménu Salava. Pojmenování je rodu ženského, čísla pomnožného a genitiv zní Salavic.\n\nPrvní písemná zmínka o obci pochází z roku 1532.\n\nSalavice leží v okrese Jihlava v Kraji Vysočina. Nachází se 4 km jižně od Kostelce, 4,5 km jihozápadně od Popic, 5 km severně od Třeště a 4,5 km východně od Spělova. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Kosovská pahorkatina. Průměrná nadmořská výška činí 540 metrů. Nejvyšší bod, Vršek (638 m n. m.), leží severovýchodně od vsi. Východně od Salavic stojí Kamenný kopec (636 m n. m.), Vlčí vrch (626 m n. m.) a Dlouhá stráň (600 m n. m.), západně se nachází vrch Na hranicích (605 m n. m.). Salavicemi protéká Třešťský potok, do něhož se zprava vlévá Kamenný potok, který tvoří severní hranici katastru.\n\nVe vsi po levé straně silnice Jihlava-Pístov roste památná 23metrová lípa velkolistá, jejíž stáří bylo roku 2009 odhadováno na 200 let. Druhá památná lípa velkolistá roste na návsi u kapličky, měří 25 metrů a podle odhadu z roku 2009 je stará 130 let.\n\nPodle sčítání 1930 zde žilo v 51 domech 324 obyvatel. 85 obyvatel se hlásilo k československé národnosti a 239 k německé. Žilo zde 312 římských katolíků, 7 evangelíků a 5 příslušníků Církve československé husitské.\n\nV Salavicích sídlí firma TORAPROK, s.r.o. Prochází tudy silnice II. třídy č. 406 z Jezdovic do Kostelce a komunikace III. třídy č. 4061 k II/406 a č. 4062 do Popic a železniční trať č. 227 z Kostelce do Slavonic. Dopravní obslužnost zajišťují dopravci ICOM transport, ČSAD Jindřichův Hradec, Radek Čech – Autobusová doprava a České dráhy. Autobusy jezdí ve směrech Jihlava, Třešť, Telč, Dačice, Počátky, Mrákotín, Praha, Bítov, Studená a Jindřichův Hradec a vlaky ve směrech Kostelec a Slavonice. Vsí prochází cyklistická trasa č. 16 z Popic do Jezdovic.\n\nDěti dojíždějí do základní školy v Třešti. Působí zde Sbor dobrovolných hasičů Salavice.\n\n\n"}
{"id": "534613", "url": "https://cs.wikipedia.org/wiki?curid=534613", "title": "Branišov (Ústí)", "text": "Branišov (Ústí)\n\nBranišov () je malá vesnice, část obce Ústí v okrese Jihlava. Nachází se asi 2 km na jihovýchod od Ústí.\n\nV roce 2009 zde bylo evidováno 20 adres. V roce 2001 zde trvale žilo 7 obyvatel.\n\nBranišov leží v katastrálním území Branišov u Jihlavy o rozloze 2,67 km.\n\nNázev se vyvíjel od varianty Branissow (1226), Branssow (1352), Branyssow (1367), Bransow (1369), Branissiow (1486), Branissow (1468, 1608), Branssow (1654), Branschau a Branssow (1787, 1843). Místní jméno vzniklo z osobního jména Braniš.\n\nPrvní písemná zmínka o obci je z roku 1226 v listině papeže Honoria III. Ves byla stejně jako Ústí založena Želivským klášterem. V roce 1350 je poprvé uváděna branišovská plebánie, která spadala pod patronát želivského opatství. V roce 1384 je poprvé zmiňován také zdejší kostel sv. Václava s vlastní farností a kolaturou. Roku 1468 přešel Branišov do vlastnictví Trčků z Lípy. Roku 1597 zemřel majitel panství Maxmilián Trčka z Lípy a to se na krátkou dobu stalo majetkem rytíře Samuela Nejepínského z Nejepína. Ovšem už o rok později jej získal císař Rudolf II., od kterého jej odkoupil Jaroslav Trčka z Lípy. V roce 1601 se novým majitelem panství stal protestant Matyáš Stubík z Königsteina. Pro účast na stavovském povstání mu ho císař Ferdinand II. odebral, ale krátce poté jej od něj dostal zpátky. V roce 1604 získal část panství, která zahrnovala vsi Ústí, Šimanov, Branišov, Mysletín, Orlov, Buková a Polánky, Matyášův syn Tobiáš Stubík. Ten si za svoje sídlo zvolil Branišov, kde si také vystavěl rezidenci. Ovšem už o 4 roky později jej Jiří Stubík připojil k panství Úsobí. Roku 1619 pak od jeho syna Petra Stubíka panství odkoupila hraběnka Magdalena Trčková z Lobkovic. Po její smrti v roce 1631 majetek převzal její manžel hrabě Jan Rudolf Trčka z Lobkovic a po jeho smrti dne 29. září 1634 císařská komora.\n\nRoku 1635 jeníkovské panství zakoupil nejvyšší komoří svobodný pán Filip Friedrich Breyner. V rámci panství pak došlo k vytvoření branišovského statku, pod nějž spadaly vsi Branišov, Buková, Mysletín, Orlov, Šimanov, Ústí s ovčárnou a dvorec v Hejšti. Už o 3 roky později Filip Friedrich zemřel a panství převzala jeho matka hraběnka Anna Marie Breynerová z Trautmansdorfu. Ta byla fanatickou katolička, což donutilo řadu obyvatel k odchodu do ciziny. V letech 1639-1648 se panství ocitlo pod útoky Švédů, kteří za svůj opěrný bod zvolili hrad v Lipnici nad Sázavou. Roku 1642 panství zdědil hrabě Maxmilián z Trautmansdorfu, jenž jej roku 1650 předal hraběti Adamu Matyáši z Trautmansdorfu. O rok později jej Jan Friedrich z Trautmansdorfu prodal. Novým majitelem se stal svobodný pán Johann Rudolf z Bukau, který jej spojil s úsobsko-střítežským panstvím. Ve stejném roce proběhlo sčítání poddaných a v Branišově žili 3 katolíci. Roku 1653 přešla fara spolu s kostelem pod Úsobí a nadační patronát pod vrchnost. O rok později se majitelem panství stal Ferdinand Arnošt Heidler z Bukové. V obci je k tomuto roku doložen panský dvůr, 2 obhospodařované grunty, Ferenšův grunt pak byl pustý.\n\nRoku 1664 panství získal Jan Šebestián z Pöttingenu a v roce 1678 Jan Ignác Vltavský z Mannsnwerthu. K panskému dvoru byl připojen Ferenšův grunt a část dalšího gruntu. Roku 1690 se majitelem stal hrabě Antonín Pachta z Rájova a Bukové na Stříteži, po jeho smrti roku 1698 hraběnka Alžběta Polyxena Buquoyová z Cavriani a roku 1706 její syn Karel Kajetán de Lon Quevel Buquoy. Dne 16. listopadu 1719 panství odkoupil Jan Baptista z Minetti a své sídlo umístil do Branišova. Kromě toho zde založil Ústav chudých.\n\nPodle záznamů v Tereziánském katastru spadali pod místní kostel vsi Buková, Dudín, Kalhov, Krasoňov, Šimanov, Ústí a Zbilidy; po dostavění kostela v roce 1735 spadal pod branišovskou faru také Větrný Jeníkov. Po dostavění zámku ve Větrném Jeníkově v roce 1729 přestal Branišov sloužit jako sídlo vrchnosti. Roku 1744 převedl Jan Baptista panství na Vlašský špitál v Praze na Malé Straně. Roku 1740 došlo k osamostatnění branišovské fary, kterou do té doby řídili kněží želivského kláštera, a prvním farářem zde byl jmenován František Felix Procházka z Nového Kolína. Při faře pak byla zřízena škola.\n\nPodle záznamů z roku 1757 tvořily branišovský statek vsi Branišov, Ústí, Buková, Šimanov, Mysletín, Orlová, Polánky a Hejště. Žilo zde 55 hospodářů, na celém panství Větrný Jeníkov pak 176 hospodářů. V Branišově je k tomuto roku uváděn také hostinec. V roce 1768 došlo k výstavbě nové fary na základě plánů Jana Josefa Prachnera, k vysvěcení však došlo až o dva roky později. V této době spadali pod faru vsi Buková, Dudín, Kalhov, Krasoňov, Šimanov, Ústí a Zbilidy.\n\nV roce 1787 vyšla kniha Topographie des Königreichs Böhmen od Jaroslava Schallera, kde se v části o panství Větrný Jeníkov objevují také zmínky o vsi Branišov. Tehdy zde stálo 10 domů. V roce 1790 získal panství od Vlašského špitálu do pachtu Jan Svoboda, v jehož držení zůstalo do 28. května 1820, kdy zemřel. Poté přešlo do pachtu svobodného pána Františka Josefa Schorella, po jehož smrti dne 28. května 1825 panství spravovala jeho manželka. V letech 1834-1838 jej pak spravovala císařská královská komora.\n\nV roce 1839 se novým majitelem panství stal Karel Rumerskirch, který jej odkoupil za 187 400 zlatých. V roce 1840 vyšla Sommerova Topografie, podle níž v Branišově žilo 125 obyvatel v 16 domech. Dne 7. září 1848 odsouhlasil říšský sněm zrušení poddanství a roboty. Jeníkovské panství v této době tvořily obce Branišov, Dudín, Dušejov, Jankov, Kalhov, Mysletín, Opatov, Šimanov, Ústí, Velešov, Větrný Jeníkov, Zbilidy a Zbinohy.\n\nV letech 1869–1929 vesnice spadala pod obec Ústí, v letech 1930–1991 byla samostatnou obcí, 1. ledna 1992 se stala místní částí Ústí.\n\nBranišov leží v okrese Jihlava v Kraji Vysočina. Nachází se 5,5 km jihozápadně od Větrného Jeníkova, 2 km severozápadně od Šimanova, 4 km severně od Zbilid a 2 km jihovýchodně od Ústí.Geomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Jeníkovská vrchovina. Průměrná nadmořská výška činí 640 metrů. Jižní částí katastru protéká Hejnický potok. Část území přírodní památky Hejnice zasahuje i do katastru Branišova.\n\nPodle sčítání 1921 zde žilo v 23 domech 165 obyvatel, z nichž bylo 83 žen. 164 obyvatel se hlásilo k československé národnosti, 1 k německé. Žilo zde 148 římských katolíků, 1 evangelík, 9 příslušníků Církve československé husitské a 3 židé.\n\nObcí prochází silnice III. třídy č. 13113 ze Šimanova ke komunikaci II. třídy č. 523. Dopravní obslužnost zajišťuje dopravce ICOM transport. Autobusy jezdí ve směrech Humpolec, Ústí, Jihlava, Větrný Jeníkov, Havlíčkův Brod a Dudín.\n\nMístní děti dojíždějí do základní školy ve Větrném Jeníkově.\n\n\n\n\n"}
{"id": "534614", "url": "https://cs.wikipedia.org/wiki?curid=534614", "title": "Bradlo (Velký Beranov)", "text": "Bradlo (Velký Beranov)\n\nBradlo () je malá vesnice, část obce Velký Beranov v okrese Jihlava. Nachází se asi 1,5 km na jihozápad od Velkého Beranova. V roce 2009 zde bylo evidováno 29 adres. V roce 2001 zde trvale žilo 40 obyvatel.\n\nBradlo je také název katastrálního území o rozloze 1,66 km.\n\nNázev se vyvíjel od varianty Bradils (1318), Pradlo (1718), Bradlo (1720), Bradlentz (1751), Bradlenz a Bradlo (1846), Bradlenz a Bradlov (1872), Bradlno (1881) až k podobě Bradlo v roce 1924. Místní jméno vzniklo z obecného jména bradlo, což znamenalo úskalí, skálu či nářečně malou vyčnívající skálu.\n\nPrvní písemná zmínka o obci pochází z roku 1318. Od roku 1869 spadá pod Velký Beranov.\n\nBradlo leží v okrese Jihlava v Kraji Vysočina. Nachází se 2 km jižně od Velkého Beranova, 1,5 km západně od Jeclova a 2 km východně od Malého Beranova. Geomorfologicky je oblast součástí Česko-moravské subprovincie, konkrétně Hornosázavské pahorkatiny a jejího podcelku Jihlavsko-sázavská brázda, v jejíž rámci spadá pod geomorfologický okrsek Beranovský práh. Průměrná nadmořská výška činí 520 metrů. Nejvyšší bod o nadmořské výšce 550 metrů se nachází severovýchodně od vsi. Západní hranici katastru tvoří řeka Jihlava, do které se zprava vlévají dva potoky, které pramení v Bradlu.\n\nPodle sčítání 1930 zde žilo v 18 domech 97 obyvatel. 97 obyvatel se hlásilo k československé národnosti. Žilo zde 95 římských katolíků a 2 příslušníci Církve československé husitské.\nSídlí zde firma Rbrain s.r.o. Vede tudy silnice III. třídy č. 4043 do Jeclova. Dopravní obslužnost zajišťují dopravci ICOM transport a Dopravní podnik města Jihlavy. Autobusy jezdí ve směrech Jihlava, Luka nad Jihlavou, Kamenice, Kamenička, Bítovčice a linka jihlavské MHD č. 765012.\n\n"}
{"id": "534615", "url": "https://cs.wikipedia.org/wiki?curid=534615", "title": "Jeclov", "text": "Jeclov\n\nJeclov () je vesnice, část obce Velký Beranov v okrese Jihlava. Nachází se asi 2 km na jih od Velkého Beranova. V roce 2009 zde bylo evidováno 105 adres. V roce 2001 zde trvale žilo 30 obyvatel.\n\nJeclov je také název katastrálního území o rozloze 2,16 km.\n\nNázev se vyvíjel od varianty Jeczlaw (1356), Geczlow a Geczlou (1358), Geczlaw (1432), Geczlowie (1601), Itzlaw (1679), Jetzlau (1718), Jetzlaw (1720), Jetzlau (1751), Jetzlau a Geclow (1846), Jetzlau a Jezlov (1872), Jeclov (1881) až k podobám Jetzlau a Jeclov v roce 1893. Místní jméno vzniklo přidáním přivlastňovací přípony -ov k osobnímu jménu Jačl (Jačěslav).\n\nPrvní písemná zmínka o obci pochází z roku 1356. Od roku 1869 přísluší k Velkému Beranovu.\n\nJeclov leží v okrese Jihlava v Kraji Vysočina. Nachází se 3 km jižně od Velkého Beranova, 2,5 km severozápadně od Luk nad Jihlavou, 1,5 km jihovýchodně od Bradla a 9 km východně od Jihlavy. Geomorfologicky je oblast součástí Česko-moravské subprovincie, konkrétně Hornosázavské pahorkatiny a jejího podcelku Jihlavsko-sázavská brázda, v jejíž rámci spadá pod geomorfologický okrsek Beranovský práh. Průměrná nadmořská výška činí 516 metrů. Nejvyšší bod, U Hádky (532 m n. m.), leží severně od vsi. Jižní hranici katastru tvoří řeka Jihlava, ve vsi se nachází rybník. Na hranici polí a rozvolněné vegetace roste památný strom – 23metrový dub letní.\n\nPodle sčítání 1930 zde žilo ve 12 domech 90 obyvatel. 90 obyvatel se hlásilo k československé národnosti. Žilo zde 81 římských katolíků a 9 příslušníků Církve československé husitské.\n\nSídlí zde firma Pneuvysočina.cz a restaurační zařízení Kovárna u Rychnovských. Jeclovem prochází silnice III. třídy č. 4043 z Bradla do Luk nad Jihlavou. Dopravní obslužnost zajišťuje dopravce ICOM transport. Autobusy jezdí ve směrech Jihlava, Kamenice, Kamenička, Bítovčice a Luka nad Jihlavou.\n\nNachází se zde hřiště na tenis a volejbal. Sídlí zde TC Vysočina Jeclov, který pořádá volejbalový turnaj.\n\n"}
{"id": "534617", "url": "https://cs.wikipedia.org/wiki?curid=534617", "title": "Call of Duty: Modern Warfare 2", "text": "Call of Duty: Modern Warfare 2\n\nCall of Duty: Modern Warfare 2 (zkratka \"CoD: MW2)\" je v pořadí šestý díl úspěšné série 3D akčních her Call of Duty a druhý díl minisérie Modern Warfare. Jak už sám název napovídá, jedná se volné pokračování hry . Šestý díl je opět od tvůrců z Infinity Ward, která vytvořila všechny předchozí díly, kromě třetího a pátého dílu.\n\nDěj se odehrává v roce 2016. Ultranacionalisté vyhráli občanskou válku v Rusku a rusko-americké vztahy se výrazně ochladily. Imran Zakhaev, antagonista ze , je prohlášen hrdinou nového Ruska a je mu vystavena socha na Rudém náměstí. Mezitím Američané bojují s pozůstatky rebelů Khaleda al-Asada v Afghánistánu. Tamějším jednotkám velí generál Shepherd. Shepherd pověří seržanta Foleyho tím, aby pro něj vyhledal nejlepšího vojáka pro speciální operaci. Po velkém úspěchu při dobytí afghánského města si Shepherd vybere vojína Allena. Allen se poté stal členem prominentní Task Force 141. Zbytek tohoto týmu se v té době nachází v Kazachstánu a vede jej kapitán John „Soap“ MacTavish, hlavní protagonista z minulého dílu. Pod jeho velením se hráč ujímá role Garyho „Roache“ Sandersona a jejich cílem je získat ACS modul z vojenské základny kontrolované ultranacionalisty. Tým modul získá a podaří se mu utéct. Mezitím byl Allen převelen do CIA jako tajný agent, jehož úkolem je infiltrovat teroristickou buňku Vladimira Makarova, bývalého prvního muže Zakhaeva a ultranacionalisty. Shepherd nařídí Allenovi podílet se na jedné z Makarovových akcí, aby si získal jeho důvěru. Allen se tedy, pod jménem Alexei Borodin, s Makarovem podílí na teroristickém útoku na moskevském letišti. Po akci se ukáže, že Makarov celou dobu o Allenově napojení věděl a zastřelil ho.\n\nAllenovo mrtvé tělo prokáže zapojení CIA do útoku. Rozhořčená ruská vláda zareaguje invazí do Spojených států. Poněvadž se Rusům podařilo ACS hacknout, než je Roach a Soap získali, ruská armáda se bez problému vysadila na Aljašce a na obou pobřežích. Shepherd pošle Task Force 141 do brazilského Rio de Janeira, aby dopadli Alejandra Rojase, Makarovova distributora zbraní, aby dokázali americkou nevinu. Rojase dopadnou a za pomoci ruského loajalisty Nikolaie se evakuují. Novým cílem Task Force je Petropavlovský gulag, kde se se nachází vězeň 6-2-7, Makarovův nemesis. Vězeň je ve skutečnosti kapitán Price, bývalý Soapův nadřízený a učitel. V Americe se ruská armáda dostala až do Washingotnu D.C. a dobyla Bílý dům. Price zatím přišel s plánem zvrátit průběh války detonací EMP bomby nad východním pobřežím.\n\nPřes Shepherdův nesouhlas Price odpálí rakety z ruské ponorky a na celém pobřeží je zničena elektronika. Během chaosu se podaří Foleyho batalionu znovu dobýt Bílý dům a odvrátit strategické bombardování Washingtonu, které by zničilo i Bílý dům. Shepherd zjistil že Makarov se nachází buď ve vile v Gruzii nebo na letišti v Afghánistánu. Roach s Ghostem, dlouhodobým spolubojovníkem, Ozonem a Scarecrowem se vydají do Gruzie a Soap s Pricem do Afghánistánu. Roach a Ghost nenajdou Makarova, ale získají informace. Shepherd, vlastnící žoldáckou Shadow Company, ale Task Force zradí a Roache a Ghosta zabije. Soap a Price jsou pod útokem žoldáků, ale Nikolai jim pomůže utéct. Oba se kvůli Shepherdově vlivu stanou celosvětově hledanými, tak Price kontaktuje Makarova a získá od něj Shepherdovu lokaci. Soap s Pricem na skrýš zaútočí a podaří se jim sestřelit vrtulník se Shepherdem a všichni ztroskotají na afghánské poušti. Tady Shepherd Soapa téměř smrtelně bodne a vysvětlí mu, že se mstí za mariňáky, jež zahynuli při výbuchu atomové bomby na blízkém východě v minulé válce. Vtom ho Price přepadne a Soap Shepherda zabije. Nikolai nakonec oba evakuuje do indického Pradéše.\n\nJak tomu bylo i v předchozích dílech, hráči se dostane do rukou celá řada zbraní. Od základní M4A1 až po modifikovanou odstřelovací pušku M14 nebo vámi řízený vyzbrojený bezpilotní letoun MQ-1 Predator. Na rozdíl od , nemá hráč možnost naklánět se doleva a doprava ze zákrytu. Herní doba Singleplayerové kampaně se pohybuje okolo 6 hracích hodin. Novinkou ve hře je mod \"Special Ops\", který dává možnost i s dalším hráčem hrát nové mise.\n"}
{"id": "534618", "url": "https://cs.wikipedia.org/wiki?curid=534618", "title": "Velešov", "text": "Velešov\n\nVelešov () je malá vesnice, část městyse Větrný Jeníkov v okrese Jihlava. Nachází se asi 2,5 km na severozápad od Větrného Jeníkova. V roce 2009 zde bylo evidováno 12 adres. V roce 2001 zde trvale žilo 15 obyvatel.\n\nVelešov je také název katastrálního území o rozloze 2,88 km.\n\nNázev se vyvíjel od varianty Welechow (1226), Welissow (1379), Welschau (1787), Welessow (1843). Místní jméno vzniklo z osobního jména Veliš.\n\nPrvní písemná zmínka o obci pochází z roku 1226. Od roku 1869 spadá pod Větrný Jeníkov.\n\nVelešov leží v okrese Jihlava v Kraji Vysočina. Nachází se 3,5 km jižně od Slavníče, 3 km západně od Zbinoh, 2,5 km severozápadně od Větrného Jeníkova a 1,5 km severovýchodně od Kalhova. Geomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Jeníkovská vrchovina. Průměrná nadmořská výška činí 653 metrů. Nejvyšší bod, Temník (661 m n. m.), leží severně od vsi. Severně od Velešova pramení Nohavický potok.\n\nPodle sčítání 1921 zde žilo v 10 domech 54 obyvatel, z nichž bylo 26 žen. 54 obyvatel se hlásilo k československé národnosti. Žilo zde 50 římských katolíků, 1 evangelík a 2 příslušníci Církve československé husitské.\n\nVelešovem prochází silnice III. třídy č. 3483 z Větrného Jeníkova do Pavlova u Herálce a č. 13110 do Kalhova. Vede tudy zeleně značená turistická trasa.\n\nMístní děti dojíždějí do základní školy ve Větrném Jeníkově.\n\n"}
{"id": "534619", "url": "https://cs.wikipedia.org/wiki?curid=534619", "title": "Loučky (Vílanec)", "text": "Loučky (Vílanec)\n\nLoučky (německy \"Lutschen\") je malá vesnice, část obce Vílanec v okrese Jihlava. Nachází se asi 2 km na jihovýchod od Vílance. V roce 2009 zde bylo evidováno 24 adres. V roce 2001 zde trvale žilo 37 obyvatel.\n\nLoučky leží v katastrálním území Loučky u Jihlavy o rozloze 7,06 km.\n\nNázev se vyvíjel od varianty Luczka (1365, 1374), Lutschen a Lutsch (1678), Litschan (1718), Lutschen (1720), Lutschen a Laučky (1846) až k podobám Lutschen a Loučky v roce 1872. Původní místní jméno znělou Lúčka odvozeného od slova louka.\n\nPrvní písemná zmínka o obci pochází z roku 1349. V roce 1532 vesnici koupilo město Jihlava.\n\nV letech 1869–1889 byly osadou Vílance.\n\nV letech 1961–1988 byla součástí obce Vílanec, spolu s ní mezi lety 1989 až 1990 součástí města Jihlava. Od 1. srpna 1990 opět jsou místní částí Vílance.\n\nPuklice leží v okrese Jihlava v Kraji Vysočina. Nachází se 2 km jihozápadně od Vílance. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Nadmořská výška ve vsi činí 575 metrů. Nejvyšší bod, V Klučí (683 m n. m.), leží v jihozápadní části katastru. Katastrem protéká Loučský potok, který se východně od Louček vlévá do řeky Jihlávky. Na katastrálním území Loučky se dále nachází 2 přírodní rezervace Rašeliniště Loučky a V Klučí a evropsky významná lokalita Velký Špičák.\n\nPodle sčítání 1930 zde žilo v 29 domech 131 obyvatel. 9 obyvatel se hlásilo k československé národnosti a 122 k německé. Žilo zde 131 římských katolíků.\n\nLoučkami prochází silnice III. třídy č. 03830 do Vílance. Dopravní obslužnost zajišťuje dopravce ICOM transport. Autobusy jezdí ve směrech Jihlava, Vílanec a Stonařov.\n\nMístní děti dojíždějí do základní školy ve Stonařově.\n\n"}
{"id": "534621", "url": "https://cs.wikipedia.org/wiki?curid=534621", "title": "Rudozelená koalice", "text": "Rudozelená koalice\n\nJako rudozelená koalice, či rudo-zelená koalice se nazývá československá prvorepubliková vládní koalice v období července 1919 – září 1920. V jejím čele stál Vlastimil Tusar.\n\nKoalice představovala spojení \"zelené\" strany, respektive pravicové agrární strany a levicových sociálních demokratů a národních socialistů.\n\nKoalice se sestávala ze stran:\n"}
{"id": "534623", "url": "https://cs.wikipedia.org/wiki?curid=534623", "title": "Hlávkov", "text": "Hlávkov\n\nHlávkov () je vesnice, část obce Vyskytná nad Jihlavou v okrese Jihlava. Nachází se asi 2 km na severozápad od Vyskytné nad Jihlavou. V roce 2009 zde bylo evidováno 61 adres. V roce 2001 zde trvale žilo 88 obyvatel.\n\nHlávkov je také název katastrálního území o rozloze 3,7 km.\n\nNázev se vyvíjel od varianty Tlukow (1359, 1486), Tlaukow (1596), Luckau (1654), Lukau a Luky (1787), Lukau a Hlawkow (1843) až k podobám Hlavkov a Lukau v roce 1854. Původně se obec nazývala Tlúkov či Tloukov a toto pojmenování bylo odvozeno od příjmení Tlúk. Německý název Lukau přišel o počáteční t, neboť to bylo pravděpodobně pokládáno za člen.\n\nPrvní písemná zmínka o obci pochází z roku 1359.\n\nV letech 1869–1920 byl osadou obce Vyskytná nad Jihlavou. V letech 1920–1991 byl samostatnou obcí. 1. ledna 1992 se stal místní částí Vyskytné Nad Jihlavou.\n\nV letech 1921–1930 k Hlávkovu jako osada příslušel Bílý Kámen.\n\nHlávkov leží v okrese Jihlava v Kraji Vysočina. Nachází se 1 km západně od Bílého Kamene, 3 km severozápadně od Vyskytné nad Jihlavou, 2 km severovýchodně od Jiřína a 4 km jihovýchodně od Šimanova. Geomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Vyskytenská pahorkatina. Průměrná nadmořská výška činí 620 metrů. Nejvyšší bod, Hlávkovský kopec (648 m n. m.), leží severně od vsi. Západní hranici katastru tvoří Jiřinský potok, do něhož se zleva vlévá bezejmenný potok, který pramení jižně od Hlávkova.\n\nPodle sčítání 1921 zde žilo v 27 domech 195 obyvatel, z nichž bylo 95 žen. 193 obyvatel se hlásilo k československé národnosti. Žilo zde 193 římských katolíků a 2 evangelíci.\n\nV Hlávkově sídlí stavební firma DŘEVOKONSTRUKCE – M.I.T., s.r.o. a klempířství Koubek a Herman a společnost MAAR s.r.o. Prochází tudy silnice III. třídy č. 13111 z Vyskytné nad Jihlavou do Šimanova. Dopravní obslužnost zajišťuje dopravce ICOM transport. Autobusy jezdí ve směrech Jihlava, Větrný Jeníkov, Dudín, Herálec a Úsobí.\n\n\n\n"}
{"id": "534627", "url": "https://cs.wikipedia.org/wiki?curid=534627", "title": "Štěpnice (Telč)", "text": "Štěpnice (Telč)\n\nŠtěpnice () je část města Telč v okrese Jihlava. Nachází se na severovýchodě Telče. V roce 2009 zde bylo evidováno 445 adres. V roce 2001 zde trvale žilo 1646 obyvatel.\n\nŠtěpnice leží v katastrálním území Telč o výměře 20,49 km.\n\n\n"}
{"id": "534628", "url": "https://cs.wikipedia.org/wiki?curid=534628", "title": "Podolí (Telč)", "text": "Podolí (Telč)\n\nPodolí () je část města Telč v okrese Jihlava. Nachází se na jihovýchodě Telče. V roce 2009 zde bylo evidováno 357 adres. V roce 2001 zde trvale žilo 1172 obyvatel.\n\nPodolí leží v katastrálním území Telč o výměře 20,49 km.\n\n"}
{"id": "534629", "url": "https://cs.wikipedia.org/wiki?curid=534629", "title": "Seznam katastrálních území v okrese Jihlava", "text": "Seznam katastrálních území v okrese Jihlava\n\nV této tabulce je uveden kompletní výčet katastrálních území Okresu Jihlava, včetně rozlohy a sídel, které na nich leží.\nCelková výměra 1199,51 km\n\nhttp://www.uir.cz/ Územně identifikační registr ČR\n"}
{"id": "534630", "url": "https://cs.wikipedia.org/wiki?curid=534630", "title": "Demografie Třebíče", "text": "Demografie Třebíče\n\nDemografie Třebíče pojednává o vývoji počtu obyvatel v Třebíči a blízkém okolí.\n\nTřebíč má 17 místních částí, nejvíce obyvatel, a to 16 657 v roce 2001, žilo v části Nové Dvory, v roce 2011 pak žilo nejvíce obyvatel opět v této části, ale oproti předchozímu součtu v roce 2001 proběhl pokles o přibližně 2000 obyvatel, v roce 2011 jich v části Nové Dvory žilo 14 443. Podle údajů českého statistické úřadu žilo v této části v roce 1980 pouze 7 929 obyvatel, to znamená, že za 11 let se počet obyvatel zdvojnásobil. Tento jev se přičítá stavbě Jaderné elektrárny Dukovany. Nejméně obyvatel v roce 2001 žilo v Řípově, pouhých 68 obyvatel, pouhých 88 obyvatel žilo i v místní části Sokolí.\n\nMezi lety 1850–1920 byl průměrný přírůstek obyvatelstva 1532 obyvatel za 10 let. Od roku 1930 je patrná míra populační expanze. Mezi lety 1970 a 1991 je již velice patrný nárůst obyvatelstva kvůli výstavbě Jaderné elektrárny Dukovany. V tomto období narostl počet obyvatelstva o 15 800 obyvatel za 21 let. Tento nárůst je také spojen s výstavbou velkých sídlišť na severu města.\n\nNejvyšší přirozený přírůstek od roku 1970 byl mezi lety 1981 a 1982, zde se projevují tzv. \"silné ročníky\". Od roku 1982 do roku 1985 bylo zaznamenané největší snížení přirozeného přírůstku obyvatel, další roky se přirozený přírůstek snižuje pouze pozvolně.\n\nMěsto Třebíč je známé svým Židovským městem, podle Fišera se cizí národní příslušníci začali do města Třebíče stěhovat již za vlády Pernštějnů, více však až za vlády Smila Osovského z Doubravice. Na začátku 17. století se v purkrechtních knihách města objevují záznamy o koupi 12 domů ve Vnitřním městě a o koupi 10 domů na Stařečce Němci. Malovaný dům, tehdy zvaný Františkovský, patřil nejzámožnějšímu italskému občanu, Františkovi Kaligardovi (it. \"Calligardo\"), v dalších třebíčských čtvrtích žilo dalších 10 Italů. Ve městě se usadilo také asi 5 Slováků, mezi nimi kupec Janek Strážnický a Januš Slovák, tito vlastnili domy na náměstí. Na začátku 17. století se také začalo rozvíjet židovské město a v roce 1601 se také objevují zmínky o židovské škole. Do této doby existovala pouze židovská ulice. V letech 1656 a 1657 do Třebíče přichází hodně Čechů, protože se zde mohou uchytit jako nekatolíci. Podle knih z let 1657 až 1660 emigrovalo asi 20–30 rodin do Uher.\n\nV okrese Třebíč žilo v roce 2001 celkem 117 367 obyvatel, z toho bylo nejvíce obyvatel s českou a moravskou národností, českou národnost při sčítání lidu v roce 2001 přiznalo 100 126, moravskou přiznalo 12 793 obyvatel. V okrese Třebíč dále žilo 21 obyvatel se slezskou národností, 940 obyvatel se slovenskou, 78 obyvatel romskou, 52 obyvatel s polskou, 31 obyvatel s německou, 47 obyvatel s ruskou národností, 139 obyvatel s ukrajinskou národností a 88 obyvatel s vietnamskou národností. Obyvatel s ostatními zjištěnými národnostmi bylo 338 a obyvatel s nezjištěnou národností 2 714. \n\nDle sčítání lidu 2011 ve městě Třebíč žilo celkem 36 998 obyvatel, z toho bylo nejvíce obyvatel s českou a moravskou národností, českou národnost při sčítání lidu v roce 2011 přiznalo 21 245, moravskou přiznalo 5 266 obyvatel. V Třebíči dále žili 2 obyvatelé se slezskou národností, 250 obyvatel se slovenskou, 16 obyvatel s romskou, 15 obyvatel s polskou, 7 obyvatel s německou, 74 obyvatel s ukrajinskou národností a 68 obyvatel s vietnamskou národností. Obyvatel s nezjištěnou národností bylo v Třebíči 8 779. \n\nMezi lety 2015 a 2016 došlo k meziročnímu poklesu počtu obyvatel v městě Třebíči o 239 obyvatel, došlo k jejich odstěhování do jiných měst. V lednu roku 2017 bylo oznámeno, že v roce 2016 došlo v Třebíči celkem k 1194 trestným činům, kdy objasněno bylo 766 činů, tj. je objasněnost 64,15 %. Celkem z nich bylo 120 trestných činů násilného charakteru, kde objasněnost byla 75,83 %. V roce 2018 se v Třebíči narodilo 1255 dětí a zemřelo 728 osob, celkem se v Třebíči uskutečnilo 205 sňatků.\n\nÚdaje pro město Třebíč se dochovaly od roku 1655. V letech 2006–2009 byli započteni i veškeří cizinci.\n\n"}
{"id": "534638", "url": "https://cs.wikipedia.org/wiki?curid=534638", "title": "Jukawův potenciál", "text": "Jukawův potenciál\n\nJukawův (též Yukawův) potenciál je potenciál popisující pole jaderných sil krátkého dosahu v atomovém jádře. Tento potenciál je pojmenován podle japonského fyzika Hidekiho Jukawy, nositele Nobelovy ceny za fyziku.\n\n\"Jukawův potenciál V(r)\" definujeme jako \nformula_1\nkde \"m\" je hmotnost zprostředkující částice\nkde formula_2 je (redukovaná) Comptonova délka zprostředkující částice\nkde \"r\" je vzdálenost od středu dané soustavy\n"}
{"id": "534639", "url": "https://cs.wikipedia.org/wiki?curid=534639", "title": "Lizard (album)", "text": "Lizard (album)\n\nLizard je třetí album britské rockové skupiny King Crimson. Vyšlo v prosinci 1970 (viz 1970 v hudbě) a v britském žebříčku prodejnosti hudebních alb se umístilo nejlépe na 29. místě.\n\nSestava, která nahrála předchozí desku \"In the Wake of Poseidon\", nikdy živě nehrála a po jejím vydání se odchodem většiny hudebníků King Crimson opět prakticky rozpadli. Zůstalo pouze původní duo Robert Fripp (kytara) a Peter Sinfield (texty), z \"In the Wake of Poseidon\" přibyl ještě saxofonista Mel Collins. K této trojici se přidal zpěvák a baskytarista Gordon Haskell, který již hostoval na \"In the Wake of Poseidon\", a zcela novým členem se stal bubeník Andy McCulloch. Jako hosté pak na albu \"Lizard\" působí další hudebníci.\n\nDeska \"Lizard\" je z diskografie King Crimson nejvíc ovlivněna jazzem. Album sestává z pěti skladeb, z nichž čtyři se nacházely na první straně původní gramofonové desky. Po úvodní skladbě „Cirkus“, která vrcholí kakafonií zvuků následují dvě písně s texty zlomyslného a nekonvenčního humoru „Indoor Games“ a „Happy Family“. Slova „Happy Family“ odkazují na rozpad The Beatles, jsou zde zmíněni všichni jejich členové pod změněnými jmény: „Judas“ (Paul McCartney), „Rufus“ (Ringo Starr), „Silas“ (George Harrison) a „Jonah“ (John Lennon). Čtvrtou skladbou na albu je jemná „Lady of the Dancing Water“ navazující na podobně laděné písně z předchozích alb („Moonchild“ z \"In the Court of the Crimson King\" a „Cadence and Cascade“ z \"In the Wake of Poseidon\").\n\nPoslední skladbou, zabírající původně celou druhou stranu vinylové desky, je epická kompozice „Lizard“, která je vůbec nejdelší oficiálně nahranou a vydanou skladbou King Crimson. „Lizard“ je rozdělena do několika hudebně odlišných částí, přičemž v té první, „Prince Rupert Awakes“, hostuje zpěvák Yes Jon Anderson.\n\nStyl hudby na albu \"Lizard\" byl důvodem odchodu Gordona Haskella a Andyho McCullocha ze skupiny v době vydání alba, takže ani tato sestava nikdy živě nehrála.\n\n"}
{"id": "534650", "url": "https://cs.wikipedia.org/wiki?curid=534650", "title": "Husband Kimmel", "text": "Husband Kimmel\n\nAdmirál Husband „Hubby“ Kimmel (26. února 1882, Henderson, Kentucky, USA – 14. května 1968 Connecticut) byl americký námořní důstojník a admirál amerického vojenského námořnictva.\n\nNarodil se v roce 1882 v Hendersonu ve státě Kentucky v rodině armádního majora a vystudoval námořní akademii.\n\nOd roku 1906 sloužil na různých válečných lodích v karibské oblasti. První světové války se zúčastnil v oddíle bitevních lodí USA, která byla vyslána jako podpora britské Grand Fleet. Hodnost kapitána získal v roce 1926.\n\nKrátký vrchol jeho kariéry nastal v únoru 1941, kdy byl povýšen do funkce hlavního velitele tichomořské oblasti (CINCPACFLT) a stal se služebně nejstarším admirálem amerického námořnictva. Nastoupil po admirálu Richardsonovi, který kritizoval přesun domovské základny pacifického loďstva z kalifornského San Diega v roce 1940 na havajský Pearl Harbor. Zde také Kimmelova kariéra skončila 10 dní po japonském útoku. Viceadmirál Pye zastavil jeho plány na posílení obrany ostrova Wake a v době nástupu definitivního velitele pacifické flotily admirála Nimitze už byl ostrov okupován Japonci.\n\nH.E.Kimmel byl označen Robertsovou komisí spolu s velitelem pozemních sil generálem Waltrem Shortem za hlavního viníka katastrofy. Po snížení hodnosti o dva stupně byl počátkem roku 1942 propuštěn do civilu a zaměstnán u firmy pracující pro námořnictvo. Během hořkých let doprovázených nenávistnými útoky a výzvami k sebevraždě se marně pokoušel o veřejnou obhajobu před řádným vojenským soudem. Zemřel v 86 letech v roce 1968.\n\nTeprve v roce 1999 americký Senát očistil jeho jméno s tím, že se k admirálovi nedostaly zásadní informace, které měl k dispozici Washington, jak Kimmel tvrdil už v roce 1942. Prezident Clinton ani žádný další prezident však nevyhověli rezoluci Senátu, která vyzývala k posmrtnému navrácení původní hodnosti obou \"obětních beránků.\"\n\n"}
{"id": "534653", "url": "https://cs.wikipedia.org/wiki?curid=534653", "title": "Kūlupis (přítok Minije)", "text": "Kūlupis (přítok Minije)\n\nKūlupis je řeka na západě Litvy v okrese Kretinga (Klaipėdský kraj), v Žemaitsku na Žemaitijské vysočině. Pramení 5 km na jih od města Kartena. Teče na severoseverozápad. Vlévá se do řeky Minije 0,5 km na jih od města Kartena, vlevo od Kartenského hradiště, 90,1 km od jejího ústí do Atmaty. Je to její levý přítok.\n\nNemá významnější přítoky.\n"}
{"id": "534657", "url": "https://cs.wikipedia.org/wiki?curid=534657", "title": "Andy McCulloch", "text": "Andy McCulloch\n\nAndrew „Andy“ McCulloch (* 19. listopadu 1945 Bournemouth, Dorset) je bývalý britský bubeník, v současné době se věnuje jachtingu. Hrál s několika, převážně progressive rockovými skupinami a interprety, jako jsou Fields, Greenslade, Manfred Mann, Anthony Phillips, Crazy World of Arthur Brown a King Crimson.\n\nPo bubnování s Manfred Mann se v roce 1970 stal nástupcem jednoho ze zakládajících členů King Crimson Michaela Gilese. Andy McCulloch se skupinou nahrál jazzem ovlivněné album \"Lizard\", nedlouho po jeho vydání na konci roku 1970 ale z King Crimson odešel, neboť mu nevyhovoval styl hudby. V letech 1972 až 1976 hrál ve skupině Greenslade. Po jejím rozpadu působil jako studiový hudebník na několika dalších albech, včetně \"Opus One\" London Philharmonic Orchestra. Poté odešel z hudebního byznysu a začal se věnovat svému velkému koníčku, jachtingu. V současnosti v této oblasti také na řeckých ostrovech podniká.\n"}
{"id": "534669", "url": "https://cs.wikipedia.org/wiki?curid=534669", "title": "Černičí", "text": "Černičí\n\nČerničí je malá vesnice, část městyse Čechtice v okrese Benešov. Nachází se asi 2,5 km na východ od Čechtic. V roce 2009 zde bylo evidováno 28 adres.\n\nČerničí je také název katastrálního území o rozloze 7,42 km². V katastrálním území Černičí leží i Krčmy, Malá Paseka a Růžkovy Lhotice.\n\nPrvní písemná zmínka o vesnici pochází z roku 1305.\n\n"}
{"id": "534670", "url": "https://cs.wikipedia.org/wiki?curid=534670", "title": "Dobříkovice", "text": "Dobříkovice\n\nDobříkovice je malá vesnice, část městyse Čechtice v okrese Benešov. Nachází se asi 5 km na západ od Čechtic. V roce 2009 zde bylo evidováno 11 adres.\n\nDobříkovice leží v katastrálním území Nakvasovice o výměře 9,56 km².\n\nPrvní písemná zmínka o vesnici pochází z roku 1436.\n\n"}
{"id": "534671", "url": "https://cs.wikipedia.org/wiki?curid=534671", "title": "Jeníkov (Čechtice)", "text": "Jeníkov (Čechtice)\n\nJeníkov je vesnice, část městyse Čechtice v okrese Benešov. Nachází se asi 3 km na západ od Čechtic. V roce 2009 zde bylo evidováno 64 adres.\n\nJeníkov leží v katastrálním území Jeníkov u Vlašimi o rozloze 4,91 km².\n\nPrvní písemná zmínka o vesnici pochází z roku 1369.\n\n\n"}
{"id": "534672", "url": "https://cs.wikipedia.org/wiki?curid=534672", "title": "Krčmy", "text": "Krčmy\n\nKrčmy je malá vesnice, část městyse Čechtice v okrese Benešov. Nachází se asi 4,5 km na jihovýchod od Čechtic. V roce 2009 zde bylo evidováno 6 adres.\n\nKrčmy leží v katastrálním území Černičí o výměře 7,42 km².\n\nPrvní písemná zmínka o vesnici pochází z roku 1787.\n\n"}
{"id": "534673", "url": "https://cs.wikipedia.org/wiki?curid=534673", "title": "Malá Paseka", "text": "Malá Paseka\n\nMalá Paseka je malá vesnice, část městyse Čechtice v okrese Benešov. Nachází se asi 2,5 km na jihovýchod od Čechtic. Prochází zde silnice II/112. V roce 2009 zde bylo evidováno 35 adres.\n\nMalá Paseka leží v katastrálním území Černičí o výměře 7,42 km².\n\nPrvní písemná zmínka o vesnici pochází z roku 1367.\n\n"}
{"id": "534674", "url": "https://cs.wikipedia.org/wiki?curid=534674", "title": "Nakvasovice", "text": "Nakvasovice\n\nNakvasovice je malá vesnice, část městyse Čechtice v okrese Benešov. Nachází se asi 4 km na západ od Čechtic. V roce 2009 zde bylo evidováno 30 adres.\n\nNakvasovice je také název katastrálního území o rozloze 9,56 km². V katastrálním území Nakvasovice leží i Dobříkovice, Palčice a Zhoř.\n\nPrvní písemná zmínka o vesnici pochází z roku 1454.\n\n"}
{"id": "534675", "url": "https://cs.wikipedia.org/wiki?curid=534675", "title": "Nové Práchňany", "text": "Nové Práchňany\n\nNové Práchňany je malá vesnice, část městyse Čechtice v okrese Benešov. Nachází se asi 3,5 km na jihozápad od Čechtic. Prochází zde silnice II/150. V roce 2009 zde bylo evidováno 22 adres.\n\nNové Práchňany leží v katastrálním území Čechtice o výměře 14,23 km².\n\nPrvní písemná zmínka o vesnici pochází z roku 1787.\n\n"}
{"id": "534676", "url": "https://cs.wikipedia.org/wiki?curid=534676", "title": "Otročice", "text": "Otročice\n\nOtročice je vesnice, část městyse Čechtice v okrese Benešov. Nachází se asi 2 km na sever od Čechtic. V roce 2009 zde bylo evidováno 54 adres.\n\nOtročice je také název katastrálního území o rozloze 3,28 km².\n\nPrvní písemná zmínka o vesnici pochází z roku 1366.\n\n"}
{"id": "534677", "url": "https://cs.wikipedia.org/wiki?curid=534677", "title": "Palčice", "text": "Palčice\n\nPalčice () je malá vesnice, část městyse Čechtice v okrese Benešov. Nachází se asi 5,5 km na západ od Čechtic. V roce 2009 zde bylo evidováno 11 adres. Jižně od Palčic pramení Sedlický potok, který je levostranným přítokem řeky Želivky.\n\nPalčice leží v katastrálním území Nakvasovice o výměře 9,56 km².\n\nPrvní písemná zmínka o vesnici pochází z roku 1436.\n\nK založení sklárny došlo roku 1796 skelmistry Josefem Nachtmannem a Antonínem Zopfem. Do Palčice přišly ze zaniklé huti v Košeticích. Zopf pocházel z Rosenthalu. Josef Nachtmann byl Čech narozený v Boskovicích. Nachtmann byl zručný sklář. Specializoval se na výrobu barevného skla a výrobu ozdobných nádob z pavučinkového skla. Dělal nabídkové kolekce a jeho zákazníci patřili mezi majetnější. Pracoval nejprve v huti v Košeticích jako řezač skla (1789–1792), pak jako tovaryš (1792–1794) a vypracoval se zde na skelmistra (1794–1796). Jako skelmistra přešel i do huti Palčice. V roce 1850 bylo v Palčicích 21 popisných čísel se 169 obyvateli, včetně skláren. Ve sklárnách pracovalo asi 40 osob.\n\n"}
{"id": "534678", "url": "https://cs.wikipedia.org/wiki?curid=534678", "title": "Růžkovy Lhotice", "text": "Růžkovy Lhotice\n\nRůžkovy Lhotice je malá vesnice, část městyse Čechtice v okrese Benešov. Nachází se asi 3 km na jihovýchod od Čechtic. V roce 2009 zde bylo evidováno 26 adres.\n\nRůžkovy Lhotice leží v katastrálním území Černičí o výměře 7,42 km².\n\nPrvní písemná zmínka o vesnici pochází z roku 1363.\n\nDominantou vesnice je barokní zámeček z 18. století Růžkovy Lhotice. V mládí v něm pobýval Bedřich Smetana.\n\n"}
{"id": "534679", "url": "https://cs.wikipedia.org/wiki?curid=534679", "title": "Staré Práchňany", "text": "Staré Práchňany\n\nStaré Práchňany je malá vesnice, část městyse Čechtice v okrese Benešov. Nachází se asi 3 km na jihozápad od Čechtic. Prochází zde silnice II/150. V roce 2009 zde bylo evidováno 21 adres.\n\nStaré Práchňany leží v katastrálním území Čechtice o výměře 14,23 km².\n\nPrvní písemná zmínka o vesnici pochází z roku 1388.\n\n"}
{"id": "534680", "url": "https://cs.wikipedia.org/wiki?curid=534680", "title": "Sudislavice", "text": "Sudislavice\n\nSudislavice je malá vesnice, část městyse Čechtice v okrese Benešov. Nachází se asi 2 km na jih od Čechtic. V roce 2009 zde bylo evidováno 11 adres.\n\nSudislavice leží v katastrálním území Čechtice o výměře 14,23 km².\n\nPrvní písemná zmínka o vesnici pochází z roku 1386.\n\n"}
{"id": "534681", "url": "https://cs.wikipedia.org/wiki?curid=534681", "title": "Zhoř (Čechtice)", "text": "Zhoř (Čechtice)\n\nZhoř je malá vesnice, část městyse Čechtice v okrese Benešov. Nachází se asi 4 km na západ od Čechtic. V roce 2009 zde bylo evidováno 19 adres.\n\nZhoř leží v katastrálním území Nakvasovice o výměře 9,56 km².\n\nPrvní písemná zmínka o vesnici pochází z roku 1352.\n\n\n"}
{"id": "534682", "url": "https://cs.wikipedia.org/wiki?curid=534682", "title": "Horní Borek", "text": "Horní Borek\n\nHorní Borek je malá vesnice, část obce Červený Újezd v okrese Benešov. Nachází se asi 2,5 km na severovýchod od Červeného Újezdu. Prochází tudy železniční trať Benešov u Prahy - České Budějovice. V roce 2009 zde bylo evidováno 49 adres.\n\nHorní Borek je také název katastrálního území o rozloze 6,25 km². V katastrálním území Horní Borek leží i Třetužel.\n\nPrvní písemná zmínka o vesnici pochází z roku 1318.\n\n"}
{"id": "534683", "url": "https://cs.wikipedia.org/wiki?curid=534683", "title": "Milhostice", "text": "Milhostice\n\nMilhostice je malá vesnice, část obce Červený Újezd v okrese Benešov. Nachází se asi 1 km na jihovýchod od Červeného Újezdu. V roce 2009 zde bylo evidováno 7 adres a žije zde obyvatel.\n\nMilhostice leží v katastrálním území Červený Újezd u Miličína o výměře 6,34 km².\n\nPrvní písemná zmínka o vesnici pochází z roku 1406.\n\nRoku 1950 byla obec Milhostice přejmenována na obec Bonkovice, což byla původně její osada. Později však došlo k oddělení a vesnice Milhostice tak již dnes není součástí Bonkovic.\n\n"}
{"id": "534685", "url": "https://cs.wikipedia.org/wiki?curid=534685", "title": "Nové Dvory (Červený Újezd)", "text": "Nové Dvory (Červený Újezd)\n\nNové Dvory je malá vesnice, část obce Červený Újezd v okrese Benešov. Nachází se asi 1,5 km na sever od Červeného Újezdu. V roce 2009 zde bylo evidováno 30 adres.\n\nNové Dvory leží v katastrálním území Červený Újezd u Miličína o výměře 6,34 km².\n\nPrvní písemná zmínka o vesnici pochází z roku 1593.\n\n"}
{"id": "534686", "url": "https://cs.wikipedia.org/wiki?curid=534686", "title": "Styrov", "text": "Styrov\n\nStyrov je malá vesnice, část obce Červený Újezd v okrese Benešov. Nachází se asi 1,5 km na severovýchod od Červeného Újezdu. V roce 2009 zde bylo evidováno 9 adres.\n\nStyrov leží v katastrálním území Červený Újezd u Miličína o výměře 6,34 km².\n\nPrvní písemná zmínka o vesnici pochází z roku 1318.\n\n"}
{"id": "534687", "url": "https://cs.wikipedia.org/wiki?curid=534687", "title": "Třetužel", "text": "Třetužel\n\nTřetužel je malá vesnice, část obce Červený Újezd v okrese Benešov. Nachází se asi 4 km na severovýchod od Červeného Újezdu. V roce 2009 zde bylo evidováno 13 adres.\n\nTřetužel leží v katastrálním území Horní Borek o výměře 6,25 km².\n\nPrvní písemná zmínka o vesnici pochází z roku 1318.\n\n"}
{"id": "534688", "url": "https://cs.wikipedia.org/wiki?curid=534688", "title": "Arnoštovice", "text": "Arnoštovice\n\nArnoštovice je malá vesnice, část obce Heřmaničky v okrese Benešov. Nachází se 2 km na severovýchod od Heřmaniček a 4 km jihozápadně od Votic. Severozápadně od vsi ve vzdálenosti asi půl kilometru míjí vesnici železniční trať 220 z Benešova do Českých Budějovic. V roce 2009 zde bylo evidováno 40 adres.\n\nArnoštovice je také název katastrálního území o rozloze 5,64 km². V katastrálním území Arnoštovice leží i Durdice, Jestřebice a Peklo.\n\nPrvní písemná zmínka o vesnici pochází z roku 1352.\n\n\n"}
{"id": "534689", "url": "https://cs.wikipedia.org/wiki?curid=534689", "title": "Číšťovice", "text": "Číšťovice\n\nČíšťovice je malá vesnice, část obce Heřmaničky v okrese Benešov. Nachází se 0,5 km na jih od Heřmaniček. V roce 2009 zde bylo evidováno 25 adres.\n\nČíšťovice leží v katastrálním území Heřmaničky o výměře 5,86 km².\n\nNázev vesnice, převzatý z informací Českého statistického úřadu, není pravděpodobně přesný. Na webových stránkách obce Heřmaničky je tato vesnice uváděna s krátkým i: tedy Čišťovice.\n\nPrvní písemná zmínka o vesnici pochází z roku 1356.\n\n"}
{"id": "534690", "url": "https://cs.wikipedia.org/wiki?curid=534690", "title": "Dědkov (Heřmaničky)", "text": "Dědkov (Heřmaničky)\n\nDědkov je malá vesnice, část obce Heřmaničky v okrese Benešov. Nachází se 3 km na severozápad od Heřmaniček. V roce 2009 zde bylo evidováno 17 adres.\n\nDědkov leží v katastrálním území Velké Heřmanice o výměře 5,9 km².\n\nPrvní písemná zmínka o vesnici pochází z roku 1450.\n\n\n"}
{"id": "534691", "url": "https://cs.wikipedia.org/wiki?curid=534691", "title": "Durdice", "text": "Durdice\n\nDurdice je malá vesnice, část obce Heřmaničky v okrese Benešov. Nachází se asi 2 km na sever od Heřmaniček. Prochází zde silnice II/121. V roce 2009 zde bylo evidováno 11 adres.\n\nDurdice leží v katastrálním území Arnoštovice o výměře 5,64 km².\n\nPrvní písemná zmínka o vesnici pochází z roku 1382.\n\n\n"}
{"id": "534692", "url": "https://cs.wikipedia.org/wiki?curid=534692", "title": "Jestřebice (Heřmaničky)", "text": "Jestřebice (Heřmaničky)\n\nJestřebice je malá vesnice, část obce Heřmaničky v okrese Benešov. Nachází se 3 km na severovýchod od Heřmaniček. V roce 2010 zde bylo evidováno 8 adres.\n\nJestřebice leží v katastrálním území Arnoštovice o výměře 5,64 km².\n\nPrvní písemná zmínka o vesnici pochází z roku 1382.\n\nOsada patřila přibližně do poloviny 19. století k votickému panství.\n\nRoste zde památný strom lípa velkolistá. Podle měření z roku 2006 činí její obvod (ve výšce 130 cm) přibližně 950 cm.\n\n"}
{"id": "534693", "url": "https://cs.wikipedia.org/wiki?curid=534693", "title": "Jiříkovec", "text": "Jiříkovec\n\nJiříkovec je osada, část obce Heřmaničky v okrese Benešov. Nachází se 1 km na jih od Heřmaniček. V roce 2009 zde byly evidovány čtyři adresy.\n\nJiříkovec leží v katastrálním území Heřmaničky o výměře 5,86 km².\n\nPrvní písemná zmínka o vesnici pochází z roku 1391.\n\n"}
{"id": "534694", "url": "https://cs.wikipedia.org/wiki?curid=534694", "title": "Jíví", "text": "Jíví\n\nJíví je malá vesnice, část obce Heřmaničky v okrese Benešov. Nachází se asi 2 km na jihovýchod od Heřmaniček. V roce 2009 zde bylo evidováno 7 adres.\n\nJíví leží v katastrálním území Heřmaničky o výměře 5,86 km².\n\nPrvní písemná zmínka o vesnici pochází z roku 1381.\n\n"}
{"id": "534695", "url": "https://cs.wikipedia.org/wiki?curid=534695", "title": "Karasova Lhota", "text": "Karasova Lhota\n\nKarasova Lhota je malá vesnice, část obce Heřmaničky v okrese Benešov. Nachází se asi 1,5 km na východ od Heřmaniček. V roce 2009 zde bylo evidováno 12 adres.\n\nKarasova Lhota leží v katastrálním území Heřmaničky o výměře 5,86 km².\n\nPrvní písemná zmínka o vesnici pochází z roku 1383.\n\n"}
{"id": "534696", "url": "https://cs.wikipedia.org/wiki?curid=534696", "title": "Křenovičky", "text": "Křenovičky\n\nKřenovičky je malá vesnice, část obce Heřmaničky v okrese Benešov. Nachází se asi 4,5 km na severozápad od Heřmaniček. V roce 2009 zde bylo evidováno 14 adres.\n\nKřenovičky leží v katastrálním území Velké Heřmanice o výměře 5,9 km².\n\nPrvní písemná zmínka o vesnici pochází z roku 1386.\n\n"}
{"id": "534697", "url": "https://cs.wikipedia.org/wiki?curid=534697", "title": "Loudilka", "text": "Loudilka\n\nLoudilka je osada, část obce Heřmaničky v okrese Benešov. Nachází se asi 1 km na jihozápad od Heřmaniček. Prochází zde silnice II/121. V roce 2009 zde bylo evidováno 5 adres.\n\nLoudilka leží v katastrálním území Heřmaničky o výměře 5,86 km².\n\nPůvod jména pochází z dob, kdy byl v místech dnešní osady hostinec provozovaný panem Loudou. Loudové patřili k tzv. královským svobodníkům, s právem držby majetku a osobní svobody a právem zápisu do zemských desk. Původ příjmení má vztah k latinskémulovesu \"laudare\" - chválit\".\" V pozdějším období z příčin pravopisných se často změnilo původní Lauda na Louda.\n\nPrvní písemná zmínka o vesnici pochází z roku 1788.\n\n"}
{"id": "534698", "url": "https://cs.wikipedia.org/wiki?curid=534698", "title": "Peklo (Heřmaničky)", "text": "Peklo (Heřmaničky)\n\nPeklo je osada, část obce Heřmaničky v okrese Benešov. Nachází se asi 1,5 km na sever od Heřmaniček. V roce 2009 zde byly evidovány tři adresy.\n\nPeklo leží v katastrálním území Arnoštovice o výměře 5,64 km².\n\nPrvní písemná zmínka o vesnici pochází z roku 1472.\n\n"}
{"id": "534699", "url": "https://cs.wikipedia.org/wiki?curid=534699", "title": "Báňov", "text": "Báňov\n\nBáňov je malá vesnice, část obce Ješetice v okrese Benešov. Nachází se asi 1,5 km na severovýchod od Ješetic. V roce 2009 zde bylo evidováno 9 adres.\n\nBáňov leží v katastrálním území Ješetice o výměře 7,24 km².\n\nPrvní písemná zmínka o vesnici pochází z roku 1379.\n\n"}
{"id": "534700", "url": "https://cs.wikipedia.org/wiki?curid=534700", "title": "Hlaváčkova Lhota", "text": "Hlaváčkova Lhota\n\nHlaváčkova Lhota je osada, část obce Ješetice v okrese Benešov. Nachází se asi 1 km na sever od Ješetic. V roce 2009 zde bylo evidováno 5 adres.\n\nHlaváčkova Lhota leží v katastrálním území Ješetice o výměře 7,24 km².\n\nPrvní písemná zmínka o vesnici pochází z roku 1543.\n\n"}
{"id": "534702", "url": "https://cs.wikipedia.org/wiki?curid=534702", "title": "Radíč (Ješetice)", "text": "Radíč (Ješetice)\n\nRadíč je malá vesnice, část obce Ješetice v okrese Benešov. Nachází se asi 1,5 km na západ od Ješetic. V roce 2009 zde bylo evidováno 27 adres. Žije zde obyvatel.\n\nRadíč leží v katastrálním území Ješetice o výměře 7,24 km².\n\nPrvní písemná zmínka o vesnici pochází z roku 1363.\n\n"}
{"id": "534703", "url": "https://cs.wikipedia.org/wiki?curid=534703", "title": "Motokros", "text": "Motokros\n\nMotokros je druh motocyklového sportu. Závody se jezdí na uzavřených terénních tratích. Motocykly jsou speciálně konstruovány pro jízdu v terénu a dělí se do výkonových kategorií podle kubatury.\n\nDnes převážně platí rozlišení na kategorie MX1, MX2 a MX3, na místo dřívějšího značení 125 cm³, 250 cm³ a 500 cm³.\n\nMX1 motocykly kat. I, skupina AI, od 175 cm³ do 250 cm³ pro dvoutaktní motory a od 290 cm³ do 450 cm³ pro čtyřtaktní motory.\n\nMX2 motocykly kat. I, skupiny AI, od 100 cm³ do 125 cm³ pro dvoutaktní motory a od 175 cm³ do 250 cm³ pro čtyřtaktní motory.\n\nMX3 je také nazývána OPEN, neboli neomezená. Kategorie MX3 motocykly kat. I, skupiny AI, od 290 cm³ do 500 cm³ pro dvoutaktní motory a od 475 cm³ do 650 cm³ pro čtyřtaktní motory. Motocykly kategorie MX1 a MX2 se také mohu zúčastnit soutěží třídy MX3.\n\nZ motokrosu je odvozených několik dalších sportů.\n\nTato motocyklová disciplína, jež vznikla při motokrosových závodech, se v dnešní době těší velké divácké oblibě. Dech beroucí skoky jezdců na upravených motokrosových strojích, předvádějící nejrůznější nebezpečné, ale divácky velmi atraktivní triky. Původ této disciplíny je ve spojených státech, kde se v polovině osmdesátých let během superkrosových závodů začaly objevovat první pokusy o předvádění napínavých skoků. V devadesátých letech začali jezdci vytvářet jednotlivé triky a poté je pojmenovávat. \n\nPrůkopníky tohoto nového sportu byli jezdci Mike Metzger,Jeremy McGrath a Mad Mike Jones. První oficiální FMX (freestyle motocross) závody se konali v americkém Castaic Lake v roce 1996. Prvním světovým šampionem se pak stal devatenáctiletý Španěl Edgar Torronteras. O dva roky později je pak založena mezinárodní asociace freestyle motokrosu pod zkratkou [IFMA].\n\nV České republice je průkopníkem freestyle motokrosu sportu Petr Kuchař. Jako první v Evropě skočil salto na motocyklu tzv. „backflip“. Česko se může pyšnit i dalším rekordem ve freestyle motokrosu, když se stal nejmladším jezdcem na světě, který skočil backflip tehdy 14letý [Petr Pilát]. Naši jezdci tak patří mezi špičkovou tohoto sportu a zúčastňují se série mistrovství světa. Dalším českým jezdcem je i Matěj Česák.\n\nModerní supermoto je křížencem mezi motokrosem a silničním závoděním.\nStroje Supermoto vychází z motocyklů pro motokros nebo enduro s určitými povolenými úpravami dle řádů pro Supermoto. Kategorie jsou od mládežnických 85 cm³, přes 125 a 250 cm³ (450 cm³ pro čtyřtakty), až po 750 cm³. Závody se většinou konají na silničním okruhu nebo motokárové trati s off-road vložkou. Většina supermoto tratí je tvořena z 50 - 75 % asfaltem, zbytek potom tvoří off-road část. Ta mívá zpravidla jílový povrch a je doplněna motokrosovými překážkami jako jsou tobogány v zatáčkách a skoky. Tento druh trati lze vystavit v podstatě na jakémkoliv větším asfaltovém prostoru s možností hlíny. \n\nProto jsou supermoto podniky často pořádané v městských zástavbách s využitím uzavřených městských ulic či parkovišť, jako off-road sekce potom poslouží navážka jílu. Závody Supermoto vznikly v 80. letech v USA jako závod specialistů z různých disciplín (silniční závody, motokros, plochá dráha) s cílem určit nejlepšího jezdce. Už v 90. letech závody za \"své\" přijala i Evropa. S velkým úspěchem. Tato nová disciplína byla rychle importována do Evropy, speciálně do Francie, kde se okamžitě začaly organizovat závody. Ty se následně rozšířily do dalších zemí jako Belgie, Německo a Švýcarsko. \n\nV České republice se první závod Supermoto jel v roce 1999 na okruhu v Písku. V roce 1998 vznikla Evropská motocyklová federace (UEM) a ještě tentýž rok zorganizovala první Mistrovství Evropy. První sezóna Mistrovství světa proběhla až v roce 2002, v roce 2003 se jelo poprvé Mistrovství světa i v České republice na okruhu v Sosnové. V České republice jsou čtyři areály vhodné pro závody Supermoto. Jsou to okruhy v Písku, ve Vysokém Mýtě, v Sedlčanech a v Sosnové u České Lípy. Tratě jsou různorodé s rozdílnými povrchy - pevný podklad (asfalt, beton - minimálně 60%) a nezpevněný (přírodní) povrch (minimálně 20%).\n\nVýroba první čtyřkolky sahá na konec šedesátých a začátek sedmdesátých let, kdy Honda přišla s první terénní tříkolkou o obsahu 70 cm³. Motor se při prvních testech ukázal jako slabý a byl nahrazen silnějším s obsahem 89 cm³, který disponoval 7 koňmi. Už tehdy se tříkolka rychle stala víkendovou zábavou především v USA, a to i díky své ceně 595 dolarů. Tříkolky se začaly rychle používat v zemědělských a průmyslových odvětvích, kde narůstala jejich obliba a tak se začali psát nové stránky motorismu s názvem ATC – All Terrain Cycles. Tato tendence a trend ATC vydržel Hondě okolo deseti let. Ostatní firmy také montovaly tříkolky, nicméně se stále lepšími, silnějšími a výkonnějšími motory. Byl to vlastně začátek jejich konce. Tříkolky se staly totiž velice nezvladatelné, vratké a dost nebezpečné a na japonské továrny začaly přicházet hromadné žaloby. \n\nJako první opravdovou vlaštovku čtyřkolky přinesla Suzuki tím, že přidala tříkolce k přednímu kolu ještě jedno a tak vznikla první čtyřkolka. Zatím však velmi jednoduché koncepce bez tlumičů a náhonem pouze zadních kol. Prototyp první čtyřkolky byl na světě. V polovině osmdesátých let spatřila světlo světa čtyřkolka s náhonem všech 4 kol od Hondy a tím došlo k rozdělení čtyřkolek na sportovní – QUAD a užitkové ATV.\n\nČtyřkolky mají náhon pouze zadních kol a to řetězem kvůli váze, nízko položené těžiště a široké nápravy pro lepší stabilitu. To vše znamená dobré jízdní vlastnosti.\n\nSupercross je druh motocyklového sportu, zahrnující závody specializované na vysoký výkon off-road motocyklů, na uměle vyrobených polních cestách. Skládá se z prudkých skoků a překážek. Profesionální Supercross soutěžní závody se konají hlavně v baseballových a fotbalových stadionech. Supercross tratě mají obecně mnohem kratší rovinky a utažené zatáčky a jsou více techničtější než motokrosové tratě, vzhledem k omezenému prostoru kryté arény. Supercross sezóny se konají v průběhu zimních a jarních měsících.\n\nSupercross sezóny cestují po celých Spojených státech. Série Supercross Lites jezdců, je rozdělena do dvou řad - východní a západní pobřeží. Třídy Supercross mají jednu velkou sérii, kde se pohybují z východu na západ na závod.\n\nSidecar závody, známé jako Sidecarcross, neboli ,Sajdkár\", vznikly už v roce 1950, přičemž se jejich popularita začala postupně snižovat. Tyto závody jsou známy hlavně v Evropě, pak ve Spojených státech amerických, Novém Zélandu a Austrálii. Postranní vozíky jsou účelové rámy s plochou platformou. Jsou připojeny k jedné straně motocyklu a řídítka, ve výšce pasu, drží na straně vozíku. Cestující vyrovnává na vozíku tím, že tzv. protizávaží, a to zejména v rozích a na skoky. Sidecarcross je velmi fyzicky náročný, zejména pro cestující. \n\nTento poměrně mladý druh motocyklů původně vznikl v USA, kde to byl motocykl „po domácku“ vyrobený nebo alespoň upravovaný a používaný k dopravě závodníků a jejich mechaniků po závodním depu, tzv. PIT LINE,odtud také pochází název pitbike. \n\nDnes se také často používá název dirtbike, což znamená špinavý motocykl. Právě pro jeho využití pro jízdu v terénu, ke které je tento motocykl určený. I když byly dříve tyto motocykly poměrně malé konstrukce, jsou určeny nejen pro děti, ale i dospělé. Důvodem bylo, aby při přepravě motocykly zabraly co nejméně místa. Dnes už se vyrábějí ve všech velikostech, až do velikosti běžného motocyklu.\n\nNejvětšími výrobci motokrosových strojů jsou Husqvarna, Honda, , Kawasaki, KTM, Suzuki a Yamaha. V minulosti se jimi proslavila značka ČZ.\n\n\n\n"}
{"id": "534704", "url": "https://cs.wikipedia.org/wiki?curid=534704", "title": "Řikov", "text": "Řikov\n\nŘikov je malá vesnice, část obce Ješetice v okrese Benešov. Nachází se asi 2,5 km na jihozápad od Ješetic. V roce 2009 zde bylo evidováno 9 adres.\n\nŘikov leží v katastrálním území Ješetice o výměře 7,24 km².\n\nPrvní písemná zmínka o vesnici pochází z roku 1219.\n\n\n"}
{"id": "534705", "url": "https://cs.wikipedia.org/wiki?curid=534705", "title": "Teddy Tamgho", "text": "Teddy Tamgho\n\nTeddy Tamgho (* 15. června 1989, Paříž) je francouzský atlet, který získal na halovém MS v katarském Dauhá zlatou medaili v trojskoku v novém halovém světovém rekordu 17,90 metru. 20. února 2011 na domácím šampionátu v Aubière posunul hodnotu vlastního rekordu na 17,91 m.\n\nV roce 2007 na mistrovství Evropy juniorů v nizozemském Hengelu obsadil čtvrté místo. O rok později se stal v Bydhošti juniorským mistrem světa. Na světovém šampionátu 2009 v Berlíně skončil ve finále na jedenáctém místě. Na halovém ME 2011 v Paříži vybojoval zlatou medaili ve vylepšeném světovém rekordu 17,92 m.\n\n"}
{"id": "534706", "url": "https://cs.wikipedia.org/wiki?curid=534706", "title": "Zbirohy (skály)", "text": "Zbirohy (skály)\n\nSkalní oblast Zbirohy (též \"Zbiroh\") leží na výšině uváděné většinou jako \"Zbiroh\" (452 m n. m.) nad osadou Zbirohy nedaleko města Turnov. V západním výběžku skal byl ve 14. století zbudován stejnojmenný skalní hrad. Z něj se dochovaly opěrné zdi, věž a sklepení. Zřícenina leží na území obce Koberovy. Horolezecký průvodce z roku 1994 uvádí 47 věží (a věžiček) a přes dvacet lezených masivů (okrajovek). I přes nízké stěny zde horolezci nacházejí poměrně pevný pískovec, klidnější prostředí a slušný výběr horolezeckých cest v obtížnostech od I po X.A (JPK).\n\nVýšina Zbiroh tvoří hřbet ve východo–západním směru. Východní část tvořená protáhlou plošinou, do které se od jihu zakusují krátké rokle, ve své západní části přechází v poměrně úzký skalnatý hřebínek. Na okraji plošiny vystupují skály a nízké věže z křemenného pískovce. Od blízkých skal (\"Kalich\", \"Chléviště\") na sousedním vyšším vrchu Sokol (563 m n. m.) jsou Zbirohy odděleny údolím u osady Michovka.\nSeverozápadní svah Zbirohů (směrem k řece Jizeře) zahrnuje dvě patra skalních stěn vápnitých pískovců a mohutnými gravitačními akumulacemi skalních bloků a balvanů pod nimi. Délka skalních defilé je okolo 1000 m. Četné jsou puklinové jeskyně.).\n\nSkalní oblast je vyvinuta v jemnozrnných až středně zrnitých křemenných pískovcích hruboskalského kvádru, které tvoří denudační relikty v horních částech vrchů. Tektonické úklony (5–10°) k JJV jsou vázány na pásmo Lužického zlomu. Jsou zde časté ploše zvlněné erozní plochy se znaky tzv. hřbítkového zvlnění (doklad bouří pod bází \"běžného\" vlnění). Hojné jsou železité inkrustace kulových a trubicovitých tvarů.\n\nSvahy pokrývají blokové akumulace křemenného pískovce. Primární výchozy jsou drobné ostrohy (v horolezeckém slangu \"okrajovky\") a věžičky v nejvyšších partiích hřebene. Povrchy jsou buď oblé a hladké nebo dominují \"tektonická žebírka\" podle nichž se utvářejí \"řetízkovitě\" uspořádané voštiny. Časté jsou žlábky na hranách bloků, vzniklé třením stromů. Skalní římsy kopírují primární sedimentární textury v převisech převládají voštiny.).\n\nNejbližší železniční zastávka je v obci Malá Skála (3 km, značné převýšení!). Je možné také dojet do vesnice Zbirohy a po zelené turistické značce vystoupat asi 800 m s převýšením cca 50 metrů. Skály jsou rozesety v lese východně od zbytků hradu. Od Turnova sem vede zelená značka (5 km).\n\n"}
{"id": "534707", "url": "https://cs.wikipedia.org/wiki?curid=534707", "title": "Hrajovice", "text": "Hrajovice\n\nHrajovice je malá vesnice, část obce Kamberk v okrese Benešov. Nachází se asi 2 km na sever od Kamberku. V roce 2009 zde bylo evidováno 19 adres. Osadou protéká Pravětický potok, který je pravostranným přítokem řeky Blanice.\n\nHrajovice leží v katastrálním území Kamberk o výměře 11,33 km².\n\nPrvní písemná zmínka o vesnici pochází z roku 1420.\n\n"}
{"id": "534708", "url": "https://cs.wikipedia.org/wiki?curid=534708", "title": "Předbořice (Kamberk)", "text": "Předbořice (Kamberk)\n\nPředbořice je malá vesnice, část obce Kamberk v okrese Benešov. Nachází se asi 2 km na severozápad od Kamberku. Prochází zde silnice II/125. V roce 2009 zde bylo evidováno 16 adres.\n\nPředbořice leží v katastrálním území Kamberk o výměře 11,33 km².\n\nPrvní písemná zmínka o vesnici pochází z roku 1420.\n\n"}
{"id": "534709", "url": "https://cs.wikipedia.org/wiki?curid=534709", "title": "Jenišovice (Křivsoudov)", "text": "Jenišovice (Křivsoudov)\n\nJenišovice () je samota, část městyse Křivsoudov v okrese Benešov. Nachází se asi 1,5 km na jihozápad od Křivsoudova. V roce 2009 zde byly evidovány dvě adresy.\n\nJenišovice leží v katastrálním území Křivsoudov o výměře 13,66 km².\n\nPrvní písemná zmínka o vesnici pochází z roku 1289.\n"}
{"id": "534710", "url": "https://cs.wikipedia.org/wiki?curid=534710", "title": "Lhota Bubeneč", "text": "Lhota Bubeneč\n\nLhota Bubeneč () je malá vesnice, část městyse Křivsoudov v okrese Benešov. Nachází se asi 1,5 km na východ od Křivsoudova. V roce 2009 zde bylo evidováno 22 adres.\n\nLhota Bubeneč leží v katastrálním území Křivsoudov o výměře 13,66 km².\n\nPrvní písemná zmínka o vesnici pochází z roku 1379.\n\n"}
{"id": "534711", "url": "https://cs.wikipedia.org/wiki?curid=534711", "title": "Mrkvová Lhota", "text": "Mrkvová Lhota\n\nMrkvová Lhota je osada, část městyse Louňovice pod Blaníkem v okrese Benešov. Nachází se asi 2,5 km na sever od Louňovic pod Blaníkem. V roce 2009 zde byly evidovány čtyři adresy.\n\nMrkvová Lhota leží v katastrálním území Světlá pod Blaníkem o výměře 1,85 km².\n\n"}
{"id": "534712", "url": "https://cs.wikipedia.org/wiki?curid=534712", "title": "Etiopie na Zimních olympijských hrách 2010", "text": "Etiopie na Zimních olympijských hrách 2010\n\nZimní olympijské hry 2010 ve Vancouveru byly druhé zimní olympijské hry v historii, kterých se zúčastnil africký stát Etiopie.\n\nZimní olympiády 2010 se zúčastnila symbolicky jedním sportovcem.\n\nMuži\n\n"}
{"id": "534713", "url": "https://cs.wikipedia.org/wiki?curid=534713", "title": "Rejkovice (Louňovice pod Blaníkem)", "text": "Rejkovice (Louňovice pod Blaníkem)\n\nRejkovice je malá vesnice, část městyse Louňovice pod Blaníkem v okrese Benešov. Nachází se asi 2,5 km na jihovýchod od Louňovic pod Blaníkem. V roce 2009 zde bylo evidováno 6 adres.\n\nRejkovice leží v katastrálním území Býkovice u Louňovic o výměře 3,86 km².\n\nPrvní písemná zmínka o vesnici pochází z roku 1420.\n\n"}
{"id": "534714", "url": "https://cs.wikipedia.org/wiki?curid=534714", "title": "Lažany (Mezno)", "text": "Lažany (Mezno)\n\nLažany je malá vesnice, část obce Mezno v okrese Benešov. Nachází se asi 2 km na sever od Mezna. V roce 2009 zde bylo evidováno 28 adres.\n\nLažany leží v katastrálním území Lažany u Mezna o rozloze 3,07 km².\n\nPrvní písemná zmínka o vesnici pochází z roku 1318.\n\n"}
{"id": "534715", "url": "https://cs.wikipedia.org/wiki?curid=534715", "title": "Mitrovice (Mezno)", "text": "Mitrovice (Mezno)\n\nMitrovice je vesnice, část obce Mezno v okrese Benešov. Nachází se asi 2 km na severovýchod od Mezna. V roce 2009 zde bylo evidováno 55 adres.\n\nMitrovice je také název katastrálního území o rozloze 3,83 km².\n\nPrvní písemná zmínka o vesnici pochází z roku 1414.\n\n\n"}
{"id": "534716", "url": "https://cs.wikipedia.org/wiki?curid=534716", "title": "Stupčice", "text": "Stupčice\n\nStupčice je malá vesnice, část obce Mezno v okrese Benešov. Nachází se asi 1,5 km na severozápad od Mezna. V roce 2009 zde bylo evidováno 21 adres.\n\nStupčice je také název katastrálního území o rozloze 1,39 km².\n\nPrvní písemná zmínka o vesnici pochází z roku 1389.\n\nRoku 1899 zde MUDr. Ladislav Krouský (1866–1929) otevřel sanatorium, resp. penzionát pro rekonvalescenty. Pronajímal v něm letní byty a hostům nabízel masáže, elektroléčbu, bahenní léčbu a lékařsky upravenou dietní stravu. Pomáhali tu pacientům po těžkých nemocech a operacích, duševně rozrušení zde hledali klid. Ze známých osobností tu pobývali např. Jaroslav Vrchlický, Růžena Svobodová a poslanec Josef Neumann (který tu během pobytu zemřel).\n\nNedaleká železniční stanice Střezimíř nesla v minulosti název Stupčice.\n\n\n"}
{"id": "534717", "url": "https://cs.wikipedia.org/wiki?curid=534717", "title": "Vestec (Mezno)", "text": "Vestec (Mezno)\n\nVestec je osada, část obce Mezno v okrese Benešov. Nachází se asi 2,5 km na sever od Mezna. V roce 2009 zde byly evidovány čtyři adresy.\n\nVestec leží v katastrálním území Vestec u Mezna o rozloze 0,57 km².\n\nPrvní písemná zmínka o vesnici pochází z roku 1543.\n\n"}
{"id": "534718", "url": "https://cs.wikipedia.org/wiki?curid=534718", "title": "Malovice (Miličín)", "text": "Malovice (Miličín)\n\nMalovice je malá vesnice, část obce Miličín v okrese Benešov. Nachází se 4 km na východ od Miličína. V roce 2009 zde bylo evidováno 26 adres.\n\nMalovice leží v katastrálním území Malovice u Miličína o rozloze 1,04 km².\n\nPrvní písemná zmínka o vesnici pochází z roku 1543.\n\n"}
{"id": "534719", "url": "https://cs.wikipedia.org/wiki?curid=534719", "title": "Nasavrky (Miličín)", "text": "Nasavrky (Miličín)\n\nNasavrky je malá vesnice, část obce Miličín v okrese Benešov. Nachází se 4 km na jihovýchod od Miličína. V roce 2009 zde bylo evidováno 13 adres.\n\nNasavrky leží v katastrálním území Nasavrky u Miličína o rozloze 2,3 km².\n\nPrvní písemná zmínka o vesnici pochází z roku 1382.\n\n"}
{"id": "534720", "url": "https://cs.wikipedia.org/wiki?curid=534720", "title": "Nové Dvory (Miličín)", "text": "Nové Dvory (Miličín)\n\nNové Dvory je malá vesnice, část obce Miličín v okrese Benešov. Nachází se 4,5 km na jihovýchod od Miličína. V roce 2009 zde bylo evidováno 17 adres.\n\nNové Dvory leží v katastrálním území Petrovice u Miličína o výměře 5,61 km.\n\nPrvní písemná zmínka o vesnici pochází z roku 1790.\n\n"}
{"id": "534721", "url": "https://cs.wikipedia.org/wiki?curid=534721", "title": "Reksyně", "text": "Reksyně\n\nReksyně je osada, část obce Miličín v okrese Benešov. Nachází se asi 2 km na jihovýchod od Miličína. V roce 2009 zde byly evidovány čtyři adresy.\n\nReksyně leží v katastrálním území Miličín o výměře 10,85 km².\n\nPrvní písemná zmínka o vesnici pochází z roku 1379.\n"}
{"id": "534722", "url": "https://cs.wikipedia.org/wiki?curid=534722", "title": "Záhoří u Miličína", "text": "Záhoří u Miličína\n\nZáhoří u Miličína (do roku 1948 \"Německé Záhoří\") je malá vesnice, část obce Miličín v okrese Benešov. Nachází se 2 km na jihovýchod od Miličína. V roce 2009 zde bylo evidováno 41 adres. V roce 2001 zde trvale žilo 73 obyvatel.\n\nZáhoří u Miličína je také název katastrálního území o rozloze 5,93 km².\n\nPrvní písemná zmínka o vesnici pochází z roku 1379.\n\n\n"}
{"id": "534723", "url": "https://cs.wikipedia.org/wiki?curid=534723", "title": "Žibkov", "text": "Žibkov\n\nŽibkov je malá vesnice, část obce Miličín v okrese Benešov. Nachází se asi 2,5 km na jihozápad od Miličína. V roce 2009 zde bylo evidováno 10 adres.\n\nŽibkov leží v katastrálním území Miličín o výměře 10,85 km².\n\nPrvní písemná zmínka o vesnici pochází z roku 1379.\n\n"}
{"id": "534724", "url": "https://cs.wikipedia.org/wiki?curid=534724", "title": "Dolní Lhota (Načeradec)", "text": "Dolní Lhota (Načeradec)\n\nDolní Lhota () je malá vesnice, část obce Načeradec v okrese Benešov. Nachází se asi 5 km na jihovýchod od Načeradce. V roce 2009 zde bylo evidováno 28 adres. Jižním okrajem osady protéká Martinický potok, který je levostranným přítokem řeky Želivky.\n\nDolní Lhota leží v katastrálním území Horní Lhota o výměře 9,49 km².\n\nPrvní písemná zmínka o vesnici pochází z roku 1499.\n\n"}
{"id": "534725", "url": "https://cs.wikipedia.org/wiki?curid=534725", "title": "Horní Lhota (Načeradec)", "text": "Horní Lhota (Načeradec)\n\nHorní Lhota () je vesnice, část obce Načeradec v okrese Benešov. Nachází se asi 4 km na jihovýchod od Načeradce. Prochází zde silnice II/150. V roce 2009 zde bylo evidováno 68 adres.\n\nHorní Lhota je také název katastrálního území o rozloze 9,49 km². V katastrálním území Horní Lhota leží i Dolní Lhota a Novotinky.\n\nPrvní písemná zmínka o vesnici pochází z roku 1499.\n\nV roce 1950 byla Horní Lhota obcí. Roku 1950 byla její místní část a osada Statenbrun přejmenovaná na Novotinky, zároveň ztratila status místní části.\n\n"}
{"id": "534726", "url": "https://cs.wikipedia.org/wiki?curid=534726", "title": "Novotinky", "text": "Novotinky\n\nNovotinky (do roku 1950 Statenbrun, ) je malá vesnice, část obce Načeradec v okrese Benešov. Nachází se asi 5,5 km na jihovýchod od Načeradce. Ve první polovině 18. stol. zde byla významná sklárna rodů Adler, Nachtman a Eisner. Prochází zde silnice II/150. V roce 2009 zde bylo evidováno 7 adres.\n\nNovotinky leží v katastrálním území Horní Lhota o výměře 9,49 km².\n\nPrvní písemná zmínka o vesnici pochází z roku 1787.\n\nV roce 1950 byla osada částí obce Horní Lhota. V roce 1950 byla přejmenována z původního názvu Statenbrun na nový název Novotinky. Zároveň osada ztratila status místní části.\n\n"}
{"id": "534727", "url": "https://cs.wikipedia.org/wiki?curid=534727", "title": "Olešná (Načeradec)", "text": "Olešná (Načeradec)\n\nOlešná () je malá vesnice, část obce Načeradec v okrese Benešov. Nachází se asi 1 km na jih od Načeradce. Prochází zde silnice II/137. V roce 2009 zde bylo evidováno 28 adres.\n\nOlešná leží v katastrálním území Olešná u Načeradce o rozloze 5,41 km².\n\nPrvní písemná zmínka o vesnici pochází z roku 1397.\n\n"}
{"id": "534728", "url": "https://cs.wikipedia.org/wiki?curid=534728", "title": "Pravětice", "text": "Pravětice\n\nPravětice () je malá vesnice, část obce Načeradec v okrese Benešov. Nachází se asi 3 km na jihozápad od Načeradce. V roce 2009 zde bylo evidováno 44 adres. Osadou protéká Pravětický potok, který je pravostranným přítokem řeky Blanice.\n\nPravětice je také název katastrálního území o rozloze 4,34 km².\n\nPrvní písemná zmínka o vesnici pochází z roku 1381.\n\n"}
{"id": "534729", "url": "https://cs.wikipedia.org/wiki?curid=534729", "title": "Řísnice", "text": "Řísnice\n\nŘísnice () je malá vesnice, část obce Načeradec v okrese Benešov. Nachází se asi 8 km na jih od Načeradce. V roce 2009 zde bylo evidováno 30 adres.\n\nŘísnice je také název katastrálního území o rozloze 3,44 km².\n\nPrvní písemná zmínka o vesnici pochází z roku 1457, kdy zde sídlil Čeněk z Řísnice, rokycanský purkmistr. Řísničtí z Řísnice zde drželi majetek až do roku 1678, kdy ves prodali Jindřichu Chřepickému z Modliškovic, který ji spojil se sousedním Slavětínem a připojil k lukaveckému panství. Roku 1643 je připomínán rytíř Bohuslav Řísnický z Řísnice. Statek Řísnice v majetku Bohuslava Řísnického zahrnoval ves Řísnice se sedmi sedláky, jedním chalupníkem a pěti zahradníky. Dvě selská stavení a jedno chalupnické bylo pusté. V obci se uživil jeden tkadlec a jeden kovář. Rytíř Bohuslav Řísnický z Řísnice při souboji ve Vlašimské ulici postřelil z pistole rytíře Václava Dvoreckého z Načeradce, který následkem tohoto zranění zemřel. Ke sporu a souboji došlo v záležitosti výstavy piva ve Stojslavicích.\n\nŘísnice v první polovině 18. století zahrnovala farnost Načeradec i Řísnici. Matrika v Řísnici byla založena po roce 1667. V roce 1701 vlastnila Slavětín Kristina Žofie Kühlmannseková, rozená z Allefeldu, původem z Holštýnska. Její příbuzný baron Karel Dieten, říšský příslušník, doslova vládl poddaným, vymáhal neobvyklé roboty, bil je, byl hrubý a vyhrožoval zabitím. Proto v květnu 1703 podali slavětínští a řísničtí poddaní stížnost krajskému úřadu v Kouřimi. Karel Dieten byl na příkaz českých místodržících zatčen.\n\nV roce 1960 zde bylo založeno družstvo, které se v roce 1963 spojilo se Slavětínem. V roce 1975 připadlo k Jednotnému zemědělskému družstvu Načeradec.\n\n"}
{"id": "534731", "url": "https://cs.wikipedia.org/wiki?curid=534731", "title": "Slavětín (Načeradec)", "text": "Slavětín (Načeradec)\n\nSlavětín () je malá vesnice, část obce Načeradec v okrese Benešov. Nachází se asi 4,5 km na jih od Načeradce. V roce 2009 zde bylo evidováno 37 adres. Pramení zde Martinický potok, který je levostranným přítokem řeky Želivky.\n\nSlavětín leží v katastrálním území Slavětín u Načeradce o rozloze 5,46 km².\n\nPrvní písemná zmínka o vesnici pochází z roku 1465.\n\nV roce 1710 zde byla vybudována skelná huť. V letech 1722–1727 ji měl pronajatou skelmistr František Antonín Adler, který vybudoval i skelnou huť v Těchobuzi. Huť pracovala 18 let a pak byl provoz zastaven pro nedostatek dřeva. Ze sklárny byl zřízen dvůr.\n\nV roce 1797 byla Josefem Eisnerem postavena nová sklárna asi 2 km jižněji v lesích v místech kde stojí myslivna. Josef Eisner zdědil po svém otci Ignáci Eisnerovi nejprve sklárnu v Krasoňovicích, pronajatou roku 1785 na 15 let. V roce 1798 však sklárnu v Krasoňovicích opustil a přesunul se do sklárny ve Slavětíně. Skelmistrem zde byl J. Hofman. Nepracovali zde místní lidé, ale přešli sem skláři z jiných hutí, např. z Loukova. Sklárna vyráběla lahve pro potřeby pivovaru v Načeradci. Huť dle smlouvy a se zřetelem na přidělené lesy měla pracovat 30 let. Huť byla skutečně v provozu, ale jen s obtížemi. Do výroby zasáhla krize způsobená napoleonskými válkami, ale také nedostatek dřeva a to nejen na panství lukaveckém, ale i na panstvích okolních. Dne 19. března 1808 ohlásil skelmistr na základě rozhodnutí gubernia a též dvorské kanceláře o zrušení hutě zastavení prace. V květnu 1808 žádali zaměstnanci sklárny gubernium o vyplacení provize. Gubernium však tuto žádost odmítlo s tím, že zaměstnaní tovaryši mohou pracovat ve sklárnách v táborském kraji. Přes rozhodnutí nejvyšších správních úřadů se zastavením výroby ve sklárně Slavětín zabýval i zemský soud. Ten stanovil nad lukaveckými lesy úředního správce a zároveň povolil Eisnerovi odběr 1 028 2/5 sáhů dřeva ročně. Sklárna tak obnovila svoji činnost. Uvedené množství dřeva však nestačilo k plnému provozu sklárny. V letech 1798 až 1806 spotřebovala huť ročně průměrně 2 587 sáhů dřeva. Eisner tak sháněl dřevo kde a jak se dalo - např. z Pacova. Táborský krajský úřad ale zakázal použití tohoto dřeva pro huť i kdyby ho skelmistr zaplatil a bylo mu dodáno. Dvorským dekretem z 12. srpna 1810 se Eisnerovi nepovolovali dodávky z Pacova a Mladé Vožice. Jménem všech okolních panství pak viklantická vrchnost, lukavečtí poddaní i pacovští měšťané podali čáslavskému krajskému úřadu žádost o zrušení sklárny ve Slavětíně. Tovaryši ze Slavětína, Palčic, Loukova a z melechovské hutě poslali prosbu k císaři, aby sklárny v čáslavském kraji nebyly rušeny. V září 1810 bylo však definitivně rozhodnuto, že huť se rušit nebude. Od roku 1811 vedl huť syn Josefa z Eisensteinu Josef. Jeho bratr Antonín, narozený 1799 ve Slavětíně, byl lékařem a významným botanikem své doby. Sbíral rostliny, z nichž sestavil herbář. Teprve roku 1816 gubernium rozhodlo, že slavětínská huť po dobu platnosti smlouvy, tj. zbývajících 14 let, může z lukaveckých lesů odebírat 1800 sáhů dřeva. Snad následkem neúrody v Evropě v roce 1819 došlo k nové krizi ve sklářství a o sklo přestal být zájem. Čáslavský krajský úřad proto souhlasil, aby byly na přechodnou dobu sníženy tovaryšům mzdy. To mělo za následek nepokoje a stávky. Slavětínská huť nepracovala od 6. května do 30. června 1820 a skelmistr dával tovaryše jako nezaměstnané k dispozici krajskému úřadu. Huť pak dále pokračovala v provozu až do vypršení smluvní lhůty v roce 1829.\n\nV březnu 1831 koupil Josef Eisner von Eisenstein vrbické panství s hutí chraňbožskou, kam se přesunul i se svými tovaryši.\n\nSlavětínská huť definitivně zanikla asi v roce 1875 v době, kdy zanikaly i ostatní sklárny v okolí v důsledku změny technologie – vytápění pecí uhelným plynem, který byl značně levnější oproti tradičnímu otopu dřevem.\n\n"}
{"id": "534732", "url": "https://cs.wikipedia.org/wiki?curid=534732", "title": "Vračkovice", "text": "Vračkovice\n\nVračkovice () je malá vesnice, část obce Načeradec v okrese Benešov. Nachází se asi 1,5 km na východ od Načeradce. Prochází zde silnice II/127. V roce 2009 zde bylo evidováno 33 adres.\n\nVračkovice je také název katastrálního území o rozloze 2,02 km².\n\nPrvní písemná zmínka o vesnici pochází z roku 1356.\n\n"}
{"id": "534733", "url": "https://cs.wikipedia.org/wiki?curid=534733", "title": "Zdiměřice (Načeradec)", "text": "Zdiměřice (Načeradec)\n\nZdiměřice () je malá vesnice, část obce Načeradec v okrese Benešov. Nachází se asi 6 km na jih od Načeradce. V roce 2009 zde bylo evidováno 15 adres.\n\nZdiměřice leží v katastrálním území Zdiměřice u Načeradce o rozloze 2,32 km².\n\nPrvní písemná zmínka o vesnici pochází z roku 1459.\n\n"}
{"id": "534734", "url": "https://cs.wikipedia.org/wiki?curid=534734", "title": "Hojšín (Neustupov)", "text": "Hojšín (Neustupov)\n\nHojšín je osada, část městyse Neustupov v okrese Benešov. Nachází se 3,5 km na jih od Neustupova. V roce 2009 zde byly evidovány tři adresy.\n\nHojšín leží v katastrálním území Jiřetice u Neustupova o výměře 5,69 km².\n\nPrvní písemná zmínka o vesnici pochází z roku 1620.\n"}
{"id": "534735", "url": "https://cs.wikipedia.org/wiki?curid=534735", "title": "Žinice", "text": "Žinice\n\nŽinice je malá vesnice, část městyse Neustupov v okrese Benešov. Nachází se asi 3,5 km na východ od Neustupova. V roce 2009 zde bylo evidováno 6 adres.\n\nŽinice leží v katastrálním území Jiřetice u Neustupova o výměře 5,69 km².\n\nPrvní písemná zmínka o vesnici pochází z roku 1437.\n\n"}
{"id": "534736", "url": "https://cs.wikipedia.org/wiki?curid=534736", "title": "Kouty (Smilkov)", "text": "Kouty (Smilkov)\n\nKouty je malá vesnice, část obce Smilkov v okrese Benešov. Nachází se 1,5 km na severovýchod od Smilkova a 3 km jižně od Votic. V roce 2009 zde bylo evidováno 21 adres. Kouty leží v katastrálním území Kouty u Smilkova o rozloze 7,2 km². V katastrálním území Kouty u Smilkova leží i Líštěnec, Oldřichovec, Plachova Lhota a Zechov.\n\nPrvní písemná zmínka o vesnici pochází z roku 1368.\n\nNa západním okraji vesnice se nachází zřícenina tvrze Kouty z poloviny 14. století.\n\n"}
{"id": "534737", "url": "https://cs.wikipedia.org/wiki?curid=534737", "title": "Líštěnec (Smilkov)", "text": "Líštěnec (Smilkov)\n\nLíštěnec je malá vesnice, část obce Smilkov v okrese Benešov. Nachází se 2 km na severovýchod od Smilkova a 2,5 km jižně od Votic. V roce 2009 zde bylo evidováno 15 adres. Líštěnec leží v katastrálním území Kouty u Smilkova o výměře 7,2 km².\n\nPrvní písemná zmínka o vesnici pochází z roku 1356.\n\n"}
{"id": "534738", "url": "https://cs.wikipedia.org/wiki?curid=534738", "title": "Oldřichovec", "text": "Oldřichovec\n\nOldřichovec je malá vesnice, část obce Smilkov v okrese Benešov. Nachází se asi 3 km na východ od Smilkova. Prochází zde silnice I/3. V roce 2009 zde bylo evidováno 27 adres. Oldřichovec leží v katastrálním území Kouty u Smilkova o výměře 7,2 km².\n\nPrvní písemná zmínka o vesnici pochází z roku 1352.\n\n\n"}
{"id": "534740", "url": "https://cs.wikipedia.org/wiki?curid=534740", "title": "Plachova Lhota", "text": "Plachova Lhota\n\nPlachova Lhota je malá vesnice, část obce Smilkov v okrese Benešov. Nachází se asi 2 km na severovýchod od Smilkova. V roce 2009 zde bylo evidováno 17 adres. Plachova Lhota leží v katastrálním území Kouty u Smilkova o výměře 7,2 km².\n\nPrvní písemná zmínka o vesnici pochází z roku 1410.\n\n"}
{"id": "534741", "url": "https://cs.wikipedia.org/wiki?curid=534741", "title": "Zechov", "text": "Zechov\n\nZechov je malá vesnice, část obce Smilkov v okrese Benešov. Nachází se asi 2 km na východ od Smilkova. V roce 2009 zde bylo evidováno 6 adres. Zechov leží v katastrálním území Kouty u Smilkova o výměře 7,2 km².\n\nPrvní písemná zmínka o vesnici pochází z roku 1379.\n\n"}
{"id": "534742", "url": "https://cs.wikipedia.org/wiki?curid=534742", "title": "Bonkovice", "text": "Bonkovice\n\nBonkovice je malá vesnice, část obce Střezimíř v okrese Benešov. Nachází se asi 1 km na jihozápad od Střezimíře. V roce 2009 zde bylo evidováno 25 adres. Bonkovice je také název katastrálního území o rozloze 4,59 km². V katastrálním území Bonkovice leží i Černotice, Dolní Dobřejov a Horní Dobřejov.\n\nPrvní písemná zmínka o vesnici je z roku 1534, Černotice i Bonkovice poté patřily ke statku Chotoviny.\n\nRoku 1950 byla obec Milhostice přejmenována na obec Bonkovice, což byla původně jen její osada. Později však došlo k oddělení a vesnice Milhostice tak již dnes není součástí Bonkovic.\n\n\n"}
{"id": "534743", "url": "https://cs.wikipedia.org/wiki?curid=534743", "title": "Černotice", "text": "Černotice\n\nČernotice je malá vesnice, část obce Střezimíř v okrese Benešov. Nachází se asi 2 km na jihozápad od Střezimíře. V roce 2009 zde bylo evidováno 7 adres. Černotice leží v katastrálním území Bonkovice o výměře 4,59 km².\n\nPrvní písemná zmínka o vesnici pochází z roku 1532. Černotice i Bonkovice poté patřily ke statku Chotoviny.\n\n"}
{"id": "534744", "url": "https://cs.wikipedia.org/wiki?curid=534744", "title": "Dolní Dobřejov", "text": "Dolní Dobřejov\n\nDolní Dobřejov je malá vesnice, část obce Střezimíř v okrese Benešov. Nachází se 1,5 km na severozápad od Střezimíře. V roce 2009 zde bylo evidováno 8 adres. Dolní Dobřejov leží v katastrálním území Bonkovice o výměře 4,59 km².\n\nPrvní písemná zmínka o vesnici pochází z roku 1378. Na počátku 16. století byl Dobřejov součástí panství Borotín a roku 1517 již byl rozlišován Dolní a Horní. Na počátku 17. století patřily obě vsi ke tvrzi v Uhřicích.\n\nV vsi má Zoo Praha chovnou stanici koně Převalského.\n"}
{"id": "534745", "url": "https://cs.wikipedia.org/wiki?curid=534745", "title": "Horní Dobřejov", "text": "Horní Dobřejov\n\nHorní Dobřejov je malá vesnice, část obce Střezimíř v okrese Benešov. Nachází se 1 km na severozápad od Střezimíře. V roce 2009 zde bylo evidováno 11 adres. Horní Dobřejov leží v katastrálním území Bonkovice o výměře 4,59 km².\n\nPrvní písemná zmínka o vesnici pochází z roku 1378. Na počátku 16. století byl Dobřejov součástí panství Borotín a roku 1517 již byl rozlišován Dolní a Horní. Na počátku 17. století patřily obě vsi ke tvrzi v Uhřicích.\n\n"}
{"id": "534746", "url": "https://cs.wikipedia.org/wiki?curid=534746", "title": "Petrova Lhota", "text": "Petrova Lhota\n\nPetrova Lhota () je malá vesnice, část obce Studený v okrese Benešov. Nachází se asi 1 km na severozápad od Studeného. V roce 2009 zde bylo evidováno 11 adres. Jižně od osady protéká Blažejovický potok, který je levostranným přítokem řeky Želivky. Petrova Lhota leží v katastrálním území Studený o výměře 4,41 km².\n\nPrvní písemná zmínka o vesnici pochází z roku 1464.\n\n"}
{"id": "534747", "url": "https://cs.wikipedia.org/wiki?curid=534747", "title": "Amerika (Votice)", "text": "Amerika (Votice)\n\nAmerika je část města Votice v okrese Benešov. Nachází se na jihovýchodě Votic. Prochází zde silnice I/3. V roce 2009 zde bylo evidováno 30 adres. Amerika leží v katastrálním území Votice o výměře 10,85 km².\n\n"}
{"id": "534749", "url": "https://cs.wikipedia.org/wiki?curid=534749", "title": "Arrival (album, ABBA)", "text": "Arrival (album, ABBA)\n\nArrival je čtvrté studiové album švédské hudební skupiny ABBA, vydané 11. října 1976 ve Švédsku. Nahráno bylo ve stockholmském Metronome and Glen studios. Na kompaktním disku poprvé vyšlo v roce 1984. Celkově pak bylo čtyřikrát digitálně remasterováno, a to v letech 1997, 2001, 2005, tehdy jako součást box setu \"The Complete Studio Recordings\" a naposledy v roce 2006 v rámci \"Deluxe Edition\". Skladba \"Fernando\", která není součástí původně vydané desky z roku 1976, byla dána do prodeje ve formě singlu téhož roku ještě před vydáním alba, a poté zařazena na australskou a novozélandskou verzi. Píseň \"Fernando\" nebyla vydána až do remasteringové verze alba v roce 1997. Hlavními hity pocházející z této desky jsou \"Dancing Queen\", \"Money, Money, Money\" a \"Knowing Me, Knowing You\".\n\nNa alternativním obalu je fotografie vrtulníku Bell 47. Ve Spojeném království se deska stala nejlépe prodávajícím albem roku 1977, ve Spojených státech obdržela v dubnu 1977 zlatou desku.\n\nVšechny písně napsali a složili Benny Andersson & Björn Ulvaeus.\n\n\n\n(P) 1976 Polar Music International AB, Stockholm, Sweden.\n\nAlbum Arrival bylo remasterováno a vydáno v roce 1997 s jedním bonusem:\n\n\nAlbum Arrival bylo remasterováno a vydáno v roce 2001 s jedním bonusem:\n\n\nAlbum Arrival bylo remasterováno a vydáno v roce 2005 jako součást box setu \"The Complete Studio Recordings\" s několika bonusy::\n\n\nVokály skladeb 13 až 15 byly nahrány v lednu 1980. Tyto tři písně jsou z alba \"Gracias Por La Música\" (Septima SRLM 1, 23. června 1980).\n\nAlbum Arrival bylo znovu vydáno 16. října 2006 k 30. výročí původního vydání v rámci \"Deluxe' Edition\". Seznam skladeb je shodný s vydáním v roce 2005, navíc obsahuje píseň \"Fernando\" ve švédštině Frida (sólo) z instrumentálním ABBA základem a bonusové DVD s následujícími videoklipy:\n\n\nAlbum Arrival bylo opět vydáno v roce 2008 jako součást box setu \"The Albums\" bez bonusových skladeb.\n\n\nTato skladba nikdy nevyšla ve formě singlu, ale byla vydána jako promo video \"When I Kissed The Teacher\" (původním názvem \"Rio de Janiero\"). Roli učitele hrál švédský herec Magnus Härenstam, Agnetha pak ztvárnila studentku. Benny Andersson označil tuto píseň jako jednu ze svých nejoblíbenějších v rámci celé produkce skupiny.\n\nPíseň byla zařazena na desku největších hitů ABBY a videoklip pak na Abba:The Definitive Collection.\n\nWhen I Kissed the Teacher coververze\n\nDalší\n\n\n\n\nSingly - Hitparáda singlů UK\nSingly - USA\nSingly - Kanada\nSingly - Austrálie\nSingly - Západní Německo\nSingly - Norsko\n"}
{"id": "534753", "url": "https://cs.wikipedia.org/wiki?curid=534753", "title": "Burgundské víno", "text": "Burgundské víno\n\nBurgundská vína se nejčastěji vyrábějí z odrůd Pinot Noir a Gamay (červená vína) a Chardonnay a Aligoté (bílá vína). Ačkoliv je Burgundsko známé především červenými víny, vyrobí se v Burgundsku více bílých vín.\n\nNejslavnější burgundskou vinicí a pravděpodobně nejslavnější vinicí na světě je Romanee Conti, nacházející se poblíž vesnice Vosne Romanee. Lahve vína z této vinice se prodávají za ceny přesahující několik tisíc amerických dolarů.\n"}
{"id": "534761", "url": "https://cs.wikipedia.org/wiki?curid=534761", "title": "Beztahov", "text": "Beztahov\n\nBeztahov je část města Votice v okrese Benešov. Nachází se 2 km na západ od Votic. V roce 2009 zde bylo evidováno 79 adres. Beztahov je také název katastrálního území o rozloze 5,6 km². V katastrálním území Beztahov leží i Košovice, Nazdice a Střelítov.\n\nVe východní části vesnice se dochovaly pozůstatky beztahovské tvrze. Zůstalo z ní stát jen přízemí obytné budovy rozšířené o novodobé první patro a část příkopu.\n\n"}
{"id": "534762", "url": "https://cs.wikipedia.org/wiki?curid=534762", "title": "Budenín", "text": "Budenín\n\nBudenín je část města Votice v okrese Benešov. Nachází se na východě Votic. V roce 2009 zde bylo evidováno 48 adres. Budenín je také název katastrálního území o rozloze 7,59 km². V katastrálním území Budenín leží i Kaliště a Otradovice.\n\nPrvní písemná zmínka o vesnici pochází z roku 1380.\n\n"}
{"id": "534763", "url": "https://cs.wikipedia.org/wiki?curid=534763", "title": "Hory (Votice)", "text": "Hory (Votice)\n\nHory je vesnice, část města Votice v okrese Benešov. Nachází se 3 km na jihovýchod od centra Votic. Prochází zde silnice II/124. V roce 2009 zde bylo evidováno 7 adres. Hory leží v katastrálním území Hory u Votic o rozloze 1,11 km².\n\nPrvní písemná zmínka o vesnici pochází z roku 1390.\n\n"}
{"id": "534764", "url": "https://cs.wikipedia.org/wiki?curid=534764", "title": "Javor (Votice)", "text": "Javor (Votice)\n\nJavor je část města Votice v okrese Benešov. Nachází se na východě Votic. Prochází zde silnice II/150. V roce 2009 zde byly evidovány tři adresy. Javor leží v katastrálním území Votice o výměře 10,85 km².\n\nPrvní písemná zmínka o vesnici pochází z roku 1356.\n\n"}
{"id": "534765", "url": "https://cs.wikipedia.org/wiki?curid=534765", "title": "Kaliště (Votice)", "text": "Kaliště (Votice)\n\nKaliště je část města Votice v okrese Benešov. Nachází se na severovýchodě Votic, na západním svahu hory Džbány (688 m). V roce 2009 zde bylo evidováno 25 adres. Kaliště leží v katastrálním území Budenín o výměře 7,59 km².\n\nPrvní písemná zmínka o vesnici pochází z roku 1410.\n\n"}
{"id": "534766", "url": "https://cs.wikipedia.org/wiki?curid=534766", "title": "Košovice", "text": "Košovice\n\nKošovice je část města Votice v okrese Benešov. Nachází se na západě Votic. V roce 2009 zde bylo evidováno 9 adres. Košovice leží v katastrálním území Beztahov o výměře 5,6 km².\n\nPrvní písemná zmínka o vesnici pochází z roku 1205.\n\n"}
{"id": "534767", "url": "https://cs.wikipedia.org/wiki?curid=534767", "title": "Lysá (Votice)", "text": "Lysá (Votice)\n\nLysá je část města Votice v okrese Benešov. Nachází se na východě Votic. V roce 2009 zde bylo evidováno 77 adres. Lysá leží v katastrálním území Votice o výměře 10,85 km².\n\nPrvní písemná zmínka o vesnici pochází z roku 1407.\n\n\n"}
{"id": "534768", "url": "https://cs.wikipedia.org/wiki?curid=534768", "title": "Martinice (Votice)", "text": "Martinice (Votice)\n\nMartinice je část města Votice v okrese Benešov. Nachází se 4 km na západ od Votic. V roce 2009 zde bylo evidováno 35 adres. Martinice leží v katastrálním území \"Martinice u Votic\" o rozloze 6,64 km². V katastrálním území Martinice u Votic leží i Bučovice, Nezdice a Vranov.\n\nPrvní písemná zmínka o vesnici pochází z roku 1318.\n\n\n"}
{"id": "534769", "url": "https://cs.wikipedia.org/wiki?curid=534769", "title": "Mladoušov", "text": "Mladoušov\n\nMladoušov je část města Votice v okrese Benešov. Nachází se na severu Votic. V roce 2009 zde bylo evidováno 19 adres. Mladoušov leží v katastrálním území Votice o výměře 10,85 km².\n\nPrvní písemná zmínka o vesnici pochází z roku 1318.\n\n\n"}
{"id": "534770", "url": "https://cs.wikipedia.org/wiki?curid=534770", "title": "Mysletice (Votice)", "text": "Mysletice (Votice)\n\nMysletice je část města Votice v okrese Benešov. Nachází se na jihovýchodě Votic. V roce 2009 zde bylo evidováno 12 adres. Mysletice leží v katastrálním území Hostišov o výměře 4,61 km².\n\nPrvní písemná zmínka o vesnici pochází z roku 1381.\n\n\n"}
{"id": "534771", "url": "https://cs.wikipedia.org/wiki?curid=534771", "title": "Nazdice", "text": "Nazdice\n\nNazdice je část města Votice v okrese Benešov. Nachází se na jihozápadě Votic. Prochází zde silnice II/121 a železniční trať Praha – České Budějovice. V roce 2009 zde bylo evidováno 21 adres. Nazdice leží v katastrálním území Beztahov o výměře 5,6 km².\n\nPrvní písemná zmínka o vesnici pochází z roku 1322.\n\n\n"}
{"id": "534772", "url": "https://cs.wikipedia.org/wiki?curid=534772", "title": "Nezdice (Votice)", "text": "Nezdice (Votice)\n\nNezdice je malá vesnice, část města Votice v okrese Benešov. Nachází se 5 km na západ od Votic. V roce 2009 zde bylo evidováno 10 adres. Nezdice leží v katastrálním území Martinice u Votic o výměře 6,64 km².\n\nPrvní písemná zmínka o vesnici pochází z roku 1457.\n\n"}
{"id": "534773", "url": "https://cs.wikipedia.org/wiki?curid=534773", "title": "Srbice (Votice)", "text": "Srbice (Votice)\n\nSrbice je část města Votice v okrese Benešov. Nachází se na severozápadě Votic. Prochází zde silnice I/3. V roce 2009 zde bylo evidováno 37 adres. V roce 2001 zde trvale žilo 76 obyvatel.\n\nSrbice leží v katastrálním území Votice o výměře 10,85 km.\n\n"}
{"id": "534774", "url": "https://cs.wikipedia.org/wiki?curid=534774", "title": "Střelítov", "text": "Střelítov\n\nStřelítov je část města Votice v okrese Benešov. Nachází se 2 km jihozápadně od Votic. V roce 2009 zde bylo evidováno 8 adres. Střelítov leží v katastrálním území Beztahov o výměře 5,6 km².\n\nPrvní písemná zmínka o vesnici pochází z roku 1381.\n\n"}
{"id": "534775", "url": "https://cs.wikipedia.org/wiki?curid=534775", "title": "Větrov (Votice)", "text": "Větrov (Votice)\n\nVětrov je část města Votice v okrese Benešov. Nachází se na jihovýchodě Votic. V roce 2009 zde bylo evidováno 20 adres. Větrov leží v katastrálním území Hostišov o výměře 4,61 km².\n\nPrvní písemná zmínka o vesnici pochází z roku 1652.\n\n"}
{"id": "534777", "url": "https://cs.wikipedia.org/wiki?curid=534777", "title": "Vranov (Votice)", "text": "Vranov (Votice)\n\nVranov je část města Votice v okrese Benešov. Nachází se na západě Votic. V roce 2009 zde byly evidovány tři adresy. Vranov leží v katastrálním území Martinice u Votic o výměře 6,64 km².\n\nPrvní písemná zmínka o vesnici pochází z roku 1400.\n\n"}
{"id": "534778", "url": "https://cs.wikipedia.org/wiki?curid=534778", "title": "Zdeboř", "text": "Zdeboř\n\nZdeboř je samota asi jeden kilometr od Hostišova u Votic v okrese Benešov. Nachází se 3 km na jih od centra Votic. V roce 2009 zde byly evidovány dvě adresy. Zdeboř leží v katastrálním území Hostišov o výměře 4,61 km².\n\nPrvní písemná zmínka o vesnici pochází z roku 1414.\n\n"}
{"id": "534784", "url": "https://cs.wikipedia.org/wiki?curid=534784", "title": "Voština", "text": "Voština\n\nSlovo voština (odvozeno od slova vosk) může mít několik významů odkazující na šestiúhelníkovou strukturu včelích pláství:\n"}
{"id": "534785", "url": "https://cs.wikipedia.org/wiki?curid=534785", "title": "Etiopie na Zimních olympijských hrách 2006", "text": "Etiopie na Zimních olympijských hrách 2006\n\nEtiopie se účastnila Zimní olympiády 2006 jedním sportovcem.\n\nMuži\n\n"}
{"id": "534788", "url": "https://cs.wikipedia.org/wiki?curid=534788", "title": "Lubbers Quarters Cay", "text": "Lubbers Quarters Cay\n\nLubbers Quarters Cay je jedním ze skupiny ostrovů Abaco ležících v souostroví Bahamy v Karibském moři. Nachází se mezi Marsh Harbour a Elbow Cay přibližně 5km jižně od Hopetown. Ostrov je zhruba 1,6km široký a 800m dlouhý.\n\nNa ostrově se nachází dostatek izolovaných pláží a je příjemným místem pro rekreační chůzi nebo jogging.\n\nV nedávné době došlo ke zpřístupnění telefonní služby a k téměř 100% elektrifikaci ostrova. Jedinou možnou přístupovou cestou na ostrov je lodí (lze pronajmout v nedalekém Marsh Harbour nebo Hopetown).\n"}
{"id": "534795", "url": "https://cs.wikipedia.org/wiki?curid=534795", "title": "Prūdupis (přítok Minije)", "text": "Prūdupis (přítok Minije)\n\nPrūdupis je řeka na západě Litvy v okrese Kretinga (Klaipėdský kraj), v Žemaitsku na Žemaitijské vysočině. Pramení 1 km na sever od vsi Bumbuliai, 6 km na jih od města Kartena. Meandruje směrem na západoseverozápad, protéká na sever od okraje vsi Budriai a vsí jménem Nausodis. Vlévá se do řeky Minije 1 km na západ od vsi Nausodis, 82,7 km od jejího ústí do Atmaty. Je to její levý přítok.\n\nNemá významnější přítoky.\n"}
{"id": "534802", "url": "https://cs.wikipedia.org/wiki?curid=534802", "title": "Marsh Harbour", "text": "Marsh Harbour\n\nMarsh Harbour je největším městem ve skupině ostrovů Abaco v souostroví Bahamy v Karibském moři. Je domovem pro více jak 5000 obyvatel a významným loďařským centrem. V roce 1960 se stal Marsh Harbour administrativním centrem celého seskupení (dříve Hopetown na Elbow Cay) a dnes slouží i jako nákupní centrum pro všechny ostrovy v blízkém okolí. Nachází se zde centrální poštovní úřad, knihkupectví a mnoho cestovních kanceláří.\n\nMěsto leží na největším z ostrovů Great Abaco, je situováno na poloostrově poblíž jedné z místních nejrušnějších tepen silničního provozu Great Abaco Highway (která vede na jih do Cherokee Point a Little Harbour). Na sever od města se cesta mění v S.C. Bootle Highway.\n\nVe městě se nachází významné letiště Marsh Harbour Airport (IATA: MHH, ICAO: MYAM).\n"}
{"id": "534804", "url": "https://cs.wikipedia.org/wiki?curid=534804", "title": "Voština (geomorfologický jev)", "text": "Voština (geomorfologický jev)\n\nVoštiny jsou nepravidelnou, více či méně hustou sítí drobných, zpravidla 1–10 cm hlubokých prohlubní či jamek, (připomínající buňky ve včelích plástech) na povrchu skal. Jsou typické zejména pro pískovce.\n\nVoštiny vznikají pomocí „precipitačně-erozních“ procesů na „subaericky“ exponovaných površích skal. Převedeno do srozumitelného jazyka jde o to, že povrch pískovce má místy (zejména pod převisy a v kolmých stěnách) tendenci být zpevňován tmelem, který téměř neustále vzniká odpařováním vody z roztoků, které se nacházejí v pórech mezi jednotlivými zrnky pískovce. Proces je ale vrtkavý a rychle se může měnit ve svůj protiklad. Místo křemene se začne srážet sůl, která povrch skály doslova roztrhá na jednotlivá zrnka písku. Když se pochody střídavě opakují, vzniká celá plejáda tvarů: skalní kůry tvořící talíře a hroty a zejména různě tvarované voštiny. Voštiny bez skalních kůr mohou být sférické, kukaňovité, rombické, sklípkovité, reorientované a přestavěné. Voštiny s významným podílem skalní kůry mohou vystupovat ze skal jako bubliny, vosí hnízda, uši, kroužky nebo trojrozměrné mřížky. Jinými projevy obdobných pochodů jsou skalní sloupky a hodiny, „inverzní krápníky“, tektonická žebra, skalní fasety a hlízovité povrchy.\n\nVelkým nebezpečím pro voštiny je turismus a horolezectví. Davy návštěvníků, kteří chtějí navštívit pískovcová skalní města, mají na svědomí jejich poškozování. Návštěvníci voštiny osahávají, či dokonce části ulamují. Také v horolezeckých cestách mohou být voštiny poškozeny ulámáním. Proto bývá stanoven zákaz lezení na mokrém či namrzlém pískovci (kdy bývá snížena pevnost horniny). Horolezecká etika z důvodu křehkosti pískovce prosazuje maximální ohleduplnost ke skále. Zakázána jsou kovová „jistítka“ (skoby, vklíněnce). K jištění lze použít pouze měkké smyčky a popruhy nebo trvale osazené fixní jištění (pískovcové kruhy).\n\n"}
{"id": "534811", "url": "https://cs.wikipedia.org/wiki?curid=534811", "title": "Heimo", "text": "Heimo\n\nHaymo (psáno i \"Haimo\", \"Heymo\", též \"Imislav\"; † 1126) byl šestý biskup vratislavský (v letech 1120–1126).\n\nBiskup Heimo pocházel zřejmě z Lotrinska nebo Flander.\n\nPodle tradice z 15. století založil společně s polským knížetem Boleslavem III. Křivoústým kolegiátní kapitulu Nejsvětější Panny Marie v Hlohově (jednoznačně doloženou až roku 1218). Za Heimova episkopátu také vratislavský kastelán a palatin Petr Wlostowic (Wlast) založil a četnými pozemky vybavil první skutečný klášter ve Slezsku: benediktinské opatství svatého Vincence ve vsi Olbíně ( \"Ołbin\", \"Elbing\") u Vratislavi, osazený mnichy z kláštera v Metách. Biskupský podíl na založení kláštera dokládá zahrnutí jeho jména do klášterního nekrologia.\n\nV roce 1124 projížděl Vratislaví směrem do Pomořan misionář (svatý) Ota z Bamberku. V témže roce, rovněž v souvislosti s christianizací území na sever od vratislavské diecéze, založil papežský legát Jiljí biskupství v Lubuši ( \"Lebus\", \"Lubusz\") a tím i vymezil severní hranici biskupství vratislavského.\n\n"}
{"id": "534813", "url": "https://cs.wikipedia.org/wiki?curid=534813", "title": "Bílovice (Bílovice-Lutotín)", "text": "Bílovice (Bílovice-Lutotín)\n\nBílovice je jihovýchodní část obce Bílovice-Lutotín v okrese Prostějov. V roce 2009 zde bylo evidováno 165 adres. V roce 2001 zde trvale žilo 322 obyvatel.\n\nBílovice je také název katastrálního území o rozloze 5,27 km.\n\nPrvní písemná zmínka o obci pochází z roku 1349.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534814", "url": "https://cs.wikipedia.org/wiki?curid=534814", "title": "Lutotín", "text": "Lutotín\n\nLutotín je severozápadní část obce Bílovice-Lutotín v okrese Prostějov. V roce 2009 zde bylo evidováno 77 adres. V roce 2001 zde trvale žilo 163 obyvatel.\n\nLutotín je také název katastrálního území o rozloze 1,6 km.\n\nLutotínem prochází železniční trať Prostějov - Kostelec na Hané - Konice - Chornice a je zde železniční zastávka \"Lutotín\".\n\nPrvní písemná zmínka o obci pochází z roku 1131.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534815", "url": "https://cs.wikipedia.org/wiki?curid=534815", "title": "Sněhotice", "text": "Sněhotice\n\nSněhotice je malá vesnice, část městyse Brodek u Prostějova v okrese Prostějov. Nachází se asi 2 km na západ od Brodku u Prostějova. V roce 2009 zde bylo evidováno 45 adres. V roce 2001 zde trvale žilo 131 obyvatel. Sněhotice je také název katastrálního území o rozloze 0,79 km.\n\nPrvní písemná zmínka o obci pochází z roku 1356. Se vznikem vojenského újezdu Březina přišly Sněhotice o drobný západní zalesněný výběžek svého katastru (tato bývalá část Sněhotic je nyní součástí k. ú. Cihelny u Podivic).\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534816", "url": "https://cs.wikipedia.org/wiki?curid=534816", "title": "Slavíkov (Budětsko)", "text": "Slavíkov (Budětsko)\n\nSlavíkov je malá vesnice, část obce Budětsko v okrese Prostějov. Nachází se asi 1,5 km na východ od Budětska. V roce 2009 zde bylo evidováno 48 adres. V roce 2001 zde trvale žilo 62 obyvatel.\n\nSlavíkov leží v katastrálním území Budětsko o výměře 5,81 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534818", "url": "https://cs.wikipedia.org/wiki?curid=534818", "title": "Zavadilka (Budětsko)", "text": "Zavadilka (Budětsko)\n\nZavadilka je malá vesnice, část obce Budětsko v okrese Prostějov. Nachází se asi 1 km na západ od Budětska. Prochází zde silnice II/366 a silnice II/448. V roce 2009 zde bylo evidováno 25 adres. V roce 2001 zde trvale žilo 46 obyvatel.\n\nZavadilka leží v katastrálním území Budětsko o výměře 5,81 km.\n\nPrvní písemná zmínka o obci pochází z roku 1784.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534819", "url": "https://cs.wikipedia.org/wiki?curid=534819", "title": "Poličky", "text": "Poličky\n\nPoličky je část obce Doloplazy v okrese Prostějov. V roce 2009 zde bylo evidováno 50 adres. V roce 2001 zde trvale žilo 130 obyvatel.\n\nPoličky je také název katastrálního území o rozloze 0,83 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534820", "url": "https://cs.wikipedia.org/wiki?curid=534820", "title": "Nové Sady (Horní Štěpánov)", "text": "Nové Sady (Horní Štěpánov)\n\nNové Sady () je malá vesnice, část obce Horní Štěpánov v okrese Prostějov. Nachází se asi 1,5 km na severovýchod od Horního Štěpánova. V roce 2009 zde bylo evidováno 47 adres. V roce 2001 zde trvale žilo 105 obyvatel.\n\nNové Sady leží v katastrálním území Horní Štěpánov o výměře 20 km.\n\nPrvní písemná zmínka o obci pochází z roku 1786.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nVesnicí protéká Úsobrnský potok, který dostává ve středu obce na křižovatce dva silné přítoky, se kterými dohromady poháněl kola tamního mlýna. Dále se tok vydává údolím, kde se do něj vlévají další potoky, až do obce Úsobrno.\n\n"}
{"id": "534821", "url": "https://cs.wikipedia.org/wiki?curid=534821", "title": "Pohora", "text": "Pohora\n\nPohora () je malá vesnice, část obce Horní Štěpánov v okrese Prostějov. Nachází se asi 3 km na severozápad od Horního Štěpánova. V roce 2009 zde bylo evidováno 45 adres. V roce 2001 zde trvale žilo 96 obyvatel.\n\nPohora leží v katastrálním území Horní Štěpánov o výměře 20 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nKousek od obce se rozkládá přírodní památka Pohorská louka.\n\nObcí protéká potok Podhora, jenž pramení východně od obce, poté napájí rybník v obci a následně se stává pravostranným přítokem říčky Bělá, do které se vlévá na rozhraní přírodní rezervace Pod Švancarkou a přírodní památky Horní Bělá.\n\n"}
{"id": "534822", "url": "https://cs.wikipedia.org/wiki?curid=534822", "title": "Hradčany (Hradčany-Kobeřice)", "text": "Hradčany (Hradčany-Kobeřice)\n\nHradčany je jihovýchodní část obce Hradčany-Kobeřice v okrese Prostějov. V roce 2009 zde bylo evidováno 88 adres. V roce 2001 zde trvale žilo 236 obyvatel.\n\nHradčany leží v katastrálním území Hradčany u Prostějova o rozloze 3,6 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534823", "url": "https://cs.wikipedia.org/wiki?curid=534823", "title": "Kobeřice (Hradčany-Kobeřice)", "text": "Kobeřice (Hradčany-Kobeřice)\n\nKobeřice je severozápadní část obce Hradčany-Kobeřice v okrese Prostějov. V roce 2009 zde bylo evidováno 95 adres. V roce 2001 zde trvale žilo 174 obyvatel.\n\nKobeřice je také název katastrálního území o rozloze 3,31 km.\n\nPrvní písemná zmínka o obci pochází z roku 1399.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534824", "url": "https://cs.wikipedia.org/wiki?curid=534824", "title": "Otonovice", "text": "Otonovice\n\nOtonovice je vesnice, část obce Hrubčice v okrese Prostějov. Nachází se asi 1,5 km na jihozápad od Hrubčic. V roce 2009 zde bylo evidováno 51 adres. V roce 2001 zde trvale žilo 113 obyvatel.\n\nOtonovice leží v katastrálním území Hrubčice o výměře 8,33 km.\n\nVesnice je pojmenovaná po kapitulním děkanovi Janu Antonínu Ottovi Minkwitzovi z Minkwitzburgu, držiteli prebendy. Obec se dříve jmenovala i Otonice. \n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534825", "url": "https://cs.wikipedia.org/wiki?curid=534825", "title": "Klužínek", "text": "Klužínek\n\nKlužínek je vesnice, část obce Hvozd v okrese Prostějov. Nachází se asi 2,5 km na jih od Hvozdu. V roce 2009 zde bylo evidováno 56 adres. V roce 2001 zde trvale žilo 103 obyvatel.\n\nKlužínek je také název katastrálního území o rozloze 3,01 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534826", "url": "https://cs.wikipedia.org/wiki?curid=534826", "title": "Prūdupis (rozcestník)", "text": "Prūdupis (rozcestník)\n\nNázev Prūdupis může znamenat:\n\n"}
{"id": "534827", "url": "https://cs.wikipedia.org/wiki?curid=534827", "title": "Otročkov", "text": "Otročkov\n\nOtročkov je malá vesnice, část obce Hvozd v okrese Prostějov. Nachází se asi 2,5 km na severozápad od Hvozdu. V roce 2009 zde bylo evidováno 21 adres. V roce 2001 zde trvale žilo 41 obyvatel.\n\nOtročkov leží v katastrálním území Hvozd u Konice o výměře 7,12 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534828", "url": "https://cs.wikipedia.org/wiki?curid=534828", "title": "Vojtěchov (Hvozd)", "text": "Vojtěchov (Hvozd)\n\nVojtěchov je vesnice, část obce Hvozd v okrese Prostějov. Nachází se asi 2 km na sever od Hvozdu. V roce 2009 zde bylo evidováno 79 adres. V roce 2001 zde trvale žilo 127 obyvatel.\n\nVojtěchov leží v katastrálním území Vojtěchov u Konice o rozloze 2,24 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534829", "url": "https://cs.wikipedia.org/wiki?curid=534829", "title": "Čunín", "text": "Čunín\n\nČunín je vesnice, část města Konice v okrese Prostějov. Nachází se asi 3,5 km na jihovýchod od Konice. V roce 2009 zde bylo evidováno 225 adres. V roce 2001 zde trvale žilo 193 obyvatel.\n\nČunín je také název katastrálního území o rozloze 4,89 km.\n\nPrvní písemná zmínka o obci pochází z roku 1351, ve které jsou zmíněni její majitelé: Adam a Jan z Konice.\n\nČunín byl ke Konici připojen roku 1986.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nZ chráněných památek se v obci nachází kaple Nejsvětější Trojice se zvonem, jinde pojmenovaná jako kaple svatého Floriána, byla vystavěna roku 1840 na místě původní dřevěné zvoničky. Za obcí u silnice směrem na Křemenec se nachází kaplička svaté Anny, která je zachycena již na mapách z 18. století. Podle místních obyvatel byla postavena na místě polního lazaretu švédských vojáků, kterých tu hodně zemřelo a na místě měli svůj hrob.\n\nV katastru obce se nachází zřícena vodního mlýna s názvem Hrázný mlýn. Ta je v současnosti v soukromých rukách, do budoucna je v územním plánu počítáno na místě s výstavbou motela.\n\nV obci se nacházejí tři krucifixy, pomník obětem první světové války před bývalou školou a jeden svatý obrázek.\n\nPřímo obcí teče Divoký potok. Kolem obce protéká říčka Romže, která napájí několik místních rybníků. Těm se říká Čertovy rybníky a jsou využívány ke sportovnímu rybolovu.\n\nVesnice se rozkládá v údolí těchto dvou vodních toků, které se v její východní části spojují.\n\nZápadně i východně od obce se rozkládají lesy. Údolí Romže je tvořeno převážně loukami, nad nimiž se nacházejí pole.\n\nObcí prochází železniční trať železniční trať 271 se zastávkou na znamení.\n\nAutobusová doprava je realizována ve směru Konice - Prostějov firmou FTL.\n\nV obci je aktivní volejbalový oddíl SK Čunín, jenž vedou místní chataři. Ten pořádá od roku 1984 Memoriál Jaroslava Reitera.\n\nObcí prochází cyklotrasa číslo 5031.\n\nPo východní hranici katastru vede modrá turistická trasa Malé Hradisko - Okluky - Pohodlí - Stražisko - Štarnov - Nová Dědina - Budětsko - Hvozd - Vojtěchov\n\n"}
{"id": "534832", "url": "https://cs.wikipedia.org/wiki?curid=534832", "title": "Křemenec (Konice)", "text": "Křemenec (Konice)\n\nKřemenec je vesnice, část města Konice v okrese Prostějov. Nachází se asi 2,5 km na jihovýchod od Konice. Prochází tudy železniční trať Prostějov - Chornice. V roce 2009 zde bylo evidováno 78 adres. V roce 2001 zde trvale žilo 132 obyvatel.\n\nV Křemenci není obchod, ale nachází se tu malá knihovna.\n\nKřemenec je také název katastrálního území o rozloze 1,64 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534833", "url": "https://cs.wikipedia.org/wiki?curid=534833", "title": "Ladín", "text": "Ladín\n\nLadín je vesnice, část města Konice v okrese Prostějov. Nachází se asi 2 km na sever od Konice. V roce 2009 zde bylo evidováno 55 adres. V roce 2001 zde trvale žilo 88 obyvatel.\n\nLadín je také název katastrálního území o rozloze 1,19 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534834", "url": "https://cs.wikipedia.org/wiki?curid=534834", "title": "Nová Dědina (Konice)", "text": "Nová Dědina (Konice)\n\nNová Dědina je vesnice, část města Konice v okrese Prostějov. Nachází se asi 4,5 km na východ od Konice. V roce 2009 zde bylo evidováno 103 adres. V roce 2001 zde trvale žilo 182 obyvatel.\n\nNová Dědina leží v katastrálním území Nová Dědina u Konice o rozloze 2,05 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534835", "url": "https://cs.wikipedia.org/wiki?curid=534835", "title": "Koválovice u Tištína", "text": "Koválovice u Tištína\n\nKoválovice u Tištína je severní část obce Koválovice-Osíčany v okrese Prostějov. V roce 2009 zde bylo evidováno 79 adres. V roce 2001 zde trvale žilo 177 obyvatel.\n\nKoválovice u Tištína je také název katastrálního území o rozloze 2,28 km.\n\nPrvní písemná zmínka o obci pochází z roku 1349.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534837", "url": "https://cs.wikipedia.org/wiki?curid=534837", "title": "Osíčany", "text": "Osíčany\n\nOsíčany je jižní část obce Koválovice-Osíčany v okrese Prostějov. V roce 2009 zde bylo evidováno 59 adres. V roce 2001 zde trvale žilo 107 obyvatel.\n\nOsíčany je také název katastrálního území o rozloze 2,14 km.\n\nPrvní písemná zmínka o obci pochází z roku 1365.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534838", "url": "https://cs.wikipedia.org/wiki?curid=534838", "title": "Kraličky (Kralice na Hané)", "text": "Kraličky (Kralice na Hané)\n\nKraličky (do roku 1950 Sajlerov, německy \"Seilerndorf\") je malá vesnice, část městyse Kralice na Hané v okrese Prostějov. Nachází se asi 2,5 km na sever od Kralic na Hané. Prochází tudy železniční trať Nezamyslice - Olomouc. V roce 2009 zde bylo evidováno 38 adres. V roce 2001 zde trvale žilo 89 obyvatel.\n\nKraličky byly založeny v r. 1791 na pozemcích bývalého vrchnostenského dvora hrabat ze Seilernu, kteří byli majitelé kralického panství. Původně byl dvůr rozdělen mezi 21 vlastníků, z nichž každý dostal 10 měřic půdy. Na návsi se nachází Kaple sv. Jana Nepomuckého, která byla vystavěna r. 1881 za 700 zlatých.\n\nKraličky leží v katastrálním území Kralice na Hané o výměře 10,36 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534840", "url": "https://cs.wikipedia.org/wiki?curid=534840", "title": "McLaren M29", "text": "McLaren M29\n\nMcLaren M29 je monopost formule 1, který jezdil v letech 1979 až 1981.\n\n"}
{"id": "534841", "url": "https://cs.wikipedia.org/wiki?curid=534841", "title": "Velký sekretariát", "text": "Velký sekretariát\n\nVelký sekretariát () byl formálně vládní koordinační orgán, ale fakticky nejvyšší instituce civilní státní správy mingské Číny. Nahradil dosavadní nejvyšší civilní úřad – ústřední sekretariát (中書省, \"čung-šu šeng\") – zrušený roku 1380. K zvládnutí návalu administrativy už o dva roky později císař říše Ming Chung-wu jmenoval několik velkých sekretářů () z řad členů akademie Chan-lin. Tito tajemníci postupně převzali do svých rukou komunikaci mezi císařem a šesticí ministerstev i ostatními civilními úřady. Nejvýše postavený z nich, neoficiálně nazývaný „první sekretář“ (), zaujal postavení faktické hlavy vlády.\n\nNa vrcholu civilní správy mingské Číny stál zpočátku Ústřední sekretariát v čele se dvěma hlavními rádci (, \"čcheng-siang\") s hlavní první hodností, starším „po levici“ a mladším „po pravici“, neformálně označovanými za první ministry (, \"caj-siang\").\n\nRoku 1380 císař Chung-wu tehdejšího prvního ministra Chu Wej-junga pro podezření ze zrady popravil. V obavách z koncentrace moci v sekretariátu tento zrušil a osobně převzal řízení šesti ministerstev. V důsledku změn se správa země soustředila přímo v rukou císaře. Chung-wu byl však záhy zahlcen lavinou úřední korespondence a hlášení– po zrušení sekretariátu během jednoho desetidenního období přišlo císaři Chung-wuovi na stůl 1660 dokumentů s 3391 problémy vyžadujícími rozhodnutí. Proto už roku 1382 jmenoval z řad členů akademie Chan-lin několik velkých sekretářů, kteří fungovali jako císařovi poradci a původně též jako asistenti vychovatelů následníka trůnu.\n\nZa Chung-wua byli tito tajemníci pouze administrativní pracovníci bez vlastních politických koncepcí. Císař Jung-le na ně přenesl vyřizování své korespondence a od 20. let 15. století získali dominantní roli ve vládě. Jejich výhodou byl každodenní kontakt s císařem, díky němuž získali převahu nad ministry. Za vlády císaře Süan-te už všechny přípisy určené císaři procházely rukama velkých sekretářů. Ti je předávali císaři s připravenými návrhy rozhodnutí. Získali tak rozhodující vliv na formulaci vládní politiky, srovnatelný s mocí bývalého ústředního sekretariátu.\n\nNázev Velký sekretariát (\"nej-ke\"), neformálně používaný od této doby, byl však oficiálně zaveden až v polovině 16. století. Počet sekretářů se pohyboval mezi třemi a šesti.\n\nČlenové Velkého sekretariátu byli vybíráni z akademie Chan-lin s tím, že budou nástroji císařské vůle nikterak neovlivnění ministerstvy. V kontrastu s vedením ministerstev totiž neprocházeli dlouholetou službou v regionálních a centrálních úřadech, úředníci vládního aparátu je proto nepovažovali za své. Reálně se ovšem sekretariát držel své vlastní linie, rozcházejíce se jak s císařem, tak ministerskou administrativou.\n\nVelcí sekretáři nikdy formálně nezískali postavení hlav bývalého Ústředního sekretariátu – jejich úřadu příslušela stále jen hlavní pátá hodnost, což ve srovnání s hlavní druhou hodností ministrů bylo výrazně méně. Faktická moc velkých sekretářů však byla vyjádřena udělením formálního titulu ministra či zástupce ministra a s ním spojeným postavením. Později i udělováním starobylých vysokých titulů „tří vévodů“ (三公, \"san-kung\") spojených s hlavní první hodností a „tří výjimečných“ (三孤, \"san-ku\") majících vedlejší první hodnost.\n\n\n"}
{"id": "534842", "url": "https://cs.wikipedia.org/wiki?curid=534842", "title": "Dvorek (Laškov)", "text": "Dvorek (Laškov)\n\nDvorek je malá vesnice, část obce Laškov v okrese Prostějov. Nachází se asi 1,5 km na jihozápad od Laškova. V roce 2009 zde bylo evidováno 47 adres. V roce 2001 zde trvale žilo 75 obyvatel.\n\nDvorek leží v katastrálním území Laškov o výměře 6,85 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534843", "url": "https://cs.wikipedia.org/wiki?curid=534843", "title": "Kandia", "text": "Kandia\n\nKandia je vesnice, část obce Laškov v okrese Prostějov. Nachází se asi 0,5 km na jihozápad od Laškova. Prochází zde silnice II/488. V roce 2009 zde bylo evidováno 52 adres. V roce 2001 zde trvale žilo 87 obyvatel.\n\nKandia leží v katastrálním území Laškov o výměře 6,85 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534845", "url": "https://cs.wikipedia.org/wiki?curid=534845", "title": "Krakovec (Laškov)", "text": "Krakovec (Laškov)\n\nKrakovec je vesnice, část obce Laškov v okrese Prostějov. Nachází se asi 2 km na sever od Laškova. V roce 2009 zde bylo evidováno 67 adres. V roce 2001 zde trvale žilo 110 obyvatel.\n\nKrakovec leží v katastrálním území Krakovec na Moravě o rozloze 6,02 km.\n\nRoku 1460 daroval Jiří z Poděbrad toto panství pánům z Bařic.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nJihozápadně od obce, na kopci Světina vysokém 390 metrů, stojí kaple svatého Antonína Paduánského. Tu nechal postavit roku 1516 Havel Chudobín z Bařic, po jeho smrti roku 1539 byl kopec i s kaplí darován obci. Novou kapli nechal vystavět v letech 1682 – 1686 Marek František Lubetič a měla sloužit jako rodinné mauzoleum. Od josefínských reforem kaple chátrala, k drobné opravě se přistoupilo roku 1933, ovšem celková rekonstrukce byla provedena až roku 1955 podle projektů Klaudia Madlmayera. Oprava fasády byla provedena obcí v 90. letech.\n\nZápadním okrajem obce protéká říčka Šumice, jenž se v lesích jihozápadně od obce pod kaplí svatého Antonína stéká s potokem Pilavka.\n\n"}
{"id": "534846", "url": "https://cs.wikipedia.org/wiki?curid=534846", "title": "Hrochov", "text": "Hrochov\n\nHrochov je vesnice, část obce Lipová v okrese Prostějov. Nachází se na sever od Lipové. V roce 2009 zde bylo evidováno 115 adres. V roce 2001 zde trvale žilo 217 obyvatel.\n\nHrochov je také název katastrálního území o rozloze 4,91 km.\n\nObec byla pravděpodobně založena mezi léty 1660 – 1680, první písemná zmínka o obci pochází z roku 1680. Tou dobou se zde nacházela tři stavení: hostinec, sýpka a pastouška. Později sem přišlo dalších třináct osadníků a ti se tu usadili po vymýcení lesa. Vesnice byla pojmenována podle Jakuba Hrocha Jalůvky z Melovic, majitele velkostatku v Suchdole. Roku 1846 byl název vesnice Hrochow, roku 1872 Hrochov.\n\nSeverně od obce v trati \"Nad mlejnkem\" dříve údajně stával větrný mlýn, podle zdrojů již před rokem 1834, jeho poloha však není zaznačena na indikační skice obce z roku 1826, ani v žádném z vojenských mapování. Škola byla postavena v roce 1895. Dříve byl Hrochov přiškolen do Jednova. Roku 1973 škola uzavřena. Dnes je budova předělána na obecní byty.\n\nV první světové válce padlo či bylo zajato 18 hrochovských mužů. Těm byl vystavěn pomník na návsi za kapličkou.\n\nElektrifikace obce proběhla v roce 1937, poprvé byl proud spuštěn 14. srpna téhož roku.\n\nObec patřívala k nejchudším na Drahanské vrchovině, původním řemeslem většiny obyvatel bylo tkalcovství, po roce 1918 krejčovství. Sedláci s koňskými potahy se v obci nevyskytovali. Roku 1954 při zakládání JZD byli v Hrochově jen tři koně. Na konci 19. století vzniklo mezi obcemi Hrochov a Lipová nepřátelství, které se projevovalo především mezi mládeží a vyvrcholilo roku 1896. Tehdy se pořádaly bitvy kameny na polích mezi hrochovskou hospodou a kopcem Hanačka. Vůdcem hrochovských chlapců byl mladík přezdívaný „Bažant“. Během těchto nepřátelských let se hrochovským občanům hanlivě přezdívalo „psi“.\n\nNa počátku 20. století byla obec vedená Václavem Greplem součástí Starostenského sboru okresu Konice.\n\nV roce 1930 měla obec 599 obyvatel. Do schválení zákona o územním členění státu roku 1960 patřila obec k okresu Litovel.\n\nZa druhé světové války, konkrétně v roce 1942, byl \"\"pro urážku Hitlera\"\" nejdříve přeložen do Vrahovic a posléze odeslán do koncentračního tábora Mauthausen hrochovský učitel Josef Bursa. Tam také po desíti měsících věznění zemřel.\n\nV druhé polovině 20. století byla v obci vybudována samoobslužná prodejna Jednota, které dnes spadá do skupiny COOP. 12. června 1967 bylo v domě, kde dnes stojí hospůdka \"V kině\", otevřeno kino s roční návštěvností (za rok 1969) 1185 dětí a 1603 dospělých.\n\nPodle pověsti se obec původně nazývala Zlatá louže či Zlatá kaluž.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nUprostřed obce na návsi se nachází kaplička sv. Vavřince vystavěná přibližně roku 1843 a pravidelně se v ní koná pouť. V roce 2015 proběhla kompletní rekonstrukce střechy, dokončena byla v polovině listopadu téhož roku. Před kaplí stojící krucifix. V blízkosti kaple se nachází památník padlým v první světové válce. Dále se u polní cesty do Lipové nacházejí dva kříže a jeden na druhé straně u cestičky na Jednov.\n\nMezi Hrochovem a Jednovem vede pěšina, nazývaná Hrochovská kostelní cesta, jenž bývá využívaná především věřícími mířícími na mši svatou do poutního kostela Navštívení Panny Marie, pod který obec spadá. Její kraje jsou lemované obrázky svatých.\n\n\nObec je ze všech stran obklopena poli či loukami, východní část katastru je však součástí velkého lesního porostu souvisle se táhnoucímu až ke Ptení.\n\nNa návsi se rozkládá rybník zvaný Zlatá louže, z něhož vytéká potůček, který se posléze u Seče vlévá do Okluky. Severní hranici katastru tvoří Brodecký potok. Ze záznamů vyplývá, že tu bývaly silné větrné bouře.\n\nPrvní schůze zemědělců k založení Jednotného zemědělského družstva proběhla 28. října 1948, ke sloučení do jednoho celku spadajícího pod Lipovou došlo roku 1961.\n\nHistorie hostince je spjatá se založením obce, první zmínka o něm i o obci pochází z roku 1680. Již tehdy sídlil v budově číslo popisné 1, kde fungoval až do požáru v roce 2001. Až do roku 1959 v něm probíhaly veškeré kulturní akce obce, včetně voleb, hraní divadla, tanečních zábav a promítání. V roce 1960 bylo v obci otevřeno kino v čísle popisném 54. Po požáru v roce 2001 fungovala dva roky provizorně hospoda v čísle popisném 23, v roce 2002 byla otevřena hospoda v budově bývalého kina, tedy čísle popisném 54. Ta je však začátkem roku 2017 uzavřena a obec je tak bez hospody.\n\nRoku 1911 byl v obci založen čtenářsko-pěvecký spolek Břetislav, o sedm let později byl přeměněn v místní pobočku Sokola.\n\nDo 70. let 20. století fungovalo v obci ochotnické divadlo.\n\nVe vesnici je aktivní hasičský sbor SDH Hrochov, který byl založen již roku 1894. Ten sám rok si za 1200 zlatých pořídili hasičskou stříkačku od firmy R. A. Smekal z Čech pod Kosířem. Ta je nyní vystavena v muzeu v Brodku u Prostějova. Novou hasičskou zbrojnici sbor dostal k 30. výročí založení roku 1925. Ke dni oslav 120. výročí založení, tj. 18. srpna 2014, měl sbor 69 členů, což jsou dvě třetiny obyvatel obce. Starostou byl k tomu datu Zdeněk Zatloukal.\n\nUprostřed obce se nachází vyasfaltované víceúčelové hřiště zvané Černá louka.\n\nJižní částí obce prochází cyklotrasa 5039, jenž vede po trase Čelechovice na Hané - Kostelec na Hané - Bílovice-Lutotín - Lešany - Ptení - Holubice - Pohodlí a dále míří k obci Horní Štěpánov, před kterou se spojuje s trasou 5029.\n\n200 metrů severně od Hrochova se nachází vrchol Chochola s výškou 597 m n. m., ze kterého je výhled na Rychlebské hory, Nízký Jeseník, Hrubý Jeseník, Velký Kosíř a severní část Hané se Svatým Kopečkem a pod ním ležící Olomoucí. Na tomto místě plánuje občanské sdružení Spolek pro rozhlednu LHS vybudovat za účelem turistického využití rozhlednu.\n\nNa začátku 20. století se občané dopravovali do Prostějova vlakem na Stražisko, kam docházeli pěšky. První autobusové spojení začalo jezdit roku 1926 a to v intervalu třikrát týdně na trase Prostějov - Horní Štěpánov. V zimě tohoto roku došlo k přerušení tohoto spoje z důvodu nefunkčnosti autobusu, ovšem již další rok je zavedena pravidelná autobusová linka Prostějov - Protivanov. Železniční spojení ze Stražiska bylo využíváno i nadále, neboť zpáteční jízdenka autobusem do Prostějova stála v roce 1934 12 Kčs, kdežto zpáteční lístek na vlak ze Stražiska do Prostějova jen 3 Kčs.\n\nSilnice mezi Jednovem a Hrochovem byla vybudována v roce 1924, pravidelná autobusová doprava z Konice byla zavedena v 50. letech, z Brodku u Konice v roce 1954.\n\n"}
{"id": "534847", "url": "https://cs.wikipedia.org/wiki?curid=534847", "title": "Seč (Lipová)", "text": "Seč (Lipová)\n\nSeč je malá vesnice, část obce Lipová v okrese Prostějov. Nachází se asi 1,5 km na východ od Lipové. V roce 2009 zde bylo evidováno 358 adres. V roce 2001 zde trvale žilo 104 obyvatel.\n\nSeč leží v katastrálním území Seč u Lipové o rozloze 3,22 km.\n\nPrvní písemná zmínka o obci pochází z roku 1707.\n\nVůbec prvním učitelem v obci byl místní švec Martin Burget, který děti učitl číst a psát u sebe doma již mezi lety 1793-1829. Školní budova byla v Seči postavena v letech 1863-1864 vlastním nákladem obce. Ve školním roce 1934/1935 do ní chodilo 47 žáků, poslední školní rok byl 1966/1967, kdy byla ve škole jedna vyučující a 12 žáků.\n\nDne 20.6.1878 se v nedalekém Suchdole u Konice narodil spisovatel a publicista Čeněk Slepánek, příslušný do Seče, soudní okres Plumlov. \n\nV první světové válce padli dva občané, tři zemřeli a šest jich bylo prohlášeno nezvěstnými. Na jejich počest byl u kapličky postaven památník.\n\nV roce 1921 stálo v Seči 44 domů, ve kterých žilo 266 obyvatel.\n\nPodle sčítání z konce roku 1930 bylo v obci 256 obyvatel a 9 cizinců, z toho 122 mužů a 134 žen, kteří žili ve 45 obytných domech.\n\nDo roku 1960 byla Seč samostatnou obcí patřící pod okres Prostějov. V roce 1960 došlo ke sloučení tří do té doby samostatných obcí Lipová, Hrochov a Seč v jeden celek.\n\nOd konce 60. let probíhala na území vesnice rozsáhlá chatová výstavba. K roku 1970 jich v jejím okolí stálo již 43.\n\nK roku 1970 žilo ve vesnici 165 osob, z toho 71 mužů a 94 žen. Ve vesnici se nacházelo 55 domů, ale 10 z nich bylo trvale neobývaných či určených k demolici.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nUprostřed vesnice stojí kaple sv. Martina. Ta byla postavena v 2. polovině 19. století. V říjnu 1917 z ní byl pro potřeby Rakousko-Uherského vojska odebrán zvon. Památkově chráněná je od 3.5.1958.\n\nRozhlas byl v obci uveden do provozu až v roce 1958, do té doby byly novinky v obci vyhlašovány jako poslední v okrese pomocí obecního bubnu.\n\nKanalizace se ve vesnici budovala v rámci akcí Z mezi léty 1965 - 1967.\n\nV roce 1926 byly v obci dva hostince, \"dolní\" v č.p. 35 a \"horní\" č.p. 10, v němž se nacházel sál, ve kterém se promítaly filmy a hrálo divadlo. \"Horní\" hostinec byl znárodněn roku 1962 a byla do něj umístěna prodejna smíšeného zboží, pro kterou byla později postavena samostatná budova v sousedství. \"Dolní\" hostinec byl po roce 1990 obnoven, ale v roce 2017 již svoji funkci neplní a vesnice je tak bez pohostinství.\n\nPod vesnicí protéká říčka Okluka, jak se nazývá vrchní tok řeky Hloučely. Na katastru vesnice se stáčí z původně severního směru na jižní, čímž obepíná hřeben zvaný Kozí hřbet.\n\nStředem vesnice protékal potok, který byl však sveden do potrubí, jenž v současnosti zásobuje požární nádrž. Ta byla vybagrována a obezděna roku 1969 a následně vyspravena a proti prosakování zabezpečena v polovině 80. let.\n\nUstanovující schůze k založení JZD proběhla v obci až 27.3.1959, hospodařit v družstvu III. typu se začalo 6.7.1959, ke sloučení do jednoho celku spadajícího pod Lipovou došlo roku 1961.\n\nNa začátku 20. století se občané dopravovali do Prostějova vlakem na Stražisko, kam docházeli pěšky. První autobusové spojení začalo jezdit roku 1926 a to v intervalo třikrát týdně na trase Prostějov - Horní Štěpánov. V zimě tohoto roku došlo k přerušení tohoto spoje z důvodu nefunkčnosti autobusu, ovšem již další rok je zavedena pravidelná autobusová linka Prostějov - Protivanov.\n\n"}
{"id": "534848", "url": "https://cs.wikipedia.org/wiki?curid=534848", "title": "Dětkovice (Ludmírov)", "text": "Dětkovice (Ludmírov)\n\nDětkovice je malá vesnice, část obce Ludmírov v okrese Prostějov. Nachází se asi 1,5 km na západ od Ludmírova. V roce 2009 zde bylo evidováno 24 adres. V roce 2001 zde trvale žilo 48 obyvatel.\n\nDětkovice leží v katastrálním území Ludmírov o výměře 7,6 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534849", "url": "https://cs.wikipedia.org/wiki?curid=534849", "title": "Milkov", "text": "Milkov\n\nMilkov je malá vesnice, část obce Ludmírov v okrese Prostějov. Nachází se asi 1,5 km na sever od Ludmírova. V roce 2009 zde bylo evidováno 38 adres. V roce 2001 zde trvale žilo 98 obyvatel.\n\nMilkov leží v katastrálním území Milkov na Moravě o rozloze 1,89 km.\n\nObec původně tvořila jeden celek s Ospělovem.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534850", "url": "https://cs.wikipedia.org/wiki?curid=534850", "title": "Ospělov", "text": "Ospělov\n\nAktualita 23.5.2019 - Český rozhlas, Ospělov patřil bouzovskému panství (ZDE)\nOspělov je malá vesnice, část obce Ludmírov v okrese Prostějov. Nachází se asi 2,5 km na severozápad od Ludmírova. V roce 2009 zde bylo evidováno 41 adres. V roce 2001 zde trvale žilo 81 obyvatel.\n\nOspělov je také název katastrálního území o rozloze 1,56 km.\n\nPrvní písemná zmínka o archeologicky a botanicky unikátním velkomoravském regionu Ospělovsko a první zmínka o obci Ospělov pochází z roku 1382.\n\nJméno regionu a obce je odvozeno od osobního jména Ospěl, byla to ves a region lidí Ospělových.\n\nDo roku 1964 tvořil Ospělov se sousedním Milkovem jednu obec a měl společný znak (obecní pečetidlo), na kterém je kůň vylézající z bažin.\n\nRoku 1382 se psalo Ospylow, roku 1408 a 1458 Ospielow, roku 1481 Hospělov, 1494 a 1547 Ospělov, roku 1586 Vospělov, roku 1618 Ospilov, roku 1850 Ospylov, roku 1900 Ospilov, roku 1920 Ospělov a za protektorátu německy Ospielow.\n\nZakladatelem vesnice byl zřejmě člen družiny bouzovského pána. Ves patřila od počátku k panství bouzovskému.\n\nPrvní písemná zmínka o Ospělově je z roku 1382 a ves má podobné dějiny jako Milkov, s kterým byl od nepaměti spojena má stejný znak.\n\nStejně jako Milkov byl i Ospělov těžce postižen za třicetileté války. Zůstalo zde jen asi pět rodin.\n\nNejvíce obyvatel měl Ospělov v letech 1880 a 1890 – 33 domů a 204 obyvatel. V průměru 7 osob na dům, v roce 2018 necelé dvě osoby na jeden dům v Ospělově (40).\n\nOd počátku 20. století se počet obyvatel Ospělova neustále snižuje.\n\nHlavním zdrojem obživy byla práce v zemědělství a v lesích.\n\nMimo obec odjíždějí lidé za prací teprve po zavedení autobusové linky v roce 1958.\n\nZ živností bývala v Ospělově vždy hospoda a obchod zřízený kolem roku 1880. Vše včetně kaple uzavřeno od roku 2010.\n\nObec patřila pod farnost bouzovskou, od roku 1808 do Kladek.\n\nDo školy chodili žáci od roku 1809 do Blažova.\n\nŠkola v Ospělově byla postavena v roce 1829, ale správou patřila až do roku 1872 do Kladek, kam žáci na konci školního roku chodili skládat závěrečné zkoušky.\n\nNová škola byla postavena v letech 1875-76, učit se v ní začalo v roce 1877. V roce 1945 se škola zrušila a žáci začali docházet do Milkova, od roku 1976 do Hvozdu.\n\nVes byla elektrifikována v roce 1938.\n\nPamátky: v obci je kaple Nanebevzetí Panny Marie.\n\nJména okolních cest a kopců: Hejnice, U Hejnice, Chrásť, Žďár, kamenec, Skalky – část Žďáru, Za skalky, Za lhoty, Na zadkách, Dolce – severovýchodně od osady (597m nad mořem), Doly, Rampotův důl, U Lothara (býval tam obrázek sv. Gotharda), U myslivny – severně, Rabkovský les – mezi myslivnou a Blažovem, Věžnice – severozápadně, Číhadlo (577m).\n\nZajímavosti: V roce 1917 byl odvezen zvon z kapličky (vážil 19,5 kg). V roce 1919 byl koupen nový ocelový vážící 28 kg. Večer 27. října 1928 byla zasazena naproti bývalé školní budovy lípa svobody. V roce 1935 byl odhalen pomník padlým z první světové války. V roce 1947 byl zaveden do pohostinství telefon. V roce 1959 bylo založeno JZD.\n\nV roce 1964 dochází ke sloučení MNV Ospělov- Milkov s MNV Ludmírov na střediskovou obec Ludmírov se sídlem v Ludmírově.\n\nPůvodně se skládala zdejší obec (dle ústního podání) z 19 popisných čísel, a to:\n\nč. 1 bývalá pastouška\n\nč. 2,3,4 chalupy či zahradnické grunty\n\nč. 5 není známo\n\nč. 6 bývalá kovárna\n\nč. 7 chalupa nebo zahradnický grunt\n\nč. 8,9,10,11,12 panské domy názvem „Paseky“\n\nč. 14,15,16,17,18,19 byly selské usedlosti z toho\n\nč. 15 grunt, č. 16 hostinec, č. 19 grunt, další čísla postupně stavěna a pořadovými čísly opatřena.\n\nZ kronik a dobových materiálů sepsal a uspořádal Mgr. Waldemar Zatloukal, ředitel základní školy ve Hvozdu.\n\n\"Souhrnně pak byla historie Ospělovska publikována v roce 2009 knize Historie známá a neznámá zřizovateli Edukativní konopné kliniky (798 55 Ospělov 6) s dalšími archiváliemi a legendami.\"\nKaple z roku 1865 svými rozměry nevyhovovala potřebám místní věřící komunity. Úpravy byly dokončeny roku 1935. 15. srpna 1935 byla kaple zasvěcena Nanebevzetí Panny Marie knězem Josefem Sedláčkem z Kladek a je sloužena mše Matce Ježíše Nazaretského, krále židovského, aramejského a palestinského. Obecní kaple Nanebevzetí Panny Marie v Ospělově byla rekonstruována v roce 2010 (interiér kaple ZDE). , neboť v roce 2010 získala obec Ludmírov veřejnou podporu cca 1 mil. Kč na celkovou rekonstrukci obecní kaple v Ospělově.\n\nOd roku 2008 usilují členové náboženské společnosti Chrám Přírody, členové výzkumu Konopí je lék a ekumenický náboženský spolek Chuch of Nature,z.s. u obecního úřadu střediskové obce v Ludmírově o zpřístupnění obecní kaple v Ospělově všem náboženským sborům po celý rok. Prozatím však marně.\n\nKaple je po celý rok - až na výjimky - uzavřena a není možné v ní konat žádné náboženské obřady, setkání a vigilie.\n\n\"(Datace uzavřené kaple je k 50. výročí okupace 21. srpna 2018)\"\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nObcí protéká Ospělovský potůček, který se poté vlévá do Věžnice.\n\nJižně od obce u potůčku se nachází louka s výskytem vzácné vachty trojlisté. Tato louka je pravidelně kosena a jsou na ní zřizovány malé tůně. Tyto činnosti provádí Pozemkový spolek Prostějovsko, Regionální sdružení ČSOP Iris.\n\nV obci je již přes sto let činné sdružení dobrovolných hasičů, kteří pořádají akce jako je soutěž Ospělovská šipka nebo v srpnu tradiční Posezení pod lipami, v předvánočním čase pak občanské sdružení Ospělov pořádá Adventní zpěvy v kapli Nanebevzetí Panny Marie v Ospělově .\n\nObec Ospělov je od roku 2010 vidět v řadě dokumentárních filmů jako jsou Konopné pašije, Rok konopí, Konopí je lék ad.\n\nOd roku 2008 v Ospělově pořádají zřizovatelé Edukativní konopné kliniky (nevládní organizace Ateliér ALF,z.s., Konopí je lék,z.s. a Art Language Factory,z.s.) filmová a hudební vystoupení a festival Noc básníků Od roku 2016 je festival Noc básníků pořádán střídavě v Ospělově a v přírodním amfiteátru v Příkazích u Olomouce .\n\nDne 11. září 2006 byla v Ospělově č. p. 6 manželi Dušanem a Radomírou Dvořákovými, asociací Cannabis is The Cure,z.s. a společenstvím filantropů a mecenášů výzkumu Konopí je lék,z.s. založena a vybudována výzkumnická farma konopí a otevřena první evropská konopná lékárna s názvem Konopná apatyka královny koloběžky první .\n\nSlavnostní otevření bezbariérové školy Ateliér ALF a výzkumnické farmy proběhlo dne 11. září 2006 v Ateliéru ALF v Praze, první setba odrůd Cannabis Friedrich Nietzsche proběhla dne 17. listopadu 2006 v Ospělově. Slavnostní otevření pražské Konopné apatyky královny koloběžky první proběhlo na sv. Václava dne 28. září 2009).\n\nDne 14. července 2008 k zahájení prvního turné \"Konopí je lék\" a zveřejnění stejnojmenného výzkumu (21.3.2008) byla na výzkumnické farmě v Ospělově založena odborná společnost Konopí je lék,z.s.\n\nOd 14. května 2016 je výzkumnická farma sídlem Edukativní konopné kliniky (do 11. září 2012 v Praze, od 11. září 2014 v Olomouci).\n\nDušan Dvořák, MMCA, narozen 12.1.1962 v Olomouci, rektor náboženské společnosti Chrám Přírody, vedoucí výzkumu Konopí je lék asociace Cannabis is The Cure (Konopí je lék), spec. pedagog, adiktolog a cannabisterapeut V Ospělově působí od roku 2006.\n\nŽije v domě, který byl ve středověku kovárnou (viz legenda o obecním znaku Anička a velký kůň). K domu náleží výzkumnická farma konopí, která je po zveřejnění výzkumu dne 21.3.2008 každoročně konfiskována a jsou zde na příkaz Okresního soudu v Prostějově prováděny pravidelné domovní prohlídky .\n\nDušan Dvořák je ředitelem Edukativní konopné kliniky. Od roku 2010 s lékaři a nemocnými publikuje důkazy, že látky v konopí léčí kromě řady nemocí včetně rakoviny také diabetes a jeho fatální komplikace jako je diabetická noha (amputace, cca 10 tisíc amputací ročně dle ÚZIS).\n\nDušan Dvořák byl po udělení vládní ceny za vzdělávání v léčbě konopím (4.12.2009) od roku 2010 desetkrát obviněn, převážně za nedovolenou výrobu konopí jako léku. Podal více než deset ústavních stížností a deset stížností na Českou republiku do Štrasburku za kriminalizaci výzkumu cannabisterapie a zločiny spáchané ČR na nevinných lidech .\n\nDušan Dvořák v roce 2008 inicioval vznik kulturního festivalu Ospělovské kulturní léto\n\n"}
{"id": "534852", "url": "https://cs.wikipedia.org/wiki?curid=534852", "title": "Ponikev", "text": "Ponikev\n\nPonikev je vesnice, část obce Ludmírov v okrese Prostějov. Nachází se asi 2 km na jih od Ludmírova. V roce 2009 zde bylo evidováno 59 adres. V roce 2001 zde trvale žilo 148 obyvatel.\n\nPonikev je také název katastrálního území o rozloze 3,99 km.\n\nPrvní písemná zmínka o obci pochází z roku 1365.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nCelé území obce se nachází v přírodním parku Kladecko, jehož součástí je i přírodní rezervace Rudka, která se částečně rozkládá v katastru Ponikve.\n\n"}
{"id": "534853", "url": "https://cs.wikipedia.org/wiki?curid=534853", "title": "Nissan Cherry", "text": "Nissan Cherry\n\nNissan Cherry je automobil nižší střední třídy, který pro Evropu od roku 1982 vyráběla japonská automobilka Nissan.\n\nVyráběl se do roku 1986. Nabízel se jako tří, nebo pětidveřový hatchback. V USA se Cherry prodával i jako čtyřdveřový sedan pod názvem Sentra, na jiných trzích i jako Langley, nebo Pulsar.\n\n\n"}
{"id": "534854", "url": "https://cs.wikipedia.org/wiki?curid=534854", "title": "Okluky (Malé Hradisko)", "text": "Okluky (Malé Hradisko)\n\nOkluky je malá vesnice, část obce Malé Hradisko v okrese Prostějov. Nachází se asi 2 km na severovýchod od Malého Hradiska. V roce 2009 zde bylo evidováno 20 adres. V roce 2001 zde trvale žilo 10 obyvatel.\n\nOkluky leží v katastrálním území Malé Hradisko o výměře 6,78 km.\n\nPrvní písemná zmínka o obci pochází z roku 1786.\n\nNad obcí stával Čertův hrad, který sloužil k loupeživým výpravám do okolí.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nOsadou protéká říčka Hloučela, která na horním toku dostala název Okluka podle této vesničky.\n\nObec se nachází semknuta v jejím hlubokém údolí ze všech stran obepnuta lesy.\n\n"}
{"id": "534855", "url": "https://cs.wikipedia.org/wiki?curid=534855", "title": "Kobylničky", "text": "Kobylničky\n\nKobylničky je vesnice, část obce Myslejovice v okrese Prostějov. Nachází se asi 1,5 km na jih od Myslejovic. V roce 2009 zde bylo evidováno 79 adres. V roce 2001 zde trvale žilo 114 obyvatel.\n\nKobylničky je také název katastrálního území o rozloze 1,19 km.\n\nPrvní písemná zmínka o obci pochází z roku 1377.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\nVýchodně od obce, ovšem již na území vojenského újezdu Březina, jenž obklopuje vesnici ze tří světových stran kromě severu, se nachází Myslejovická nádrž, jenž byla vybudována na potoku Brodečka.\n\n"}
{"id": "534856", "url": "https://cs.wikipedia.org/wiki?curid=534856", "title": "Křenůvky", "text": "Křenůvky\n\nKřenůvky je vesnice, část obce Myslejovice v okrese Prostějov. Nachází se asi 1,5 km na severozápad od Myslejovic. V roce 2009 zde bylo evidováno 130 adres. V roce 2001 zde trvale žilo 149 obyvatel.\n\nKřenůvky je také název katastrálního území o rozloze 1,94 km. Od 1. ledna 2016 bylo ke Křenůvkám v důsledku zmenšení vojenského újezdu Březina přičleněno i malé katastrální území \"Ostatky u Křenůvek\".\n\nPrvní zmínka o Křenůvkách je z roku 1386 jako o \"Křenovicích\". Záznam se týká odprodeje Křenovic i Dětkovic Štěpánem z Holštýn-Vranova, a to bratřím Mysliboru a Maršovi z Radověsic. Druhý jmenovaný Křenovice roku 1390 prodal Petru z Kravař, pánu plumlovskému. Podle \"Popisu okresního hejtmanství prostějovského\", sepsaného panem Františkem Faktorem z roku 1898, měly Křenůvky v daném roce 47 domů a 242 obyvatel a příslušely k faře myslejovské, což ostatně platí dodnes. Na zvonici na návsi byly v té době dva zvony, jeden nesl nápis „Hawel Kaniak Krzenuwki anno 1739“ a ten druhý „A Leopoldo Franscisco Stanke Olomoucii refusa 1843“. Zvony už v obci nejsou, pravděpodobně byly odstraněny během přítomnosti německé armády za druhé světové války.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nObcí protéká potok Brodečka, který se v jižní části stéká s Křenůveckým potokem.\n\nNa západ od obce se rozprostírají lesy vojenského újezdu Březina.\n\n"}
{"id": "534857", "url": "https://cs.wikipedia.org/wiki?curid=534857", "title": "Hablov", "text": "Hablov\n\nHablov je vesnice, část obce Olšany u Prostějova v okrese Prostějov. Nachází se asi 2 km na východ od Olšan u Prostějova. V roce 2009 zde bylo evidováno 58 adres. V roce 2001 zde trvale žilo 143 obyvatel.\n\nHablov je také název katastrálního území o rozloze 1,07 km.\n\nPrvní písemná zmínka o obci pochází z roku 1788. Obec vznikla na pozemcích hradišťského kláštera a svůj název odvozuje od příjmení sekretáře Náboženské komise Habla. \n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534858", "url": "https://cs.wikipedia.org/wiki?curid=534858", "title": "Unčice", "text": "Unčice\n\nUnčice je malá vesnice, část obce Pavlovice u Kojetína v okrese Prostějov. Nachází se asi 0,5 km na jihozápad od Pavlovic u Kojetína. V roce 2009 zde bylo evidováno 44 adres. V roce 2001 zde trvale žilo 85 obyvatel.\n\nUnčice leží v katastrálním území Pavlovice u Kojetína o výměře 5,22 km.\n\nPrvní písemná zmínka o Unčicích pochází údajně z roku 1141.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534859", "url": "https://cs.wikipedia.org/wiki?curid=534859", "title": "Hamry (Plumlov)", "text": "Hamry (Plumlov)\n\nHamry je vesnice, část města Plumlov v okrese Prostějov. Nachází se asi 3,5 km na západ od Plumlova. V roce 2009 zde bylo evidováno 123 adres. V roce 2001 zde trvale žilo 139 obyvatel.\n\nHamry je také název katastrálního území o rozloze 1,44 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nVesnicí protéká říčka Hloučela, jenž napájí zdejší dva rybníky.\n\nV katastru obce se nachází přírodní památka Hamerská stráň.\n\n"}
{"id": "534861", "url": "https://cs.wikipedia.org/wiki?curid=534861", "title": "Soběsuky (Plumlov)", "text": "Soběsuky (Plumlov)\n\nSoběsuky je vesnice, část města Plumlov v okrese Prostějov. Nachází se asi 1,5 km na jihozápad od Plumlova. Prochází zde silnice II/377. V roce 2009 zde bylo evidováno 105 adres. V roce 2001 zde trvale žilo 267 obyvatel.\n\nSoběsuky leží v katastrálním území Soběsuky u Plumlova o rozloze 2,49 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nVesnicí protéká říčka Hloučela a potok Osina.\n\nV katastru obce leží přírodní památka Kozí horka.\n\n"}
{"id": "534862", "url": "https://cs.wikipedia.org/wiki?curid=534862", "title": "Žárovice", "text": "Žárovice\n\nŽárovice je vesnice, část města Plumlov v okrese Prostějov. Nachází se asi 2 km na západ od Plumlova. Prochází zde silnice II/377. V roce 2009 zde bylo evidováno 119 adres. V roce 2001 zde trvale žilo 203 obyvatel.\n\nŽárovice je také název katastrálního území o rozloze 1,37 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nObcí protéká říčka Hloučela, do níž se vlévá v Soběsukách vlévá potok Osina, jenž pramení v lesích vojenského újezdu Březina.\n\nV katastru obce se nachází přírodní památka Pavlečkova skála.\n\n"}
{"id": "534863", "url": "https://cs.wikipedia.org/wiki?curid=534863", "title": "Čechovice (Prostějov)", "text": "Čechovice (Prostějov)\n\nČechovice je část okresního města Prostějov. Nachází se na západě Prostějova. V roce 2009 zde bylo evidováno 583 adres. V roce 2001 zde trvale žilo 1050 obyvatel.\n\nČechovice leží v katastrálním území Čechovice u Prostějova o rozloze 2,31 km a Čechovice-Záhoří o rozloze 1,17 km.. V katastrálním území Čechovice u Prostějova leží i Krasice.\n\nPrvní zmínka o Čechovicích pochází z roku 1325. Název obce mohl pocházet z osobního jména Čech, který mohl být vlastníkem obce, nebo podle toho že obyvatelé přesídlili z Čech na Moravu. Od názvu obce, mohl odvozovat své jméno šlechtický rod Čechovských. Obec mnohokrát měnila majitele. Mezi léty 1516–1848 patřila k plumlovskému panství. Obec byla velmi silně poničena v době třicetileté války. V roce 1912 byla postavena obecná škola. V době první světové války narukovalo z Čechovic okolo 300 mužů, z nichž 32 padlo a mnoho bylo zraněno. 40 jich padlo do zajetí a z tohoto počtu pak 13 bojovalo v Čs. legiích. Obec Čechovice se rychle rozvíjela v době první republiky. V této době pracovala většina lidí v zemědělství, kromě toho mnoho lidí šilo pro prostějovské textilní továrny. Za druhé světové války byla do Čechovic přesídlena část lidí ze zrušených obcí na Vyškovsku. V roce 1944 tak počet obyvatel dosáhl nejvyššího počtu v historii obce – 1278. 9. května obcí prošli osvoboditelé – nejprve rumunské a po nich sovětské jednotky. V poválečných volbách zvítězila KSČ, následovaná ČSL, ČSSD a ČSNS. Po komunistickém převratu se místní zemědělci bránili kolektivizaci, JZD tak bylo založeno až v roce 1957. V roce 1960 byly Čechovice sjednoceny s Domamyslicemi a společná obec nesla název Čechovice-Domamyslice. 1976 byla tato obec připojena k Prostějovu.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\nV Čechovicích působí fotbalový klub TJ Sokol Čechovice.\n\n\n\n"}
{"id": "534864", "url": "https://cs.wikipedia.org/wiki?curid=534864", "title": "Čechůvky", "text": "Čechůvky\n\nČechůvky jsou částí Prostějova, nachází se na východě tohoto okresního města. V roce 2009 zde bylo evidováno 58 adres. V roce 2001 zde trvale žilo 163 obyvatel. Katastrální území Čechůvek má rozlohu 1,21 km.\n\nPřestože byly Čechůvky stavebně téměř propojeny s Vrahovicemi, církevní a školskou správou spadaly do Kralic.\n\nNa východ od obce se nachází Kaple sv. Otýlie, postavená v roce 1722.\n\nNejstarší historická zmínka pochází z roku 1360. Vesnice se původně jmenovala Čechovice, v roce 1406 je poprvé uváděna jako Čechůvky. Ke změně názvu došlo zřejmě proto, že se vesnice pletla s blízkými Čechovicemi, které leží na západ od Prostějova. Od roku 1492 až do zrušení poddanství 1848 byly Čechůvky majetkem města Prostějova. Před třicetiletou válkou byli zřejmě všichni obyvatelé Čechůvek luteránského vyznání. Po třicetileté válce došlo k rekatolizaci. Při pruském vpádu 1758 došlo u Čechůvek menším vojenským šarvátkám.\n\nV r. 1866 se u Čechůvek odehrála bitva mezi saskými a pruskými vojsky v rámci prusko-rakouské války. Na paměť této bitvy byl u obce postaven kříž.\n\nJiž v době první republiky začal klesat počet obyvatel, tento trend pokračoval i po druhé světové válce. V prvních poválečných volbách (1946) zvítězila ČSSD, následovaná ČSL a ČSNS, zcela propadli komunisté. Po komunistickém převratu byl v Čechůvkách odpor proti kolektivizaci zemědělství. JZD tak bylo založeno až v roce 1958. V roce 1961 byly Čechůvky připojeny k Vrahovicím. V roce 1973 se pak Vrahovice i s Čechůvkami staly součástí Prostějova.\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nV Čechůvkách strávil dětství prof. Jan Lužný (1926–2013). Do obce se během svého života mnohokrát vracel, v důchodovém věku se věnoval zkoumání historie Čechůvek. Spolu s Hanou Bartkovou a Karlem Dolákem vydal publikaci o historii Čechůvek a kapli sv. Otýlie. V obci se narodil básník, knihovník a informační pracovník Miroslav Ressler (*1943).\n\n"}
{"id": "534866", "url": "https://cs.wikipedia.org/wiki?curid=534866", "title": "Domamyslice", "text": "Domamyslice\n\nDomamyslice je část statutárního města Prostějov. Nachází se na západě Prostějova. V roce 2009 zde bylo evidováno 428 adres. V roce 2001 zde trvale žilo 1056 obyvatel.\n\nDomamyslice je také název katastrálního území o rozloze 3,3 km.\n\nPrvní zmínka o Domamyslicích pochází z roku 1355. Původ názvu obce pochází od osobního jména Domamysl. Původní majitelé nesli přídomek \"z Domamyslic\". V roce 1446 vesnici prodali. Mezi léty 1526–1848 byly Domamyslice součástí plumlovského panství. Děti z Domamyslic musely docházet do školy v Mostkovicích, teprve od roku 1937 mohly začít chodit do blízkých Čechovic. Za druhé světové války byla do Domamyslic přesídlena část lidí ze zrušených obcí na Vyškovsku. Tito lidé se po válce vrátili zpět, mnoho místních odešlo do pohraničí, a tak výrazně klesl počet obyvatel. V prvních poválečných volbách zvítězila KSČ před ČSSD, ČSL a ČSNS. V roce 1953 bylo založeno JZD. V roce 1960 byly Domamyslice sjednoceny s Čechovicemi a společná obec nesla název Čechovice-Domamyslice a roku 1976 byla tato obec připojena k Prostějovu.\n\nV Domamyslicích se nachází významnější archeologické naleziště pohřebišť kultur lidu popelnicových polí. V roce 2016 byly při stavbě rodinných domů v lokalitě \"V Loučkách\" nalezeny další cenné vykopávky z 6. století př. Kr.\n\nMezi obcemi Domamyslice a Seloutky stávala středověká obec Kloboučky. Jednalo se o dřevěnou zástavbu na mokřinách s dvorcem patřícím k seloutské tvrzi. Nálezy jsou vystaveny v Muzeu Prostějovska v Prostějově. Ke Kloboučkám se váže lidová pověst o tom, že se propadly do močálu. \n\nPodle archeologa Jana Šrota stávala zhruba 1,2 km od Domamyslic středověká osada Gloše. K lokalizaci dospěl díky nálezu keramických střepů z 13. -14. stol. a názvu polní trati. Místo v minulosti sloužilo i jako vojenská střelnice. \n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nNa křižovatce ulic Domamyslická a Žitná se nachází točna a autobusová zastávka Prostějov, Domamyslice. Končí zde linky 6, 7, 16, 41 a páteřní linka 4.\n\n\n\n"}
{"id": "534867", "url": "https://cs.wikipedia.org/wiki?curid=534867", "title": "Štarnov (Přemyslovice)", "text": "Štarnov (Přemyslovice)\n\nŠtarnov je vesnice, část obce Přemyslovice v okrese Prostějov. Nachází se asi 3 km na severozápad od Přemyslovic. Prochází zde silnice II/366. V roce 2009 zde bylo evidováno 66 adres. V roce 2001 zde trvale žilo 135 obyvatel.\n\nŠtarnov leží v katastrálním území Štarnov u Přemyslovic o rozloze 0,8 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534868", "url": "https://cs.wikipedia.org/wiki?curid=534868", "title": "Holubice (Ptení)", "text": "Holubice (Ptení)\n\nHolubice (německy \"Taubenfurth\") je malá vesnice, část obce Ptení v okrese Prostějov. Nachází se asi 1,5 km na jihovýchod od Ptení. V roce 2009 zde bylo evidováno 19 adres. V roce 2001 zde trvale žilo 30 obyvatel.\n\nHolubice leží v katastrálním území Ptení o výměře 18,52 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534869", "url": "https://cs.wikipedia.org/wiki?curid=534869", "title": "Ptenský Dvorek", "text": "Ptenský Dvorek\n\nPtenský Dvorek je vesnice, část obce Ptení v okrese Prostějov. Nachází se asi 2,5 km na severovýchod od Ptení. V roce 2009 zde bylo evidováno 100 adres. V roce 2001 zde trvale žilo 274 obyvatel.\n\nPtenský Dvorek leží v katastrálním území Ptení o výměře 18,52 km.\n\nVe vesnici se nachází dopravna Ptení (na trati Prostějov - Chornice) a velká pila Javořice.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534871", "url": "https://cs.wikipedia.org/wiki?curid=534871", "title": "Služín", "text": "Služín\n\nSlužín je vesnice, část obce Stařechovice v okrese Prostějov. Nachází se asi 1 km na sever od Stařechovic. V roce 2009 zde bylo evidováno 79 adres. V roce 2001 zde trvale žilo 139 obyvatel. Služín je také název katastrálního území o rozloze 3,08 km.\n\nPrvní písemná zmínka o obci pochází z roku 1131.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "534872", "url": "https://cs.wikipedia.org/wiki?curid=534872", "title": "Maleny", "text": "Maleny\n\nMaleny je vesnice, část obce Stražisko v okrese Prostějov. Nachází se asi 1,5 km na severozápad od Stražiska. V roce 2009 zde bylo evidováno 217 adres. V roce 2001 zde trvale žilo 121 obyvatel.\n\nMaleny je také název katastrálního území o rozloze 1,53 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534873", "url": "https://cs.wikipedia.org/wiki?curid=534873", "title": "Růžov (Stražisko)", "text": "Růžov (Stražisko)\n\nRůžov je vesnice, část obce Stražisko v okrese Prostějov. Nachází se asi 1,5 km na severovýchod od Stražiska. V roce 2009 zde bylo evidováno 117 adres. V roce 2001 zde trvale žilo 39 obyvatel.\n\nRůžov leží v katastrálním území Růžov na Moravě o rozloze 1,26 km.\n\nPrvní písemná zmínka o obci pochází z roku 1786.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534874", "url": "https://cs.wikipedia.org/wiki?curid=534874", "title": "Jednov", "text": "Jednov\n\nJednov, ve starších verzích z 19. století \"Gednow\" nebo \"Ainserov\" (německy původně \"Einsersdorf\", ve 20. století \"Ainsersdorf\"), je vesnice, část obce Suchdol v okrese Prostějov v Olomouckém kraji. Nachází se asi 1 km na západ od Suchdola. V roce 2009 zde bylo evidováno 94 adres. V roce 2001 zde trvale žilo 214 obyvatel. V místě se nachází poutní kostel Navštívení Panny Marie a větrný mlýn holandského typu z poloviny 19. století.\n\nV Jednově se nachází obecní úřad obce Suchdol, pošta, mateřská školka, prodejna potravin. Zajímavostí Jednova je i někdejší příslušnost části intravilánu (včetně samotné školky) k již zrušenému katastrálnímu území Klárky.\n\nJednov leží v katastrálním území Suchdol u Konice o výměře 5,1 km.\n\nPrvní písemná zmínka o obci pochází z 18. století. V obci je pramen, který byl jediným zdejším zdrojem pitné vody. Původně zdejší mlynář Martin Kroutil nechal nad pramenem postavit mariánskou kapličku. Majitelem místního statku byl v 18. století olomoucký klášter sv. Kláry. Tito vlastníci zde v roce 1763 nechali původní kapli zbořit a na jejím místě vybudovali nový mariánský poutní kostel. Osada, vytvořená kolem kostela převážně z obydlí prodavačů poutního zboží, byla tehdy nazývána „Nova villa Suchdolensis“ nebo „Parva villa Suchdol“. Poutní kostel byl v letech 1806 – 1809 rozšířen a roku 1911 zde byla postavena nová kostelní věž. Až do roku 1849 byl Jednov samostatnou obcí.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "534875", "url": "https://cs.wikipedia.org/wiki?curid=534875", "title": "Labutice", "text": "Labutice\n\nLabutice (německy \"Schwanenberg\", z německého \"Schwan\" = labuť) je malá vesnice, část obce Suchdol v okrese Prostějov. Vesnice vznikla koncem 18. století. Přesídlili sem především obyvatelé sousedního Německého Brodku .\n\nNachází se asi 2 km na západ od Suchdola. V roce 2009 zde bylo evidováno 43 adres. V roce 2001 zde trvale žilo 71 obyvatel.\n\nLabutice je také název katastrálního území o rozloze 1,58 km.\n\nPrvní písemná zmínka o obci pochází z roku 1786.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534877", "url": "https://cs.wikipedia.org/wiki?curid=534877", "title": "Chobyně", "text": "Chobyně\n\nChobyně je menší vesnice, část obce Šubířov v okrese Prostějov. Nachází se asi 2 km na sever od Šubířova. V roce 2009 zde bylo evidováno 34 adres. V roce 2001 zde trvale žilo 66 obyvatel.\n\nChobyně leží v katastrálním území Šubířov o výměře 2,52 km.\n\nPrvní písemná zmínka o obci pochází z roku 1710.\n\nRoku 1891 zničil požár více než polovinu domů v obci.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534878", "url": "https://cs.wikipedia.org/wiki?curid=534878", "title": "Kelčice", "text": "Kelčice\n\nKelčice je východní část obce Vranovice-Kelčice v okrese Prostějov. Prochází zde dálnice D46. V roce 2009 zde bylo evidováno 118 adres. V roce 2001 zde trvale žilo 304 obyvatel.\n\nKelčice je také název katastrálního území o rozloze 3,75 km.\n\nNa území Kelčic, nad Dobrochovem, se nachází vrchol Předina s rozhlasovým vysílačem a s rozhlednou Štátula.\n\nPrvní písemná zmínka o obci pochází z roku 1078.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "534879", "url": "https://cs.wikipedia.org/wiki?curid=534879", "title": "Vranovice (Vranovice-Kelčice)", "text": "Vranovice (Vranovice-Kelčice)\n\nVranovice je západní část obce Vranovice-Kelčice v okrese Prostějov. Prochází zde dálnice D46. V roce 2009 zde bylo evidováno 121 adres. V roce 2001 zde trvale žilo 289 obyvatel.\n\nVranovice je také název katastrálního území o rozloze 4,12 km.\n\nPrvní písemná zmínka o obci pochází z roku 1278.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "534880", "url": "https://cs.wikipedia.org/wiki?curid=534880", "title": "Dubany (Vrbátky)", "text": "Dubany (Vrbátky)\n\nDubany jsou vesnice, část obce Vrbátky v okrese Prostějov. Nachází se asi 1,5 km na sever od Vrbátek. V roce 2009 zde bylo evidováno 191 adres. V roce 2001 zde trvale žilo 434 obyvatel.\n\nDubany leží v katastrálním území Dubany na Hané o rozloze 5,29 km.\n\nPrvní písemná zmínka o obci pochází z roku 1200, kdy jsou zmiňováni Jan a Bohuslav z Duban. Název získala obec podle svých obyvatel, kteří se nazývali \"Dubané\" - obyvatelé dubových lesů. Zástavba Duban zahrnuje i zástavbu velice malé bývalé obce Margelíkov, která jako osada vznikla roku 1786. Jejím zakladatelem byl měřič Margelick. Roku 1865 se Margelíkov osamostatnil, ale již roku 1935 se opětovně sloučil s obcí Dubany, s níž jeho zástavba vždy souvisela. Jako osada zanikl Margelíkov na základě vyhlášky ministerstva vnitra č. 6/1939 Sb. z. a n.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n\n"}
{"id": "534881", "url": "https://cs.wikipedia.org/wiki?curid=534881", "title": "Štětovice", "text": "Štětovice\n\nŠtětovice je vesnice, část obce Vrbátky v okrese Prostějov. Nachází se asi 1,5 km na jihovýchod od Vrbátek. V roce 2009 zde bylo evidováno 132 adres. V roce 2001 zde trvale žilo 259 obyvatel.\n\nŠtětovice je také název katastrálního území o rozloze 4,22 km.\n\nPrvní písemná zmínka o obci pochází z roku 1355.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "534883", "url": "https://cs.wikipedia.org/wiki?curid=534883", "title": "Dlouhá Ves (Vrchoslavice)", "text": "Dlouhá Ves (Vrchoslavice)\n\nDlouhá Ves je část obce Vrchoslavice v okrese Prostějov. Nachází se na severovýchodě Vrchoslavic. Prochází zde silnice II/430. V roce 2009 zde bylo evidováno 44 adres. V roce 2001 zde trvale žilo 107 obyvatel.\n\nDlouhá Ves leží v katastrálním území Vrchoslavice o výměře 3,38 km.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n"}
{"id": "534885", "url": "https://cs.wikipedia.org/wiki?curid=534885", "title": "Seznam katastrálních území v okrese Prostějov", "text": "Seznam katastrálních území v okrese Prostějov\n\nV této tabulce je uveden kompletní výčet katastrálních území okresu Prostějov, včetně rozlohy a sídel, které na nich leží.\nCelková výměra 769,7 km\n\n"}
{"id": "534887", "url": "https://cs.wikipedia.org/wiki?curid=534887", "title": "Öskemen", "text": "Öskemen\n\nÖskemen (: : ) je město v Kazachstánu, správní centrum Východokazašské oblasti, které leží na soutoku řek Irtyš a Ulba. Přes polovinu z 339 000 obyvatel tvoří Rusové, zbytek především Kazaši.\n\nMěsto bylo založeno v roce 1720 jako pevnost a obchodní stanice pod názvem Usť-Kamennaja. Během let se v okolí pevnosti usazovali přistěhovalci, většinou ruští kozáci. V roce 1868 bylo povýšeno na město a přejmenováno na Usť-Kamenogorsk. Počátkem 20. století byl vybudován říční přístav a město bylo spojeno s železnicí. V období Sovětského svazu se stalo významným těžbou barevných kovů a hutnictvím.\n\nv letech 1959–2018 zde byla v provozu tramvajová doprava.\n"}
{"id": "534892", "url": "https://cs.wikipedia.org/wiki?curid=534892", "title": "Konstancie Aragonská", "text": "Konstancie Aragonská\n\nKonstancie Aragonská (1179– 23. června 1222, Catania) byla aragonská infantka, která se sňatkem stala nejprve uherskou a druhým sňatkem královnou sicilskou a císařovnou říše římské.\n\nKonstancie Aragonská byla druhým dítětem a nejstarší dcerou Alfonse II. Aragonského a jeho ženy Sanchy, dcery kastilského krále Alfonse VII. Alfons II. zemřel v roce 1196 a o jejím dalším osudu rozhodl její bratr, následník trůnu Petr II. Aragonský. Dojednal sňatek s uherským králem Emerichem. Svatba se konala v roce 1198 a o rok později královna porodila syna Ladislava.\n\nKrál Emerich záhy zemřel. Před svou smrtí se snažil zajistit synovu budoucnost a nechal jej jako čtyřletého 26. srpna 1204 korunovat a zavázal svého bratra Ondřeje, aby chlapce chránil a pomáhal mu vládnout, dokud se nedožije dospělosti. Ladislav se tedy stal králem a Ondřej regentem. Ondřej však záhy na sebe strhl veškerou moc a Konstancie s Ladislavem se stali jen něco více než vězni. Kruté zacházení s nimi napomínal i papež Inocenc III.. Konstancie proto uprchla i s dítětem do Vídně ke dvoru Leopolda VI. Malý Ladislav však 7. května 1205 zemřel. Dřívější regent, nynější král Ondřej II., převzal Ladislavovo tělo a pohřbil je v královské hrobce ve Stoličném Bělehradě. Vévoda Leopold pak poslal Konstancii zpět do Aragonu.\n\nPo návratu do Aragonu sdílela Konstancie se svou matkou královnou Sanchou rezidenci v klášteře Santa María la Real de Sijena. Klášter založila matka po smrti svého manžela a nyní zde žila na odpočinku. Zde strávila Konstancie pět let, dokud do jejího osudu znovu nezasáhl bratr Petr.\n\nPetr II. potřeboval upevnit své vztahy s papežem Inocencem III., neboť k anulování svého manželství s Marií z Montpellieru byl nutný papežův souhlas. Papež požadoval ruku uherské královny vdovy pro svého chráněnce, mladého sicilského krále Fridricha II. Štaufského. Konstancie návrh přijala, v Zaragoze se v zastoupení znovu provdala a odcestovala na Sicílii. Do Aragonu se již nikdy nevrátila. Její matka zemřela krátce poté. Věnem přivezla Konstancie svému mladičkému muži 500 jezdců.\n\nFridrich a Konstancie byli oddáni v Messině 15. srpna 1209. V době sňatku bylo Konstancii již třicet let, zatímco jejímu manželovi pouhých čtrnáct. Současně byla korunována sicilskou královnou. O dva roky později se jim narodil první a jediný syn Jindřich. Fridrich byl již od útlého mládí velkým milovníkem ženských půvabů. Početný zástup levobočků začal plodit okolo roku 1211.\n\nV té době v Německu probíhaly urputné boje o trůn. 9. prosince 1212 byl Fridrich korunován králem německým jako opozice proti Otovi IV. Ota IV. byl definitivně sesazen 5. června 1215. Krátce poté byla Konstancie rovněž korunována německou královnou. Zůstala na Sicílii jako regentka až do roku 1220. Císařem a císařovnou Svaté říše římské korunoval oba manžele papež Honorius III. 22. listopadu 1220. Syn Jindřich se stal novým německým králem.\n\nKonstancie Aragonská zemřela o dva roky později v Catanii na malárii. Je pohřbena v římském sarkofágu v palermské katedrále vedle svého muže s nápisem:\nPočátkem 21. století se stala jednou z postav historického románu spisovatelky Ludmily Vaňkové \"Dítě z Apulie\".\n\n"}
{"id": "534893", "url": "https://cs.wikipedia.org/wiki?curid=534893", "title": "Kartenalė II", "text": "Kartenalė II\n\nKartenalė II je řeka na západě Litvy v okresech Plungė (Telšiajský kraj) a Kretinga (Klaipėdský kraj), v Žemaitsku. Pramení v mokřadu Reiskių tyras u vsi Palioniškiai 2 km na západ od vsi Reiskiai. Řeka teče celá směrem západním, meandruje jen mírně. Protéká mezi navzájem blízkými obcemi Greičiai (levý břeh) a Žutautai. Necelé 2 km před soutokem s Minijí při soutoku s řekou Kartenalė I je na levém břehu hradiště \"Kačaičių piliakalnis\" a řeka protéká Kartenalskou entomologickou rezervací. Do řeky Minije se vlévá naproti městu Raguviškiai jako její levý přítok 78,6 km od jejího ústí do Atmaty.\n"}
{"id": "534895", "url": "https://cs.wikipedia.org/wiki?curid=534895", "title": "Institut du monde arabe", "text": "Institut du monde arabe\n\nInstitut du monde arabe, zkráceně IMA (česky \"Institut arabského světa\") je víceúčelová budova v Paříži v 5. obvodu. Nachází se v těsném sousedství univerzitního kampusu Jussieu. Institut byl postaven v letech 1981-1987 podle návrhu architekta Jeana Nouvela v rámci Mitterrandova programu \"Grands Projets\" (Velké projekty). Institut byl otevřen za prezidentovy účasti 30. listopadu 1987. Jeho posláním je poznání arabské kultury a historie. Jeho součástí je proto rozsáhlá knihovna, muzeum představující arabské umění a kulturu od 8. století po současnost, filmový a divadelní sál, posluchárna nebo knihkupectví. V devátém patře se nachází restaurace nabízející zajímavý výhled na Seinu a historickou část Paříže.\n\nIMA je financován nadací, kterou založila Francie společně s arabskými státy Alžírsko, Saúdská Arábie, Bahrajn, Džibutsko, Spojené arabské emiráty, Irák, Jordánsko, Kuvajt, Libanon, Maroko, Mauritánie, Omán, Katar, Somálsko, Súdán, Sýrie, Tunisko a Jemen. Stanovy byly schváleny velvyslanci těchto států 23. června 1980.\n\nCelková rozloha objektu je 25 300 m. V moderní budově dochází k prolínání evropského a arabského slohu. Do institutu se vstupuje od západu průchodem mezi zdmi, který míří na čtvercové nádvoří. Nejzajímavějším prvkem je jižní fasáda. Je zdobená geometrickými obrazci typickými pro arabské umění. 240 ocelovo-skleněných desek připomíná dekorativní mříže na oknech tradičních arabských domů. Každá deska je vybavena clonami a celá fasáda je opatřena více jak 30 000 fotosenzitivními panely, které podle dopadu slunečního svitu přivírají jednotlivé clony a regulují tak proudění světla a tepla do budovy.\n\n"}
{"id": "534900", "url": "https://cs.wikipedia.org/wiki?curid=534900", "title": "Green Turtle Cay", "text": "Green Turtle Cay\n\nGreen Turtle Cay je jeden z ostrovů ve skupině Abaco v souostroví Bahamy v Karibském moři. Ostrov je přibližně 4,8 km dlouhý a 800 m široký. Ostrov je pojmenován podle hojného výskytu želv karet obrovských (Chelonia mydas). Žije zde 450 obyvatel a největším městem je New Plymouth založeným v 18. století. Zdejší architektura některých historických budov je na celých Bahamách unikátní, a to zejména konstrukcí střechy, kterou na Bahamy přivezli přistěhovalci z Nové Anglie.\n\nNew Plymouth nabízí několik restaurací, pošta a muzeum tamějšího malíře Altona Loweho (který zobrazuje zejména prchající loajalisty v průběhu Americké války za nezávislost). Na ostrově je přísný zákaz jízdy v automobilech, běžnými dopravními prostředky jsou jízdní kolo a golfové vozíky. Na jihu města se nachází 200 let starý hřbitov a původní věznice.\n\nGreen Turtle Cay je vyhledávaným turistickým střediskem zejména pro písčité pláže a půjčovnu lodí. Na ostrově je také dok na opravu lodí.\n"}
{"id": "534905", "url": "https://cs.wikipedia.org/wiki?curid=534905", "title": "Kalnupis (přítok Minije)", "text": "Kalnupis (přítok Minije)\n\nKalnupis je říčka na západě Litvy v okrese Kretinga (Klaipėdský kraj), v Žemaitsku. Pramení na východ od vsi Baubliai, kterou protéká a do řeky Minije se vlévá na západ od této vsi, 73,4 km od jejího ústí do Atmaty. Je to její levý přítok.\n\nNemá významnější přítoky.\n"}
{"id": "534907", "url": "https://cs.wikipedia.org/wiki?curid=534907", "title": "Dvilinkis", "text": "Dvilinkis\n\nDvilinkis je potok na západě Litvy v okrese Kretinga (Klaipėdský kraj), v Žemaitsku. Pramení v zahrádkářské kolonii Vaiteliai u vsi Žvirbliai do řeky Minije se vlévá naproti vsi Žvelsėniai, 67,3 km od jejího ústí do Atmaty. Je to její pravý přítok.\n\nNemá významnější přítoky.\n"}
{"id": "534909", "url": "https://cs.wikipedia.org/wiki?curid=534909", "title": "Study circles", "text": "Study circles\n\nStudy circle (čtěte [stady sérkl]), – studijní kroužek, je malá skupina lidí, kteří se scházejí po určitou dobu na základě nějakého společného zájmu nebo za účelem diskuse o nějaké, třeba i sporné záležitosti. \n\nNejběžnější formou jejich práce je analýza např. společenských, politických nebo sociálních problémů a jejich řešení. Tématem může být jakákoli záležitost počínaje politikou až po volnočasové aktivity, obvykle se odvíjí z aktuální potřeby studijní skupiny. Od klubů se SC (study circles) liší spíše svým zaměřením nebo postojem členů ke zkoumanému tématu než samotnou organizací.\nV západní Evropě se vytváří dokonce projekty, jejichž cílem je vytvoření nadnárodní sítě studijních kroužků pro otázky evropské demokracie, které mohou být obsahovým posílením iniciativ evropských občanů prostřednictvím vzdělávání dospělých a „europeizaci“ tohoto vzdělávání politickými iniciativami. Jde o pokusy spojit zkušenosti a výsledky evropských programů Grundtvig, Comenius. Cílem akce, jakou bylo \"Partnerství s občanskou společností \" v Německu, bylo \"... vytvořit nové formy činnosti v oblasti občanské výchovy, které umožní protagonistům evropské politiky vstoupit do kontaktu s odborníky, kteří mají praktické zkušenosti s osvědčenými formami vzdělávání dospělých...\" \nNicméně v roce 2001 jedna studie Staffana Larsona dospěla k závěru, že „… účast v studijních kroužcích byla sice uspokojivá, ale při řešení konkrétních problémů byly kroužky jen částečně úspěšné, neboť jejich schopnost ovlivňovat společenské dění je slabý…“ \n\nKroužky nevede žádný lektor ani učitel, ale jeden z členů, který obvykle funguje jako prostředník - moderátor, který dohlíží na to, aby diskuse byla plynulá a neodbočovala od tématu, a aby každý účastník dostal dostatečný prostor vyjádřit svůj názor. Jako podpůrné prostředky argumentace se v diskusi často používají různé textové dokumenty a audiovizuální pomůcky.\nStudijní kroužky mohou mít různé úrovně – základní, střední i pokročilou, ale mohou mít i různé mezistupně. Mohou být financovány nebo podporovány vládními nebo obecními úřady, ale pak mají konkrétní zaměření – vytvářet či ovlivňovat mínění nebo průběh nějakého jednání i návrhy postupu v dané věci. Mohou být však i zcela nezávislé a soběstačné, které pak existují jen pro zábavu a potěchu členů, nebo je jejich existence motivována získáváním a zvyšováním jejich znalostí. \nNeexistuje žádný předepsaný způsob, jak vytvářet studijní kroužky. \nMetodika je však jednoduchá, protože je adekvátní jejich účelu – zda jednání je zaměřeno na hlubší porozumění věci nebo zda jde o zvážení volby alternativ a rozhodování o doporučeních, která vedou k činům, anebo má za cíl akademické studie.\nStudijní kroužky umožňují rozčlenit komplexní témata do menších, zvládnutelných částí. Jedno setkání členů může např. vést k smysluplnému a produktivnímu dialogu, ale studijní kroužky obvykle vyžadují více sezení, aby se daná otázka prozkoumala vyčerpávajícím způsobem. \n\nTermín „akademické kroužky“ pochází zřejmě ze systému islámského právního vzdělávání Madrasa, kdy studenti „seděli v kruhu kolem profesora“ . Později se tento koncept používal i v středověkém univerzitním systému v Evropě. \nKoncepce studijních kroužků se ve Švédsku později vyvíjela společně se zavedením povinné školní docházky na počátku 19. století a byla provázena velkým zájmem negramotných dospělých. Díky neformálnímu vzdělávání na lidových středních školách, jakými byly školy Nikolaie Grundtviga, i vzdělávání v studijních kroužcích byl nalezen způsob, jak vyřešit problémy negramotnosti a pozvednout vzdělanost obyvatelstva.\nStudijní kroužky dnes mají ve Švédsku širokou vnitrostátní podporu. Národní vzdělávací asociace obdrží každoročně dotace od federální vlády a spolupracuje s lidovými vysokými školami (Volkshochschule), podněcuje krátkodobé univerzitní kurzy, dálkové studium a distanční vzdělávání, které umožňuje občanům lépe chápat společenské a národní problémy a ve větší míře se podílet na jejich řešení. \n\nŠvédský model studijních kroužků byl úspěšně transplantován i do americké kultury a uplatnil se především ve Fóru národních problémů, které bylo sponzorovala Domácí Politická Associace v Daytonu, Ohio, a v programu Studijního kroužku Zedníků a přidružených řemeslníků, který začal působit v roce 1986. \nDnes, s růstem internetu, virtuální studijní kroužky jsou sice velmi dobře možné, ale původní model komunikace „face-to-face“, tváří v tvář, a interakce s reálným světem, nikoli virtuálním, si zachovává svou přitažlivost. \nStudijní kroužky se dají rovněž využít v zaměstnání jako projev procesu změn a vývoje v rámci dané společnosti.\nNěkteré myšlenky a koncepty studijních kroužků v rámci jedné konkrétní komunity je možné použít pro různé vnitřní záležitosti, jako je rozmanitost a vztahy mezi rasami, i pro stanovení zaměření dané komunity. \nStudijní kroužky se využívaly ve velkém rozsahu např. v Austrálii po dobu několika let s cílem zaangažovat občany v tak rozdílných otázkách, jako bylo usmíření mezi domorodými a „nepůvodními“ Australany nebo řešení ekologické katastrofy – šíření modro-zelených řas do říčního systému země. Při vzdělávání dospělých Austrálie se prosadilo využití studijních kroužků na dobu mnoha let. V poslední době se síť australských studijních kroužků stala hlavním zdrojem studia pro odborníky v této oblasti. Duchovním otcem této formy vzdělávání je Nikolaj Frederik Severin Grundtvig\n"}
{"id": "534911", "url": "https://cs.wikipedia.org/wiki?curid=534911", "title": "Píšť (okres Opava)", "text": "Píšť (okres Opava)\n\nObec Píšť se nachází v okrese Opava v Moravskoslezském kraji v severovýchodní příhraniční části opavského okresu, v mírně zvlněné krajině Hlučínské pahorkatiny. Vesnice Píšť leží v průměrné výšce 213 metrů nad mořem. Ve vzdálenosti 9 km jižně leží město Hlučín, 13 km západně město Kravaře, 14 km jihovýchodně město Bohumín a 18 km jižně statutární město Ostrava. V obci je zřízen mezinárodní přechod Píšť – Owsiszcze.\n\nDominantou obce je poutní místo kostel sv. Vavřince, který byl postaven v roce 1743. Dochovaly se v něm barokní sochy sv. Petra a Pavla a pět obrazů z roku 1784 od opavského malíře \"F. Lichta\". Do kostela byl darován asi 280 let starý obraz Matky Boží. Dne 16. 6. 2001 proběhla korunovace tohoto obrazu papežskými korunkami a posvěcení papežem Janem Pavlem II. a chrám svatého Vavřince se stal Mariánským poutním místem.\nV obci také nalezneme ojedinělou osmihrannou kapli se sochou svatého Jana Nepomuckého v interiéru, která pochází z 18. století.\n\nV obci se nachází koupaliště, minigolf, či víceúčelové kurty. Známá je také stometrová střelnice. Žije zde obyvatel.\n\nObec Píšť (také \"Pišť\") se německy až do roku 1938 nazývala \"Pyschcz\" (1869-1880 \"Pyschcz\" nebo \"Pischtsch\", 1890 \"Pischcz\"), od roku 1938 pak \"Sandau\". Polsky \"Piszcz\".\n\nZnak i prapor, jejichž autorem je Jan Tejkal, se heraldicky skládají ze dvou základních symbolů. Jedním je dvojitý, stříbrný kříž představující rošt, na němž byl upálen svatý Vavřinec, kterému je zasvěcen místní kostel. Tento dvojitý kříž je umístěn na červeném podkladě, který znázorňuje barvu ohně. Červená a bílá jsou zároveň barvami Moravy, Opavska a také místního fotbalového klubu TJ Slavia Píšť. Pět zlatých lilií pak představuje erbovní znak pánů ze Zvole, majitelů hlučínského panství a obce Píšť v 16. století. Černé lemování roštu znázorňuje identitu k zemi Slezské.\n\nObec Píšť je jedna z nejstarších obcí na Opavsku. Poprvé je písemně zmíněna v roku 1228, kdy ji Přemysl Otakar I. daroval velehradskému klášteru. Název \"Piscz\" se objevuje mezi vesnicemi, potvrzenými tomuto klášteru papežskou listinou Inocence IV. z roku 1250. Vesnice byla osídlena zejména slovanským obyvatelstvem a její původní název zněl \"Piesch\". Velehradský klášter spravoval ves do roku 1439.\n\nOd roku 1518 se ves uvádí jako součást hlučínského panství. Roku 1520 přikoupil Bernard ze Zvole v Píšti svobodné fojtství s tvrzí, mlýnem a krčmou. Píšť od té doby patřil k Hlučínu, a to do roku 1625, kdy ji Václav z Vrbna prodal se vsí Ovsiště Bernardovi Lichnovskému z Voštic. Během třicetileté války byla tato vesnice z velké části zničena a obyvatelstvo si velmi vytrpělo. V roce 1635 tehdejší vlastník obce Bernard Lichnovský z Voštic umírá a celou ves zdědil jeho syn Václav Lichnovský z Voštic. Po jeho smrti ji převzal válečnými událostmi téměř zcela vydrancovanou Jiří Lichnovský, který umírá roku 1655. Obec následně od roku 1660 přiřazena k sousední obci Chuchelná. Ves je rozdělena na části, kdy jednu část držel Karel Max Lichnovský a další část Jan František Lichnovský. Od poloviny 16. století byla ves vyznání evangelického.\n\nVe vesnici byly okolo roku 1721 v této době 4 mlýny, 1 panský dvůr, 1 krčma, 2 rybníky a hospodařilo zde 34 sedláků a 24 menších sedláků – zahradníků. V roce 1784 měla vesnice 390 obyvatel katolického vyznání, jejichž mateřským jazykem byla moravština. V roce 1797 vznikla v obci farní škola s 1 učebnou, komorou, kuchyňkou a také se stodolou, chlévem a přilehlou zahrádkou. Nová budova školy byla vystavěna roku 1838. Do této nově vystavěné školy chodily i děti z okolních vesnic Boleslav (do r. 1841) a z Ovsiště (do roku 1865). Obec si dále rozvíjela a v roce 1843 zde již žilo 885 obyvatel.\nDatum 13. 11. 1893 je pro obec významný, neboť obcí projížděl na své cestě do Chuchelné německý císař Vilém II.. V roce 1905 se konalo v Prusku sčítání lidu a v Píšti bylo zapsáno 1567 obyvatel, z nichž 94 % uvedlo jako mateřskou řeč moravštinu. Roku 1910 byla obec přejmenována (poněmčena) na \"Sandau\", ale název se mezi lidmi neujal.\n\nBěhem první světové války padlo na frontách 45 místních obyvatel. Po této válce byla obec připojena rozhodnutím správní delimitační komise ze dne 14. 3. 1923 v Ostravě k nově vzniklé ČSR. Obec byla předána oficiálně do českých rukou 16. 3. 1923. Byl jmenován vládní komisař a od 1. 4. 1923 i matriční úřad. V té době měla obec 1820 obyvatel a užívala jména Píšť. V obci byla pošta, četnická stanice a finanční pohraniční stráž. Po připojení k ČSR byla zřízena 6třídní česká obecná škola a v roce 1929 i měšťanská škola, a to i pro žáky z Bělé, Vřesiny a Závady. V roce 1926 byla v obci 3 pohostinství, 6 obchodů se smíšeným zbožím, 1 řezník, 4 mlynáři, 2 kováři, 2 koláři, 3 stolaři, zednický mistr, pokrývač, cementář, sedlář, 4 obuvníci, švadlena a obchod s drůbeží. Od 21. 4. 1927 došlo k pravidelnému spojení s městem Opava, a to pomocí soukromé autobusové lince. Obyvatelstvo bylo zaměstnáno zejména v zemědělství, stavebnictví, přičemž zedníci, tesaři a zemědělští dělníci pracovali většinou v Německu.\n\nDne 8. 10. 1938 byla obec Píšť na základě Mnichovské dohody zabrána německým vojskem a stala se součástí Třetí říše. Název obce byl změněn na německy znějící \"Sandau\". Muži museli povinně rukovat do německé armády. V tomto období žilo v obci 1588 obyvatel. Došlo ke zrušení měšťanské školy a místní obecná škola trpěla po dobu okupace nedostatkem kvalifikovaných učitelů. Od roku 1943 vyučovaly v 6 třídách jen 3 učitelky, od vánoc roku 1944 se již nevyučovalo vůbec, protože budova školy byla zabrána německým vojskem. Nejdříve škola sloužila jako kasárna, později jako vojenský lazaret. Před příchodem fronty byla většina místních obyvatel z obce vypuzena, většina budov byla válečnými událostmi poškozena, či zcela zničena. Během druhé světové války padlo na válečných frontách 147 mužů pocházejících z Píště. Sovětská armáda přišla do vesnice 20. 4. 1945. Mezi lety 1945 a 1946 bylo z obce odsunuto 14 rodin, celkem 52 osob. Po druhé světové válce byla také znovu vytyčena státní hranice a obce Owsiszcze, Nowa Wioska a Boleslav připadly Polské republice.\n\nV písemných záznamech z roku 1721 je ve spojitosti s obcí Píšť uveden dřevěný evangelický kostel. V roce 1743 zde byl postaven na náklad Bernarda Lichnovského nový kostel, zasvěcený sv. Vavřinci, a to na základech starého kostela. Nový oltář byl postaven roku 1881 a roku 1903 se kostel rozšířil o prostory křížů (bočních prostorů) a nového prostoru u oltáře. Na hlavním oltáři je dominantní umístění obrazu Panny Marie Czestochowské, který byl původně umístěn v bočním oltáři. V hlavním oltáři se původně nacházel obraz sv. Vavřince, kterému je kostel zasvěcen. Místo v hlavním oltáři obraz zaujal v době mezi roky 1880 až 1913, zasloužil se o to za svého působení farář Josef Gebek.\n\nK obrazu se váže víra ve vyslyšení přání lidí o uzdravení z nemoci a ochranu před nebezpečím. K obrazu se každoročně pořádaly lidové poutní výpravy z okolních obcí. V období vlády nacistů bylo učiněno několik pokusů o odstranění obrazu, jimi zvaného Schwarze Madonna. Neodvážili se však na obraz sáhnout, neboť se těšil ohromné úctě věřících. V době postupu ruské fronty byl zorganizován noční pochod po kolenou okolo oltáře. Účelem vroucných modliteb bylo zachránit kostel před zásahy bomb, které změnily okolní objekty v trosky. Prosba byla Pannou Marií vyslyšena a kostel nebyl poškozen.\n\nKult obrazu Matky Boží značně utrpěl v době, kdy se nedalo pro zvelebení kostela příliš dělat. Církevní tajemníci na okresních národních výborech byli ochotni povolit jen údržbové práce.\n\nV roce 1996 nastoupil do farnosti kněz Mariusz Sienkowski a podnikl několik kroků ke zvelebení a proslavení kostela a jeho okolí. Došlo k opravě varhan, zakoupení nových zvonů, položení dlažby a vykonání dalších záslužných prací. V květnu roku 2001 se zasloužil o korunovaci obrazu a jeho posvěcení Svatým otcem ve Vatikánu.\nO dva roky později byla posvěcena Lurdská jeskyně a křížová cesta v přilehlém areálu kostela, který byl v roce 2002 prohlášen za poutní svatyni, v níž je uctíván korunovaný obraz Matky Boží Czestochovské s Ježíškem. Kostel sv. Vavřince je zasvěcen modlitbám za mír a usmíření mezi národy.\n\nKaple se nachází v těsné blízkosti kostela sv. Vavřince. Jedná se o ojedinělou kapli s osmihranným půdorysem, která byla postavena na konci 19. století. Kaple je zasvěcena sv. Janu Nepomuckému, jehož pískovcovou sochu z 18. století nalezneme v interiéru kaple. Dne 3. května 1958 byla kaple prohlášena za kulturní památku.\n\nSluneční parkové hodiny se nacházejí v sousedství kostela sv. Vavřince. V době svého vzniku, v červenci roku 2005, byly hodiny největšími slunečními hodinami tohoto provedení v Evropě. Jedná se také o první sluneční hodiny v Evropě, kterými prochází silnice! Jsou zkonstruovány tak, aby ukazovaly astronomický čas v obci. Dominantou hodin je erbovní znak pánů ze Zvole, majitelů obce Píšť v 16. století, který je ve tvaru lilie. Hodiny mají rozměr 16 x 47 m. Délka polosu je úctyhodných 3,5 metru. Hodiny jsou vodorovného typu, s azimutem stěny na jih. Číselník je orlojní, tvořen čísly v rozsahu VI – XII – XVIII hodin.\n\n"}
{"id": "534912", "url": "https://cs.wikipedia.org/wiki?curid=534912", "title": "John Lilly", "text": "John Lilly\n\nJohn Cunningham Lilly (6. ledna 1915, Saint Paul, Minnesota – 30. září 2001, Los Angeles) byl americký lékař, psychoanalytik, psychonaut, neurovědec, filosof a spisovatel.\n\nZabýval se výzkumem vědomí a to prostřednictvím pokusů v deprivační nádrži, psychedelických drog či výzkumem inteligence delfínů. Přátelil se s mnoha osobnostmi své doby, jeho častými hosty byli například Albert Hofmann, Gregory Bateson, Ram Dass, Timothy Leary, Werner Erhard, nebo Richard Feynman.\n\nByl členem kalifornské kontrakultury vědců, mystiků a myslitelů, která vznikla v pozdních 60. a raných 70. letech.\n\nLilly byl kvalifikovaným lékařem a psychoanalytikem. Přispěl k oborům biofyziky, neurofyziologie, elektroniky, počítačové vědy a neuroanatomie. Vynalezl a propagoval používání izolačního tanku jako způsobu senzorické deprivace. Také vynalezl „peak flow“ měřič, sloužící ke zjišťování míry cirkulace vzduchu v těle. Také byl průkopníkem v pokusu navázání mezidruhového kontaktu mezi člověkem a delfínem. Jeho práce pomohla vytvořit ve Spojených státech ujednání o ochraně mořských savců.\n\nZačínal jako běžný vědec, provádějící rozličné výzkumy pro univerzity a vládu. Jak ale pokračoval ve svých vlastních otázkách, začal se ponořovat do oblastí, jež mainstreamová věda považuje za okrajové. Publikoval mnoho knih a na jeho práci byly volně založeny dva Hollywoodské filmy.\n\nJohn Lilly se narodil 6. ledna 1915 v Saint Paul v Minessotě a již od dětství vykazoval zájem o vědecké experimentování. Studoval fyziku a biologii na Kalifornském technologickém institutu, promoval v roce 1938. Vystudoval také medicínu na Lékařské univerzitě v Dartmouthu a lékařský diplom obdržel od Pennsylvánské univerzity v roce 1942.\n\nBěhem druhé světové války zkoumal fyziologii létání ve vysokých nadmořských výškách a vynalezl nástroje pro měření tlaku plynu. Po válce podstoupil trénink v psychoanalýze na Pennsylvánské univerzitě, kde začal zkoumat fyzickou strukturu mozku a vědomí. V roce 1951 publikoval článek popisující jak je možné zobrazit vzorce elektrické aktivity mozku na obrazovce katodového paprsku za použití elektrod, jež speciálně navrhl pro zavedení do živého mozku.\nV roce 1953 přijal pracovní místo u amerického Sboru pověřených úředníků pro službu veřejnému zdravotnictví, kde se zabýval studiem neurofyziologie. U Národního institutu mentálního zdraví (NIMH) v roce 1954,\n\nPozději studoval jiné savce s velkým mozkem a v pozdních 50. letech založil centrum zasvěcené rozvoji lidsko-delfíní komunikaci: Institut pro výzkum komunikace na ostrově St. Thomas na Panenských ostrovech. V raných 60. letech, Lilly a jeho spolupracovníci publikovali několik článků, popisujících schopnost delfínů napodobovat řečové vzorce. Další výzkumy delfíní kognice však celkově nebyly schopny zopakovat jeho výsledky.\n\nLilly se angažoval ve Výzkumu mimozemské inteligence (SETI). V roce 1961 se skupina výzkumníků včetně Lillyho shromáždila u Green Bank observatoře za účelem prodiskutování možnosti použití techniky radiové astronomie za účelem detekování důkazů inteligentního života mimo naši Sluneční soustavu. Sami se nazvali \"Řád delfína\" podle práce Lillyho s delfíny. Vyvinuli Drakeovu rovnici pro odhad počtu mimozemských civilizací v naší galaxii.\n\nV raných šedesátých letech byl zasvěcen do psychedelických drog jako LSD a (později) ketaminu a začal sérii experimentů ve kterých požil psychedelikum buď v izolačním tanku nebo ve společnosti delfínů. Tyto události jsou popsány v jeho knihách \"Programování a metaprogramování lidského biopočítače: teorie a experimenty\" a \"V centru cyklónu\", obou publikovaných v roce 1972. Dle rady Ram Dasse, Lilly studoval systém jógy zvaný Patanjali (objev I. K. Taimniho knihy \"Science of Yoga\", což je modernizovaná interpretace sanskrtského textu, jež nejvíce vyhovovala jeho cílům). Také věnoval zvláštní pozornost otázce „Kdo jsem?“ dle meditace zastávané Sri Ramana Maharshima přeformuloval zásady tohoto cvičení podle jeho paradigmatu „lidského biopočítače“ (popsané v knihách \"Programování a metaprogramování lidského biopočítače: teorie a experimenty\" a \"V centru cyklónu\").\nPozději cestoval do Chile a trénoval zde spolu se spritiuálním vůdcem Oscarem Ichazem (jehož postoj k výzkumu metafyzického vědomí charakterizoval Lilly jako „empirický“ v knize \"V centru cyklónu\"). Lilly prohlašoval, že dosáhl nejvyšší úrovně Satori-Samadhi během tohoto tréninku.\n\nDohromady publikoval 19 knih, včetně \"V centru cyklónu\", kde popisuje své vlastní zkušenosti s LSD a \"Člověk a delfín\" a \"Mysl delfína\", které popisují jeho práci s delfíny.\n\nVe středních a pozdních 70. letech byl poradcem filmového tvůrce George Lucase.\n\nV 80. letech vedl projekt, který usiloval naučit delfíny počítačově syntetizovaný jazyk. Lilly navrhl výzkumný design pro budoucí \"komunikační laboratoř\", která by byla vznášejícím se obývacím pokojem, kde by lidé a delfíni mohli komunikovat jako rovný s rovným a kde by našli společnou řeč.\n\nPředvídal dobu, kdy zabíjení všech velryb a delfínů ustane „nikoliv z důvodu zákona, nýbrž z lidského porozumění, že se jedná o prastaré, cítící obyvatele Země, s ohromnou inteligencí a životní silou. Nikoliv někdo koho můžeme zabít, ale někdo, od koho se máme co učit“.\nV roce 1990 se Lilly přestěhoval na ostrov Maui na Havaji, kde žil po většinu zbytku svého života.\n\nJeho knižní práva a vědecké objevy zaštiťuje Human Software, Inc., zatímco jeho dobročinné snahy jsou soustředěny pod Human Dolphin Foundation. Výzkumný ústav Johna Lillyho, Inc. pokračuje ve výzkumu témat, jež zajímaly Lillyho.\n\nInteligence pevné formy, Solid State Intelligence neboli SSI je zlomyslná entita popisovaná Johnem C. Lillym (viz \"Vědec\"). Podle Lillyho, síť počítání-schopných elektronických systémů v pevném stavu, navrhovaných lidmi, se nakonec vyvine (nebo se již vyvinula) do autonomní životní formy. Jelikož optimální životní podmínky pro tuto životní formu (vakuum o nízké teplotě) jsou drasticky odlišné od těch, co potřebuje člověk (vzduch pokojové teplota a adekvátní přísun vody), Lilly předvídal /nebo \"prorokoval\", dle jeho ketaminem-navozených vizí) dramatický konflikt mezi těmito dvěma formami inteligence.\n\nLillyho práce s delfíny a vývojem senzorické deprivační nádrže byla zmíněna ve filmech, hudbě a televizních produkcích.\n\n"}
{"id": "534913", "url": "https://cs.wikipedia.org/wiki?curid=534913", "title": "Kaňovice (okres Frýdek-Místek)", "text": "Kaňovice (okres Frýdek-Místek)\n\nObec Kaňovice ( ) se nachází v okrese Frýdek-Místek v Moravskoslezském kraji. Žije zde obyvatel.\n\nPrvní písemná zmínka o obci pochází z roku 1613.\n\n"}
{"id": "534914", "url": "https://cs.wikipedia.org/wiki?curid=534914", "title": "Zvole (okres Praha-západ)", "text": "Zvole (okres Praha-západ)\n\nObec Zvole se nachází v okrese Praha-západ, kraj Středočeský, asi 17 km jižně od centra Prahy. Žije zde obyvatel.\n\nV části \"Stará Zvole\" se nachází obecní úřad s knihovnou, lékařská ordinace, obchod s potravinami, dvě školky (jedna z nich soukromá), železářství a lakýrnictví, hospoda, malý obchod s oblečením, kostel sv. Markéty, základní škola J. Štulíka (1.–5. třída), sdružení dobrovolných hasičů, cukrárna, pošta, dva rybníky, dvě autobusové zastávky (Zvole a Zvole, škola) a firma Intebo Šebek.\n\nNa cestě mezi starou a novou Zvolí se pak nachází hřbitov, který se v současné době rozšiřuje. V části \"Nová Zvole\" je pouze nová zástavba a autobusová zastávka (\"Zvole\", \"Nová Zvole\"). Část Černíky je čtvrť původně rekreační (osada Černíky), v dnešní době se začíná čím dál více osidlovat pro trvalé bydlení. Nachází se zde malý obchod s potravinami a autobusová zastávka (Zvole, Černíky).\n\nPrvní písemná zmínka o obci pochází z roku 1310.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Zvole \"(přísl. Březová, Oleško, 526 obyvatel, četnická stanice, katol. kostel)\" byly v roce 1932 evidovány tyto živnosti a obchody: elektrotechnický závod, 5 hostinců, hotel, hrnčíř, klempíř, kolář, 2 kováři, krejčí, mlýn, 15 rolníků, 6 obchodů se smíšeným zbožím, spořitelní a záložní spolek ve Zvoli, 4 trafiky, zahradník.\n\nObec Zvole se skládá ze dvou částí, které leží v katastrálním území \"Zvole u Prahy\":\n\nDopravní síť\nVeřejná doprava 2011\nVe Zvoli existuje jedno velké sportovní sdružení SK Zvole dělící se na několik menších: OB Zvole (orientační běh), šachový klub Medvědi Zvole a Wu-Shu. Dále je zde oddíl pingpongu, český zahrádkářský svaz a Dráčata-turistický oddíl. Ve staré Zvoli se nachází fotbalové hřiště, na kterém své zápasy hraje fotbalový klub TJ Sokol Zvole. A mužstvo hraje krajskou 1.B třídu.\n\n\n"}
{"id": "534915", "url": "https://cs.wikipedia.org/wiki?curid=534915", "title": "Alois Zych", "text": "Alois Zych\n\nAlois Zych (10. května 1874, Jičín – 20. července 1943) byl český fotograf.\n\nAlois Zych vystudoval pražskou Techniku. Fotografování se věnoval jako amatér od roku 1904. Byl spoluzakladatelem \"Českého klubu fotografů amatérů\" v roce 1908, kde dlouho působil jako předseda. Byl rovněž členem redakční rady \"Fotografického obzoru\".\n\nHlavním Zychovým fotografickým žánrem byl akt. Jeho snímky byly kultivované, ve své době na domácí scéně průkopnické, i když napodobovaly klasickou malbu. Své akty poprvé vystavoval v Rudolfinu v roce 1911. Modelem byla jeho žena a její sestra.\n\nAlois Zych se věnoval také krajinářské fotografii v piktorialistickém stylu, kde byl jeho vzorem D. J. Růžička. Používal techniky bromolejotisku, gumotisku, olejotisku a uhlotisku.\n\nOd 30. let, kdy se ze zdravotních důvodů přestěhoval na venkov, byl již méně činný.\n\n\n\n"}
{"id": "534916", "url": "https://cs.wikipedia.org/wiki?curid=534916", "title": "Jiří Žák (1946)", "text": "Jiří Žák (1946)\n\nJiří Žák (* 9. září 1946 Praha) je český herec, spisovatel, scenárista, publicista a překladatel z francouzštiny. V současné době je členem Divadla na Vinohradech.\n\nMaturoval roku 1965 na Střední ekonomické škole v Praze, poté absolvoval obor herectví na Divadelní akademii múzických umění. Řadu let působil v oblastních divadlech (Městské divadlo v Mostě, Západočeské divadlo v Chebu) a v současné době působí v pražském Divadle na Vinohradech, žijící v Lounech.\n\nPíše knihy a točí dokumenty o Francii, především o Paříži i o osobnostech země galského kohouta. Natočil cyklus rozhovorů s legendami francouzského filmu, mezi něž patří například Jean-Paul Belmondo, Jean Marais, Annie Girardotová, Pierre Richard, Claudia Cardinalová a mnozí další.\nV České televizi je autorem scénářů k dokumentárním cyklům a filmům (např. \"Francouzská interview\", \"Evropané\", \"Pohlednice z Montmartru\").\n\nJeho příspěvky vycházejí v řadě časopisů (např. \"Reflex\", \"Harper´s Bazaar\", \"Xantypa\", \"Premiere\", \"Koktejl\").\n\n\n\nJe i autorem scénářů dvou pořadů pro 8. a 9. ročník základních škol a pro střední školy:\no Karlu Havlíčkovi Borovském a o jeho oblíbeném básníkovi, kterým je Karel Hynek Mácha.\n\nJiří Žák přeložil více než 20 knih, především herecké životopisy, knihy herců a divadelní hry, překládá rovněž romány a literaturu faktu.\n\n\nZ francouzštiny přeložil více než 40 divadelních her, které hrají profesionální i amatérská divadla v celé České republice\n\n\nPřekládá i francouzské filmy a seriály pro dabing (\"Zámek Olivierů\", \"Dívka v modrém\"), věnuje se i překladům dokumentárních filmů.\n\nJiří Žák načetl audioknihy: \n\nSbírá všechna vydání Máje Karla Hynka Máchy a staré pohlednice města Chrudim.\n\n\n"}
{"id": "534917", "url": "https://cs.wikipedia.org/wiki?curid=534917", "title": "Antonín Gondolán", "text": "Antonín Gondolán\n\nAntonín Gondolán (* 13. června 1942 Brutovce) je romský hudebník, kontrabasista, hudební skladatel a zpěvák, člen známé hudebnické rodiny bratří Gondolánů. Působí také jako člen Rady vlády České republiky pro záležitosti romské komunity.\n\nV roce 2004 neúspěšně kandidoval do senátu na Praze 10 jako nestraník na kandidátce Nezávislých.\n\nV komunálních volbách v roce 2018 do Zastupitelstva hlavního města Prahy kandidoval jako lídr Romské demokratické strany a tudíž byl i kandidátem této strany na post primátora města. Strana se však do zastupitelstva vůbec nedostala.\n"}
{"id": "534918", "url": "https://cs.wikipedia.org/wiki?curid=534918", "title": "Chayanne", "text": "Chayanne\n\nElmer Figueroa Arce (* 28. června 1968, San Lorenzo, Portoriko), známý pod uměleckým jménem Chayanne, je portorický latin popový zpěvák. Jeho kariéra začala v deseti letech, kdy se stal členem chlapecké vokálové skupiny Los Chicos.\n\nZa svou kariéru vydal celkem 15 sólových studiových alb, nejnovější patnácté nese název \"En Todo Estaré\". Předchozí, 14. sólové album, se jmenuje \"No Hay Imposibles\", vydáno bylo v 23. února 2010. Žije v Miami Beach na Floridě, je ženatý s Marilisou Maronesse, mají spolu dvě děti – Lorenzo Valentino (* 1997) a Isadora Sofía (* 2000).\n\n\n"}
{"id": "534919", "url": "https://cs.wikipedia.org/wiki?curid=534919", "title": "Ronja, dcera loupežníka", "text": "Ronja, dcera loupežníka\n\nRonja – dcera loupežníka (ve švédském originále \"Ronja Rövardotter\", česky [roňa], švédsky [ronja]) je kniha pro děti Astrid Lindgrenové z roku 1981. V českém překladu byla změněna především ženská jména \"Lovis\" a \"Undis\" na \"Lovisa\" a \"Undisa\". Na základě knihy vznikl v roce 1984 i stejnojmenný film.\n\nRonja se narodila loupežnickému hejtmanovi Mattisovi a jeho ženě Lovise. Ti spolu s tlupou dvanácti loupežníků žijí ve hradě na vysoké skále uprostřed divokých švédských lesů. Té noci, kdy se Ronja narodila, byla strašlivá bouře. Najednou uhodil do hradu blesk a celý hrad i se skálou praskl vejpůl.\n\nKdyž byla Ronja větší, objevila svět kolem hradu. Každý den chodila do lesa plného skřítků, poznávala zvířata i život v přírodě. Naučila se lézt na stromy i plavat a byla silnější a mrštnější než leckterý kluk.\n\nJednoho dne se Ronja procházela po cimbuří hradu a zkoumala \"\"Pekelnou tlamu\"\". To byla průrva ve hradě a ve skále pod ním, která vznikla té noci, co se Ronja narodila. Najednou si všimla, že na protější neobydlené straně někdo sedí. Byl to Birk, syn loupežnického hejtmana Borky. Birk se narodil Borkovi a jeho ženě Undise stejné bouřlivé noci, kdy se narodila i Ronja. Borka a Mattis byli v dětství přátelé, ale Mattisův otec dal kdysi Borkovi takový výprask, že se z obou rodů stali nepřátelé na život a na smrt. Od Birka se Ronja dozvěděla, že do druhé půlky hradu se v noci nastěhovala celá Borkova loupežnická tlupa. Původně žili v sousedním lese ale vyštvali je odtamtud vojáci. To Ronju popudilo, odmalička slýchala od Mattise, jací jsou Borkovi loupežníci lumpové. Potom Birk přeskočil Pekelnou tlamu k Ronje aby ji provokoval. Ronja si to ale nenechala líbit a přeskočila také. Tak tam nějakou dobu skákali sem a tam proti sobě až Birk uklouzl po kameni a spadl do Pekelné tlamy. Ronja se podívala dolů a zjistila, že Birk nespadl až dolů ale na malý výčnělek zdi na její straně. Vzala tedy řemen, po kterém lezla na stromy a podala jej Birkovi. Sama se vzepřela o kámen aby Birk mohl vylézt. Pak se rozešli.\n\nMattis velmi zuřil a celé dny vymýšlel, jak by Borkovu tlupu vystrnadil z hradu. Ronja v lese potkala Birka a začali se zase dohadovat. Pak ale padla mlha a Birk, který se tu ještě tolik nevyznal, poprosil Ronju, jestli by mu neukázala cestu k Mattisovu hradu. Ronja mu podala konec řemenu, který nosila stále u sebe a vedla Birka k hradu. Cestou v mlze ji ale zlákaly hlasy bludiček a kdyby nebylo Birka, který ji za řemen držel, skončila by v podsvětí. Když se Ronja probrala z omámení, vůbec na nic si nepamatovala a ještě Birkovi vynadala, že jí svedl z cesty.\n\nNastala zima. Ronja lyžovala na stráni u lesa a nohou zapadla do nory lesních skřítků. Sama se nedokázala vyprostit a hrozilo, že tu zmrzne. Birk byl ten den také v lese, našel její lyži a začal ji hledat. Ronja se už loučila se životem a najednou se objevil Birk a zachránil ji podruhé. Nešťastná a promrzlá Ronja řekla Birkovi, že by chtěla, aby byl její bratr. Birk souhlasil a dodal, že od té doby bude chodit všude za ní na délku jejího řemene. Toho roku byla nebývale velká úroda sněhu. Přístupové cesty k hradu zapadly sněhem a loupežníci nemohli ven ani loupit, ani doplnit zásoby. Nemohli ven ani Ronja a Birk. Nemohli se spolu tajně scházet v lese. A na hradě, to nesměli, to by vzteklý Mattis nedovolil, aby se jeho milovaná dcera scházela se synem jeho největšího nepřítele. Ronja měla nápad. Pod hradem byl veliký sklep s chodbou, která původně vedla pod celým hradem. Nyní byla ale přerušená závalem, jak vznikla Pekelná tlama. Ronja tam každý den chodila a nosila těžké kameny ze závalu do okolních kobek. Po dvou týdnech se jí povedlo vytvořit nenápadný průlez, kterým by se dítě mohlo protáhnout na druhou stranu. Rozhodla se, že se zítra vydá na tajnou výpravu do Borkovy půlky hradu, najde Birka a budou se tajně scházet v této části sklepa, kam nikdo nechodí. Druhý den ve sklepě našla u průlezu Birka. Birk měl totiž stejný nápad: jít do sklepa a podniknout průzkumnou výpravu mezi Mattisovce, aby našel Ronju. Birk je ale hrozně hubený. Borkovci se totiž nestihli na zimu pořádně zásobit a nemají už skoro co jíst. Ronja nosí Birkovi jídlo z Lovisiny kuchyně a tím mu podruhé zachraňuje život.\n\nJe jaro a příroda kvete. Ronja a Birk se zase scházejí v lese. Společnými silami se jim podaří chytit si divoké koně, po kterých Ronja vždy toužila. Domů však musí každý sám. Tam čeká Ronju hrozné překvapení: V koutě sálu leží zraněný a svázaný Birk. Chytil ho Mattis, když se svou cestou vracel do hradu. Mattis ho chce použít k vydírání Borky, aby se svou tlupou konečně odtáhl z hradu. Impulzívní Ronju to ale rozlítí a řekne Mattisovi: „Krást si můžeš co chceš, peníze i zlato, ale nikdy nesmíš ukrást člověka. Jinak už nechci být tvoje dcera!“. Večer se oba klany sejdou u Pekelné tlamy. Borkovci nadávají Mattisovi do zbabělců, protože ublížil dítěti kvůli tomu, co je mezi dospělými. Mattis řekne, že Birka zavře do hladomorny a vrátí ho Borkovi a Undise až když odejdou z hradu. Nikdo si nevšimne, že Ronja brečí. Najednou se stalo něco, co nikdo nečekal. Ronja se rozeběhla a přeskočila Pekelnou tlamu. Sama si zvolila, aby i Borkovci měli rukojmí. Vyjednávání tím ztrácí smysl a oba klany si vrátí své děti.\n\nV noci Ronja tajně utíká z domova a běží do Medvědí jeskyně, o které ví od Mattise. Tam potkává Birka. V jeskyni se zařídí a zůstanou tu celé léto, které v nich zůstane po celý život. Svobodní. Chtějí tu spolu zůstat, i za cenu, že tu možná v zimě zmrznou.\n\nKdyž uhodí první mrazíky, potkávají v lese pološíleného Mattise. Mattis celé léto nesmírně trpěl, protože jeho milovaná Ronja už nechce být jeho dcerou. Odprosí Ronju a požádá ji aby se i s Birkem vrátila na hrad. V lese řádi vojáci, dva Borkovy chlapy chytí a vsadí do vězení. Mattis ale všechny vysvobodí: Mattis sám poznává, že spolu dokáží víc. Obě loupežnické tlupy se spojí a uspořádají souboj mezi Mattisem a Borkou podle prastarých loupežnických pravidel. Kdo zvítězí, ten bude loupežnickým hejtmanem všech. Vyhrává Mattis. Ronja i Birk prohlásí, že až vyrostou, tak nechtějí být loupežnickými hejtmany.\n\nPříští jaro odchází Ronja s Birkem zase do Medvědí jeskyně. Tentokrát ale Mattise ujistí, že se na podzim vrátí...\nVe filmu z roku 1984 hrála Ronju Hanna Zetterberg Struwe, dnes se věnuje politice.\nBirka si zahrál Dan Ismael Håfström, mladší bratr švédského režiséra Mikaela Håfströma.\nČeský dabing je velmi zdařílý, hlavním představitelům propůjčili hlasy Lucie Vojtěchová a Radim Špaček.\nDélka: 120 minut\n\nFilm sleduje dějovou linii knihy poměrně přesně, žádná důležitá událost není vynechána. Na jeho výrobu dohlížela sama autorka knihy.\nSnad proto z filmu nevyprchalo to, co chtěla svým čtenářům ukázat – napětí loupežnického románu, dobrodružství i touhu po svobodě.\n\nPodle údajů distributora je film nejen nejoblíbenějším filmem z filmů natočených podle knížek Astrid Lindgrenové, ale i jedním z nejvíce exportovaných švédských filmů vůbec.\n\nNěmecký muzikál, Štětín, Hamburk, \"Ronja Räubertochter\", více než sto herců.V roce 1994.\n\nŘeditel: Ewa Kołogórska\n\nSkladatel: Axel Bergstedt\n\n"}
{"id": "534920", "url": "https://cs.wikipedia.org/wiki?curid=534920", "title": "Němčičky (okres Břeclav)", "text": "Němčičky (okres Břeclav)\n\nObec Němčičky (německy \"Klein Niemtschitz\") se nachází v okrese Břeclav v Jihomoravském kraji. Obcí protéká Němčický potok. Žije zde obyvatel. Obec se nachází v údolí v západní části Ždánického lesa v nadmořské výšce 247–312 m, leží 10 km od hustopečského nájezdu na dálnici D2.\n\nNěmčičky jsou obcí s bohatou vinařskou historií. Nachází se ve Velkopavlovické vinařské podoblasti. Důležitost tohoto odvětví dokazuje již první zmínka o obci z roku 1349, která pojednává o prodeji vinice. K rozvoji vinařství zde zřejmě zasáhli také Habáni, kteří měli v obci kolem roku 1560 svůj společný dům.\n\nNázev se vyvíjel od varianty Nyempczicz (1349), Paruo Nemczicz (1350), Parvo Nempczicz (1365), Nemczicz (1368), Nyemcziczky (1412), Niemcžicky Hornij (1592), Niemcziczky (1609), Ober Niemtschitz (1673), Klein Nemschitz (1720), Klein Niemtschitz a Horní Němčičky (1749), Klein Niemtschitz, Niemciczký a Malj Němczize (1846), Klein Niemtschitz a Malé Němčice (1872), Horní Němčičky (1881), Klein Němčitz a Němčičky (1893), Němčičky (1924). Místní jméno je zdrobnělinou názvu Němčice (patrně na odlišení od nedaleké obce Velké Němčice).\n\nPrvní písemná zmínka o obci pochází z roku 1349 v zemských deskách olomouckých. Je zde zmíněn název obce \"Nyempczicz\". První historicky doložení majitelé obce byli Čeněk a Levík, páni z Boleradic. Levík, kterému se říkalo také Těmík, změnil roku 1350 svůj přídomek a od té doby se vždy podepisoval jako Levík z Němčiček. Tentýž rok získal Levík také díl obce Morkůvky. To znamenalo, že obě obce měly od roku 1350 až do pádu feudalismu stejného pána. Jeden z pozdějších pánů Němčiček a Morkůvek byl Levíkův syn Crha z Němčiček.\n\nV dalších stoletích vládli Němčičkám různé šlechtické rody. Velmi významní byli v letech 1433–1490 vladykové ze Zástřizl: roku 1433 získali obec tři bratři – Ondřej, Václav a Jan z Chvalkovic, řečení ze Zástřizl. Poté se stali pány Němčiček Jan Mléčko ze Zástřizl a na Hluku a vdova Anna z Tvorkova. Dcera Jana Mléčky, Eliška, se roku 1490 provdala za Jana z Potnštejna. Ten se později stal spolumajitelem Němčiček. Když Jan z Potnštejna zemřel, odkázala vdova Eliška roku 1519 obec svým čtyřem synům: Václavovi, Zdeňkovi, Burianovi a Hynkovi.\n\nPo roce 1542 proběhlo tzv. střídavé období, to proto, že se majitelé často střídali. Nejdříve Němčičky patřily pánům z Pernštejna a poté Brnu. Následně se stal majitelem obce Pertolt z Lipé, nejvyšší maršálek království českého. Pak Němčičky patřily pánům z Boskovic a nakonec Čeňkovi z Lipé, jenž připojil obec ke svému hodonínsko-pavlovickému panství. Po bitvě na Bílé hoře se stali pány Němčiček Žampachové z Potštejna, poté hrabě Fridrich z Oppersdorfu, dále kníže Jan Adam z Lichtenštejna a nakonec hrabě Jan Czobor. V následujících letech, od roku 1762 do roku 1918, patřily Němčičky císařské rodině. Podle pověsti byl někdy na konci 19. století nalezen v domě č. 25 poklad z třicetileté války. Část pokladu byla dána k zaplacení nových varhan do kostela Navštívení Panny Marie z roku 1678.\n\nV období první světové války v letech bojovali občané obce na různých frontách. Nakonec ve válce zahynulo 23 němčičských rodáků. Také v letech za druhé světové války obec opět bojovala. Nakonec byla dne 16. 4. 1945 osvobozena Rudou armádou. Dva dny před osvobozením, 14. dubna 1945 zahynul nedaleko kapličky u Větřáku na horním konci Němčiček Jan Schejbal, jenž byl postřelen německým vojákem.\n\nV 70. letech 20. století byly v Němčičkách prováděny hluboké průzkumné vrty. Některé byly hlubší než 6000 m. Současně je dolní část Němčiček spíše sportovním areálem. Nejnovější atrakce jsou minigolf, první sjezdovka a první bobová dráha na jižní Moravě, které obec vlastní od roku 2009.\n\nPodle sčítání 1930 zde žilo v 192 domech 814 obyvatel. 802 obyvatel se hlásilo k československé národnosti a 3 k německé. Žilo zde 750 římských katolíků, 1 evangelík, 55 příslušníků Církve československé husitské a 1 žid.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nKostel Navštívení Panny Marie byl postaven v roce 1678 na místě starší stavby, která v témže roce zcela vyhořela. Je chráněn jako kulturní památka České republiky.\n\nNa katastru obce se nacházejí tři kapličky. Jedna z nich se nazývá \"Poklona sv. Antonína\". Jedná se o historickou stavbu z konce 18. století. 10 metrů od kapličky stál také větrný mlýn, který byl bohužel pro sešlost věkem zlikvidován. Kaplička však zůstala na místě, je od ní překrásný pohled na Bílé i Malé Karpaty, Kobylí, Vrbici, Bořetice, Velké Bílovice, Moravský Žižkov, Břeclav, Podivín, lednický minaret či valtickou Reistnu, Zaječí, sv. Kopeček u Mikulova, Klentnici, Pavlov, pálavská jezera, Strachotín, Hustopeče, Kurdějov i Horní Bojanovice. Za dobré viditelnosti uvidíme též poslední výběžky Malých Karpat-Vídeňské kopce.\n\n\"Kaple sv. Floriána\" je rovněž druhá kaplička, jež se rozkládá v katastru Němčiček, která byla postavena koncem 18. století. Jde o kapličku sv. Floriána. Má hluboký výklenek s mříží, který je situován západním směrem.\n\n\"Kaple Božského Srdce Páně\" je ze všech tří kapliček v katastru obce Němčičky nejmladší. Byla totiž postavena až v roce 1923. Uvnitř kaple lze vidět nádhernou sochu B.S.Páně. Ta je postavena z carrarského mramoru v životní velikosti. Kaple je z venku uzavřena kovovou brankou. Stavba byla postavena z bílých cihel.\n\n\n\n"}
{"id": "534921", "url": "https://cs.wikipedia.org/wiki?curid=534921", "title": "Hvězdárna v Úpici", "text": "Hvězdárna v Úpici\n\nÚpická hvězdárna je menší hvězdárna v podkrkonošském městě Úpice. Zabývá se především pozorováním Slunce. Byla otevřena 8. listopadu 1959. Ředitelem je v současné době Ing. Marcel Bělík.\n\nÚpická hvězdárna je pracovištěm, které se zabývá nejen popularizací astronomie; především v oblasti výzkumu Slunce dosahuje i odborných výsledků. Hlavními programy slunečního výzkumu je pozorování Slunce ve spektrálních oborech H-alfa, CaII-K, bílém světle a ve vybraných radiových frekvencích. Významnou složku tvoří též studium sluneční koróny.\n\nKromě pozorování Slunce pořádá hvězdárna pravidelně astronomické pořady spojené v případě jasného počasí s pozorováním oblohy. Při příležitosti neobvyklých nebo zvlášť zajímavých astronomických úkazů je otevřena i mimo běžnou provozní dobu. Je také pravidelným místem konání letní astronomické expedice.\n\nHlavní kopule se nachází na hlavní budově hvězdárny. Na poháněné vidlicové paralaktické montáži je umístěno několik přístrojů pro různé využití:\n\nV Bečvářově kopuli je umístěn astrograf, se kterým pracoval československý astronom Antonín Bečvář. V této kopuli probíhají také různá experimentální pozorování denní i noční oblohy. Na paralaktické montáži jsou umístěny tyto přístroje:\n\nDalekohled americké firmy Meade je jedním z přístrojů, se kterými se běžný návštěvník hvězdárny nesetká. Tento dalekohled je umístěn ve vlastní „kopulce“ na střeše hlavní budovy a je využíván ve spojení s CCD kamerou výhradně k vědeckým účelům – k pozorování proměnných hvězd.\n"}
{"id": "534922", "url": "https://cs.wikipedia.org/wiki?curid=534922", "title": "Lyceum Ludvíka Velikého", "text": "Lyceum Ludvíka Velikého\n\nLyceum Ludvíka Velikého (francouzsky: \"Lycée Louis-le-Grand\") je významná veřejná francouzská střední škola sídlící v Latinské čtvrti v Paříži. Obecně je považována za jednu z nejnáročnějších středních škol ve Francii. Původní název \"Collège de Clermont\" byl přejmenován po francouzském králi Ludviku XIV. Velikém poté, co školu navštívil a nabídl jí svou záštitu.\n\nNabízí středoškolské osnovy (lyceum s 800 žáky) i vysokoškolské osnovy (900 studentů). Připravuje studenty ke studiu na elitních vysokých školách a univerzitách. Studenti lycea se nazývají \"magnoludoviciens\" (z latiny \"velkoludvíkovci\").\n\nLyceum Ludvíka Velikého bylo založeno v roce 1563 a nachází se v srdci Latinské čtvrti, tradiční studentské oblasti v Paříži. Bohatá na historii, architekturu, kulturu je domovem pro některé z nejstarších a nejprestižnějších škol ve Francii - Sorbonny a Collège de France.\n\n\"LLG\" hraje vůdčí roli v oblasti vzdělávání francouzských elit. Spousta bývalých žáků se stali státníky, diplomaty, preláty, maršály Francie, členy Francouzské akademie, ale také významnými básníky nebo spisovateli. Nejznámějšími členy lycea byli Molière, Voltaire, Victor Hugo (spisovatelé) nebo Georges Pompidou, Valéry Giscard d'Estaing, Jacques Chirac (prezidenti Páté francouzské republiky). Nejvýznamnějšími čestnými zahraničními studenty byli černohorský král Nikola I. Petrović-Njegoš nebo Léopold Sédar Senghor, první prezident Senegalu.\n\n"}
{"id": "534924", "url": "https://cs.wikipedia.org/wiki?curid=534924", "title": "Křišťál", "text": "Křišťál\n\nKřišťál je bezbarvá odrůda křemene (SiO). Většinou se vyskytuje ve formě krystalů v klencové krystalové soustavě s tvrdostí 6,5–7,5 Mohsovy stupnice. Vzniká jako většina křemičitanů vykrystalizováním z magmatu. Křišťál je hojně využívaným kamenem ve šperkařství (většinou s vrostlicemi), v laserové technice a radiotechnice, pro výrobu optických přístrojů a ve sklářském průmyslu. Oblíbený je jako sbírkový kámen.\n\nKřišťál je bezbarvá odrůda oxidu křemičitého. Křišťál tvoří krystaly i jejich srostlice. Vzácnějšími útvary křišťálu je „žezlový křišťál“. Jedná se o krystaly, které byly v průběhu vytváření krystalu na nižších úrovních obaleny okolními příměsemi a zastavily jeho růst. Tím pádem mohl růst krystalu pokračovat pouze v jediném bodě a to na nejaktivnějším místě-vrcholu krystalu. Díky tomuto vznikl útvar tvaru žezla. Tento útvar je ale spíše charakteristický pro ametyst, u něhož je důvodem zastavení růstu železo, které je přísadou v křišťálu.\n\nKřišťál také tvoří vlasatce, což jsou krystaly křišťálu, ve kterých jsou vrostlice rutilu – podle jeho barvy se tento krystal nazývá \"Amorovy šípy\" nebo \"Venušiny vlasy\". Nejkrásnější vlasatce pocházejí z Brazílie a dolů v Uralu v Rusku. Podobný jev se vyskytuje u citrínu, kde jsou ve struktuře plynné nebo vodní vrostlice a při nasvícení proti přímému světlu vypadají jako „zlatý déšť“.\n\nAsi tím nejhezčím a nejzajímavějším útvarem u křišťálu jsou tzv. fantomy. V určité etapě růstu sloužil křišťál jako základ pro růst krystalků jiného minerálu. Rostoucí krystal křišťálu poté některé krystalky odhodil a jiné obalil nebo vstřebal, tím pádem se staly krystalky součástí – uzavřeninami, označením růstové zóny krystalu. Fantomy se vyskytují i v jiných minerálech, například v kalcitu.\n\nMnozí vědci považovali křišťál za zkamenělý led, mezi ně patřil také Plinius starší. Právě z tohoto tvrzení bylo odvozeno slovo křišťál z řeckého výrazu – led. Lidé již v neolitu používali úlomků křišťálu jako ostré hroty šípů a kopí. Podle antických legend bohové pili víno pouze z křišťálových pohárů. Proto byly v antickém Římě považovány křišťálové džbány a číše za luxusní předměty a pyšnili se jimi jen nejbohatší a císaři. Povídá se, že císař Nero začal ztrácet moc poté, co v záchvatu hněvu rozbil svou sbírku křišťálových číší.\n\nČirý a průhledný křišťál byl od dávných dob považován za symbol rovnováhy a čistoty a používán na talismany. Křišťálové předměty se v Rusku cenily velmi vysoko. Ve zbrojnici Moskevského kremlu je uložen křišťálový samovar vybroušený z jediného kusu křišťálu, který patřil Petru I. Křišťálové koule byly v různých zemích nezbytnou součástí říšských insignií. Takové koule byly součástí žezla skotských králů nebo byly používány samostatně jako jablko (například říšské jablko ruských carů).\n\n\n"}
{"id": "534927", "url": "https://cs.wikipedia.org/wiki?curid=534927", "title": "Rajský dvůr", "text": "Rajský dvůr\n\nRajský dvůr (lat. \"paradisus\", \"claustrum\") je čtvercové nebo pravoúhlé atrium uprostřed klášterních, kapitulních a podobných budov, lemované křížovou chodbou a obvykle upravené jako zahrada. Někdy se pro něj užívá i označení \"kvadratura\" nebo metonymicky \"křížová chodba\".\n\nRajský dvůr je od raného středověku jádrem kláštera, kde se odehrává podstatná část mnišského života, oddělená od hospodářského provozu a okolního světa vůbec. Není přístupný veřejnosti a zejména osobám opačného pohlaví (klausura). Tvoří navenek uzavřený prostor (lat. \"claustrum\") s krytým ochozem, který spojuje různé prostory kláštera (kapitulní síň, refektář, dormitář atd.) Obvykle zde byla také studna a plochu pokrýval trávník, případně s květinami a stromy.\n\nPodle J. Cibulky znamenal \"rajský dvůr\" původně peristyl, vstupní nádvoří před chrámem, obvyklé u starověkých chrámů. Latinské \"paradisus\" je podle něho patrně perského původu (\"paradaiza\", dvůr, posvátný okrsek) a teprve homonymií s latinským slovem pro \"ráj\" (\"paradisus\") dostalo v křesťanství symbolický význam. Takové peristyly jsou doloženy u mnoha starých křesťanských chrámů (Konstantinův chrám svatého Petra v Římě, kde peristyl později nahradilo Svatopetrské náměstí, dále bazilika v Nole aj.) a stavěly se pak i u karolinských klášterních kostelů v Německu a ve Francii (kláštery Lorsch, Cáchy, Essen aj.)\n\nOd raného středověku se začaly stavět kláštery na odlehlých místech, kde vznikla také potřeba uzavření, případně obrany a oddělení. Klášterní budovy se tak uspořádaly do čtverce kolem dvora, na nějž se označení postupně přeneslo. Rajský dvůr byl pak podle řeholí různých středověkých řeholních řádů (benediktini, cisterciáci, kartuziáni) jádrem klášterního komplexu, k němuž přiléhaly ostatní důležité prostory. Označení \"claustrum\" se pak metonymicky přeneslo na celý klášter.\n\nUspořádání budov okolo čtvercového dvora s arkádami převzaly ještě ve středověku univerzity a školy, později i paláce a veřejné budovy.\n"}
{"id": "534928", "url": "https://cs.wikipedia.org/wiki?curid=534928", "title": "Obecná pedagogika", "text": "Obecná pedagogika\n\nObecná pedagogika je součást pedagogické vědy, jedná se však o teorii obecnou, nikoli o teorii zabývající se konkrétními jevy a procesy, proto je její vymezení problematické. Odlišuje se v jednotlivých zemích i národnostních kulturách.\n\nObecná pedagogika jako základní pedagogická disciplina zkoumá v obecné rovině \"základní pedagogické kategorie\" a zabývá se \"metodologií pedagogiky\" jako vědního oboru. Pedagogika, jako taková, bývá nejčastěji definována jako věda o výchově, případně edukaci. Výchova je podle Průchy pokládána za „záměrné působení na osobnost jedince s cílem dosáhnout změn v různých složkách osobnosti“. S. Kučerová zdůrazňuje antropologický přístup k dané otázce a soudí, že \"„pedagogika se zabývá člověkem v situaci výchovy“\".\n\nVe většině příručkách jsou uváděny podobné definice, pro ilustraci jsou zde přepsány dvě: první z Pedagogického slovníku, druhá od Jůvy.V \"Pedagogickém slovníku\" najdeme následující definici: \"„Obecná pedagogika je součást pedagogické vědy, zabývající se explanací (objasňováním) základních jevů a procesů edukační reality, formulací teoretických modelů těchto jevů a procesů, vymezováním významů vědeckých termínů označujících tyto jevy a procesy.“\"Podobnou definici můžeme najít i u Jůvy: \"„Obecná pedagogika je základní pedagogickou disciplínou, která usiluje o systematizaci a interpretaci základních pedagogických jevů a zákonitostí a o vyvození obecně platných pedagogických norem. Abstrahuje od věku vychovávaného jedince, od instituce, ve které se výchova koná, i od oboru, ve kterém se jedinec vyvíjí. Přináší tak závěry pro všechny dílčí pedagogické disciplíny, a má tedy úlohu integrační a kooperační.“\"\n\nV \"Pedagogické encyklopedii\" je rozdělena obecná pedagogika na základě jejího obsahu na dvě základní části:\n\na) Metodologická část – ta se zabývá problémy, které jsou spjaté s pojetím pedagogiky jako vědy. K tomu se vážou otázky typu, co je předmětem pedagogiky, které metody se používají pro zkoumání tohoto předmětu, jaký vztah má pedagogika k ostatním vědám, a jakou úlohu má ve společnosti.\n\nb) Všeobecná teorie výchovy – ta v obecné rovině zkoumá otázky, kterými jsou cíle výchovy, funkce výchovy při rozvoji jedince, činitele fungující ve výchově, organizace výchovy ve společnosti, formy výchovy apod. \n\nPředmětem obecné pedagogiky je studium společných rysů a souvislostí výchovy a vzdělávání, odehrávajících se za různých podmínek. Výchova i vzdělávání jsou brány ve všech formách, obsazích i vztazích.\n\nPedagogika pro zkoumání svého předmětu používá výzkumné metody, které mohou být pro kvantitativní nebo kvalitativní výzkum.\n\nKvantitativní výzkum (metody: pozorování, dotazník, interview, experiment atd.).Tento výzkum je užitečný při zkoumání velkých skupin, poměrně rychlý sběr dat, přesná statistická data, která nejsou závislá na výzkumníkovi, rychlá analýza dat, lze výsledek zobecnit na populaci, pokud je dostatečně zastoupen vzorek respondentů.\n\nKvalitativní výzkum (metody: pozorování, interview, výzkum životního příběhu atd.) Na rozdíl od kvantitativního výzkumu nevyužívá statistiku, umožňuje studovat procesy, hledá příčinné souvislosti, nabízí podrobný popis při zkoumání. \n\nK systematizaci obecné pedagogiky přispěl Y. Bertrand, který ve své knize \"Soudobé teorie vzdělávání\" popisuje sedm teorií vzdělávání, které měly vliv na to, jakou podobu a jakou úlohu by vzdělání mělo plnit.\n\n\"Více najdete v článku Dělení pedagogických teorií.\"\n\nSpiritualistické teorie - soustředí se na duchovní a metafyzické hodnoty.\n\nPersonalistické teorie - klade důraz na svobodu žáka a jeho zájmy, jedinec řídí své vlastní vzdělávání.\n\nKognitivně-psychologické teorie - vzdělávání je vysvětleno na základě poznávacích procesů.\n\nTechnologické teorie - podle této teorie mají ve vzdělávání místo nové technologické prostředky, zvláště pak počítačem zprostředkované učení.\n\nSociokognitivní teorie - důraz kladen na sociální a kulturní faktory ve vzdělávání.\n\nSociální teorie - soustředí se na sociální a kulturní nerovnosti, segregaci a elitářství ve vzdělávání.\n\nAkademické teorie - důraz kladen na klasické obsahy ve vzdělávání odvozené z vědních oborů.\n\nObecná pedagogika má kořeny v Německu, kde se za zakladatele této disciplíny považuje E. Ch. Trapp. Svými pracemi však obecnou pedagogiku více ovlivnil J. F. Herbart, především pak prací z roku 1806 s názvem \"„Allgemeine Pädagogik aus dem Zweck der Erziehung abgeleitet\"\" (Obecná pedagogika z cíle výchovy odvozená). Z Německa se toto pojetí pedagogiky rozšířilo do zbytku Evropy, kromě anglosaského světa, tedy amerického a britského prostředí, kde tato disciplína nebyla přijata. V USA by mohla být obecná pedagogika určitou paralelou předmětu foundations of education, který se zde vyučuje na vysokých školách jako úvod o základech edukace ve školním prostředí.\n\nPrvní zmínky o disciplíně obecné pedagogiky v české literatuře nalézáme v 1. polovině 20. století. První souborné zpracování vzniklo pod názvem \"„Základy obecné pedagogiky“\" (Hendrich, 1925 – 1926), dalšími autory píšícími o obecné pedagogice byli O. Kádner, O. Chlup a další. \n\n"}
{"id": "534931", "url": "https://cs.wikipedia.org/wiki?curid=534931", "title": "Lidová iniciativa", "text": "Lidová iniciativa\n\nLidová iniciativa umožňuje prostřednictvím petice, kterou musí podepsat určité množství občanů, vyvolat referendum o návrzích či změnách zákonů, změně či doplnění ústavy nebo návrhu či změně vyhlášky, nebo ve své minimální formě uložení exekutivním nebo legislativním orgánům, aby zařadily návrh na změnu jako bod k projednání na nejbližší schůzi. Jedná se o formu přímé demokracie.\n\nLidová iniciativa se používá ve Švýcarsku na obecní a kantonální úrovni. Lidová iniciativa byla zavedena roku 1891 Švýcarskou federální ústavou a umožňovala změnu či doplnění ústavy. Pro vyvolání referenda je nyní potřeba 100 000 podpisů.\n\nLidová iniciativa je také používána ve Slovinsku. Návrh na změnu ústavy musí předložit 30 000 oprávněných voličů, pro návrh zákona (musí obsahovat název zákona, úvod, texty jednotlivých kapitol a výklad) stačí 5 000 podpisů oprávněných voličů, které je nutno získat do 60 dní od vyhlášení iniciativy.\n\nV Maďarsku je Maďarský parlament povinen se zabývat problémem předloženým lidovou iniciativou minimálně 50 000 voliči.\n\nV Rumunsku je potřeba 100 000 voličů pro lidovou zákonodárnou iniciativu, která musí vycházet alespoň ze čtvrtiny krajů ve kterých musí být registrováno 5 tisíc stoupenců návrhu zákona přičemž nelze navrhnout změnu zákona týkající se finančních záležitostí, mezinárodních otázek, amnestie a milosti.\n\nZákonodárná iniciativa občanů je od roku 2006 zavedena také v Kostarické republice. Parlament musí o návrhu zákona hlasovat do 2 let. Dosud bylo přijato 10 občany iniciovaných zákonů.\n\n\n"}
{"id": "534933", "url": "https://cs.wikipedia.org/wiki?curid=534933", "title": "Drábovna", "text": "Drábovna\n\nDrábovna, nebo též Maloskalská Drábovna, je pískovcová plošina se skalním městem v katastrálním území Ondříkovice obce Frýdštejn a okrese Jablonec nad Nisou, v CHKO Českém ráji, nad pravým břehem Jizery nedaleko Malé Skály. Vrcholová plošina je rozdělena několika roklemi na více částí. Zároveň je to část geomorfologické jednotky s nejvyšším bodem 466 m n. m..\n\nVe skalách se nachází množství jeskyní a výklenků. Výzkumy prof. dr. J. V. Šimáka ukázaly, že některé skalní převisy a jeskyně Drábovny byly osídleny již v mladší době kamenné, tj. ve 3. tisíciletí př. n. l., kdy do Čech přišlo nejstarší zemědělské obyvatelstvo. Pravděpodobně se sem vypravovali lovci za zvěří, jíž tu tehdy jistě byla hojnost, a zanechali tu po sobě zbraně, nástroje a zlomky keramiky, zdobené volutami a později vypíchanými ornamenty. Stopy osídlení těchto míst jsou i z pozdní doby kamenné. Vyskytly se zde i nálezy ze sklonku doby bronzové a počátku doby železné, svědčící o dlouhém osídlení těchto končin. Ve středověku stál na čtyřech skalních blocích skalní hrádek střežící starou obchodní cestu údolím Jizery. Zachovaly se po něm otvory ve skále sloužící pro upevnění trámové konstrukce. Podle pověsti zde žil Dráb (zlý člověk, loupežník), který z nedaleké vesnice Záborčí unesl mladou ženu. Ta s pomocí turnovského kata Drába zabila.\n\nOblast je vhodná pro horolezce romantiky nebo tzv. quakery. Nízké věže roztroušené ve skupinkách nebo osamoceně po rozsáhlých lesích členěných typickými roklemi. Díky krytu lesa skály pomaleji vysychají. V odlehlých částech zbloudilé quakery překvapí náhle se vynořivší úhledná jehla (Drábský koník) nebo téměř dokonalý balvan – boulder (Pulec, Skřítek). Výborná oblast pro sběr borůvek, hub (když rostou) a lov klíšťat. V sezoně vás budou komáři atakovat i na vrcholcích věží. Kvalita skály spíše horší (až na čestné výjimky). Horolezecký průvodce je na stránkách ČHS – Českého horolezeckého svazu.\n\nJe to rozsáhlá svědecká plošina s vrcholem při SSV. hraně, sklánějící se směrem k JJZ. Plošina ležící 200 metrů nad údolní nivou Jizery, je rozdělena mělkými údolíčky různého příčného profilu (od oblých po kaňonovitá) na dílčí plošiny se skalními defilé na okrajích. Na několika místech je výsledkem denundačních pochodů vznik drobných skupin izolovaných věží – skalních měst. Výška stěn je obvykle okolo 10 m, v oblasti Hrádku výjimečně až 20 m. Relativně malá mocnost desky kvádrového pískovce a nekompaktní podloží vedou ke gravitačnímu odsedávání bloků na okrajích plošin. Běžné jsou hluboké výklenky na úpatí skal. Mikroreliéf je blízký některým partiím Betlémských skal.\n\nSkalní město je tvořeno středně zrnitými, dobře litifikovanými křemennými pískovci Hruboskalského kvádru (teplické souvrství), které tvoří denudační relikty v horní části výrazně členité vyvýšené plošiny. V podloží jsou několik metrů mocné slínovce bazálního teplického souvrství a vápnité pískovce jizerského souvrství.\n\nMaloskalská Drábovna je součástí geomorfologického celku Jičínská pahorkatina, podcelku Turnovská pahorkatina, okrsku Turnovská stupňovina a podokrsku Sokolská vrchovina, jehož je samostatnou geomorfologickou částí\n\nNejbližší železniční zastávka je v obci Malá Skála (3 km, značné převýšení!). Na Drábovnu vede několik značených cest (modrá z Malé Skály a červená Turnov – Frýdštejn).\n\n\n"}
{"id": "534946", "url": "https://cs.wikipedia.org/wiki?curid=534946", "title": "Občan Havel přikuluje", "text": "Občan Havel přikuluje\n\nObčan Havel přikuluje s podtitulem \"akční film o lásce k pivu\" (2009) je dokumentární snímek Jana a Adama Novákových nominovaný na Českého lva 2009.\n\nPojednává o Havlově práci v trutnovském pivovaru a o jeho hře \"Audience\", kterou napsal inspirován právě svou prací a lidmi, se kterými se během ní setkával.\n\nVe filmu kromě Václava Havla vystupují také jeho známí z disentu (Pavel Landovský, Ivan Martin Jirous, John Bok, Vladimír Pistorius, Stanislav Milota, Jiří Gruntorád), herci Jan Hartl a Jiřina Bohdalová, Vlastimil Třešňák, Vladimír Merta, u kterého se \"Audience\" nahrávala, ale i tehdejší Havlovi spolupracovníci z pivovaru (Arnošt Šarkózy) a také příslušníci StB.\n\n\n"}
{"id": "534947", "url": "https://cs.wikipedia.org/wiki?curid=534947", "title": "Informační bezpečnost", "text": "Informační bezpečnost\n\nInformační bezpečnost představuje ochranu informací ve všech jejich formách a po celý jejich životní cyklus - tedy během jejich vzniku, zpracování, ukládání, přenosu a likvidace.\n\nPředmětem ochrany z pohledu informační bezpečnosti jsou informace bez ohledu na to, zda jsou uloženy v informačním systému, vytištěny na papíře nebo existují pouze v něčí mysli.\n\nCílem informační bezpečnosti je zajištění následujících atributů chráněných informací:\nV praxi je důležité zajistit také\n\n\n"}
{"id": "534949", "url": "https://cs.wikipedia.org/wiki?curid=534949", "title": "Masao Iizuka", "text": "Masao Iizuka\n\nMasao Iizuka (飯塚雅夫 \"Iizuka Masao\", ? – 15. října 1944 nedaleko Formosy) byl pilotem, stíhacím esem a důstojníkem japonského císařského námořního letectva, který bojoval ve druhé světové válce v Pacifiku. Jako hlídka nad Nagumovou \"Kidó butai\" (機動部隊 ~ úderný svaz letadlových lodí) se zúčastnil útoku na Pearl Harbor. Dne 4. června 1942 během bitvy u Midway vedl stíhače z \"Kaga\" během ranního útoku na Midway, po návratu držel dopoledne hlídku nad \"Kidó butai\" a stal se jedním ze strůjců masakru VT-8 a odpoledne téhož dne byl součástí hlídky nad \"Hirjú\", když byla tato letadlová loď napadena americkými SBD a těžce poškozena. Během bitvy u východních Šalomounů byl jedním z japonských pilotů, kteří drželi hlídku nad \"Rjúdžó\" a kteří nedokázali zabránit americkým palubním letounům v jejím potopení. Během bitvy u Guadalcanalu se 14. listopadu zúčastnil třetí hlídky nad Tanakovým konvojem.\n\nStal se stíhacím esem s celkem osmi uznanými sestřely, dosáhl hodnosti \"tai'i\" (大尉 ~ poručík) a padl 15. října 1944 během nájezdu TF 38 na Formosu.\n\nIizuka byl absolventem 66. běhu japonské císařské námořní akademie (海軍兵学校, \"Kaigun heigakkó\"), kterou ukončil v roce 1938. V dubnu 1940 nastoupil do 34. běhu letecké akademie jako \"hikó gakusei\" (飛行学生 ~ letecký student), kterou ukončil v dubnu 1941 a stal se stíhacím pilotem. Před vypuknutím druhé světové války v Pacifiku byl přidělen na letadlovou loď \"Šókaku\". Během útoku na Pearl Harbor 7. prosince 1941 vedl – jako \"čú'i\" (中尉 ~ mladší poručík) – třináctičlennou skupinu A6M2 \"Reisen\"/Zero ze \"Šókaku\" na hlídku nad \"Kidó Butai\". Během této mise mu je přisuzován \"Reisen\" „EI-104“.\n\nOd dubna 1942 zastával – již jako \"tai'i\" (大尉 ~ poručík) – funkci \"sentóki buntaičó\" (戦闘機分隊長 ~ velitel palubní stíhací letky) na letadlové lodi \"Kaga\". Krátce po 4:30 dne 4. června odstartoval jako vedoucí devítičlenné sekce (\"čútai\" o třech tříčlenných \"šótai\" [小隊 ~ sekce]) \"Reisenů\" z \"Kaga\" doprovázejících bombardéry k útoku na Midway. Z útoku se v pořádku vrátilo sedm Iizukových \"Reisenů\" (osmý byl těžce poškozen a pilot zemřel po přistání, devátý sestřelili stíhači obránců). Iizuka přistál na \"Kaga\" mezi 8:40 a 8:50.\n\nV 9:18 byla zpozorována další americká letadla, která se blížila ke \"Kidó Butai\". Šlo o patnáct torpédonosných TBD-1 Devastator LCDR John C. Waldrona od VT-8 z USS \"Hornet\". Iizuka se tou dobou připravoval ke startu na hlídku nad \"Kidó Butai\" (toho dne pátá hlídka z \"Kaga\") v čele dvou tříčlenných \"šótai\". Po zpozorování nového nebezpečí byla Iizukova formace vyslána do vzduchu v 9:20, čímž počet stíhačů z \"Kaga\" na hlídce stoupl na devět (čtvrté hlídce velel \"itó hikó heisó\" [一等飛行兵曹 ~ četař] Akira Jamamoto). Jedním z Iizukových wingmanů byl i \"itó hikó heisó\" Kijonobu Suzuki. Iizukova a Jamamotova \"šótai\" (tedy celkem šest letadel) se spolu se čtyřčlennou \"šótai\" \"itó hikó heisó\" Masao Tanigučiho vrhli na přilétající Devatstatory a většinu jich sestřelili dříve, než se Devastatory přiblížily na vzdálenost potřebnou pro vypuštění torpéd. Všechny TBD byly nakonec sestřeleny. Po střetnutí s VT-8 se Iizuka a jeho obě \"šótai\" zúčastnili střetu s VT-6 z USS \"Enterprise\". Zničujícímu úderu VB-6, VS-6 a VB-3 kolem 10:25 již ale Iizuka zabránit nedokázal. Jelikož Iizukova \"Kaga\" byla po posledním americkém útoku vyřazena, přistál Iizuka (i se zbytkem hlídky) v 11:30 na poslední operační Nagumově letadlové lodi – na \"Hirjú\".\n\nV 16:27 odstartoval Iizuka spolu s dalšími šesti \"Reiseny\" (4 původně patřící \"Sórjú\" a 3 z \"Kaga\") na další hlídku nad zbytkem \"Kidó Butai\". S Iizukovou posilou stoupl počet hlídkujících stíhačů nad \"Hirjú\" na třináct. Tentokráte byli stíhači nad \"Hirjú\" rozmístěni lépe, než při dopoledním zdrcujícím útoku, ale piloti i hlídky na lodích byli unaveni. V 17:01 \"Hirjú\" zpozorovala americké SBD z \"Enterprise\" – těsně předtím, než přešly do střemhlavého letu. Iizuka se spolu s dalšími stíhači vrhl na střemhlavé bombardéry LT Earl Gallahera, které začaly přecházet do střemhlavého letu. Díky úhybnému manévru \"Hirjú\" a výkonu stíhačů se první americké vlně nepodařil ani jeden zásah. Další nalétávající bombardéry již ale \"Reiseny\" zastavit nedokázaly a \"Hirjú\" byla zasažena čtyřmi pumami. Po zničení i poslední Nagumovy letadlové lodě zůstaly hlídkující \"Reiseny\" ve vzduchu tak dlouho, dokud jim nedošlo palivo. V 19:10 Iizuka jako jeden z posledních přistál na hladině.\n\nPo bitvě u Midway byl Iizuka v červenci 1942 jmenován do funkce \"sentóki buntaičó\" (戦闘機分隊長 ~ velitel palubní stíhací letky) na \"Rjúdžó\". V této roli se zúčastnil bitvy u východních Šalomounů 24. srpna 1942. Toho dne se před třetí hodinou odpolední k \"Rjúdžó\" přiblížila útočná vlna letounů z USS \"Saratoga\". Když byla útočná vlna zpozorována, vyslala \"Rjúdžó\" do vzduchu svoji poslední dvojčlennou hlídku, kterou vedl Iizuka. Jeho wingmanem byl \"itó hikó heisó\" Masateru Tomoiši, který se s \"Rjúdžó\" zúčastnil již operace AL. Střemhlavé SBD se vrhly na \"Rjúdžó\" v 15:50, ale Iizuka se spolu se svým wingmanem a \"itó hikóhei\" (一等飛行兵 ~ námořník 1. třídy) Kendži Kotanim zaměřili na sedm TBF-1 \"LT\" Bruce L. Harwooda od VT-8, kteří se chystali zaútočit torpédy. Ačkoliv Američané letěli bez stíhacího doprovodu, Japoncům se nepodařilo sestřelit ani jeden letoun a \"Rjúdžó\" byla těžce poškozena zásahem jednoho torpéda.\n\nPo odletu Američanů Iizuka a další japonští piloti (ke kterým se přidávali navrátilci z útoku na Guadalcanal) hlídkoval nad potápějící se lodí. V 18:10 se objevilo několik B-17E \"Maj\" Ernesta R. Manierra od 11th BG z Espiritu Santo, které následně neúspěšně zaútočily na \"Rjúdžó\". Iizuka spolu s \"itó hikó heisó\" Teruo Sugijamou a Tomio Jošizawou na bombardéry zaútočili a nárokovali si sestřelení jedné B-17. Ve skutečnosti ale všechny B-17 útok přežily a pouze B-17E s/n 41-2610 1st Lt. (~ nadporučík) Roberta D. Guenthera havarovala při přistání.\n\nBez možnosti doletět na nejbližší japonské letiště začaly japonské letouny sedat na hladinu, odkud pak jejich posádky zachránily doprovodná plavidla. Nedobrovolná koupel čekala i Iizuku.\n\nV listopadu 1942 působil \"tai'i\" Iizuka u \"kókútai 253\" v Rabaulu. Dne 14. listopadu se zúčastnil jedné hlídkové mise nad Tanakovým konvojem (toho dne třetí hlídka nad konvojem) během bitvy u Guadalcanalu. Iizuka odstartoval z Rabaulu v 6:30 a spolu s pěti dalšími \"Reiseny\" zamířil, s mezipřistáním na Buka, nad Štěrbinu. Iizuka dorazil nad konvoj až po útoku bombardérů B-17 z Espiritu Santo. Tou dobou Tanakův konvoj proplouval Štěrbinou a nacházel se východně od ostrova New Georgia a severozápadně od Russellových ostrovů. Ve 12:45 byl konvoj zpozorován první útočnou vlnou z Guadalcanalu, kterou tvořilo 19 SBD od VMSB-132, VMSB-142 a VB-10, sedm TBF od VT-10, osm F4F od VMF-112 a čtyři P-39. Rovněž Iizuka zpozoroval blížící se Američany a začal stoupat, aby mohl zaútočit z převýšení. Osm F4F se pokusilo zastavit \"Reiseny\" (které už tou dobou měly výškovou převahu) v jejich útoku a utkalo se s nimi v čelním střetu. \"Reiseny\" se ale s F4F nezdržovaly a zaútočily na SBD, které právě útočily na konvoj. I přes snahu japonských stíhačů bylo několik lodí konvoje zasaženo. V následujícím boji si Američané nárokovali osm sestřelených \"Reisenů\", bez vlastní ztráty. Iizuka ve své 1. \"šótai\" zůstal sám: oba jeho wingmani \"itó hikó heisó\" Minoru Tanaka a Mejdži Hikuma byli sestřeleni a spolu s nimi i vedoucí 2. \"šótai\". Iizuka a zbývající dva wingmani z 2. \"šótai\" se ve 13:10 otočili k návratu. Iizuka přistál na letišti Vunakanau v Rabaulu v 17:00. Přeživší japonští piloti si nárokovali dva jisté a dva nepotvrzené sestřely.\n"}
{"id": "534959", "url": "https://cs.wikipedia.org/wiki?curid=534959", "title": "Connaraceae", "text": "Connaraceae\n\nConnaraceae je čeleď vyšších dvouděložných rostlin z řádu šťavelotvaré (\"Oxalidales\").\n\nNevysoké stromy i keře, především však dřevnaté liány se střídavými listy bez palistů. Listy jsou lichozpeřené nebo vzácně jednolisté. Řapíky i řapíčky mají charakteristickou válcovitou ztlustlinu zvanou pulvinus. Květy jsou spíše drobné, pravidelné, oboupohlavné, pětičetné. Kalich je složen z 5 volných nebo částečně srostlých lístků. Koruna je z 5 volných lístků, bílá, nažloutlá nebo narůžovělá. Tyčinky srůstají na bázi v trubičku, 5 tyčinek je delších a 5 kratších. Gyneceum je apokarpní svrchní, z jediného nebo z 5 plodolistů. V každém plodolistu jsou 2 vajíčka. Plodem je jednosemenný, často červený měchýřek. Semena jsou černá, s červeným, žlutým, bílým nebo oranžovým míškem.\n\nRostliny jsou pravděpodobně opylovány především hmyzem a semena jsou šířena ptactvem.\n\nČeleď \"Connaraceae\" zahrnuje podle pojetí 12 až 16 rodů a asi 200 až 350 druhů. Rozšíření je pantropické s centrem druhové diverzity v tropické západní Africe a bez přesahů do subtropů a mírného pásu.\n\nV nekvetoucím stavu jsou zástupci čeledi obtížně rozeznatelní od dřevin z čeledi bobovité (\"Fabaceae\").\n\n\"Agelaea\" (vč. \"Castanola\"), \"Burttia\", \"Cnestidium\", \"Cnestis\", \"Connarus\", \"Ellipanthus\", \"Hemandradenia\", \"Jollydora\", \"Manotes\", \"Pseudoconnarus\", \"Rourea\", \"Vismianthus\"\n\n\n"}
{"id": "534963", "url": "https://cs.wikipedia.org/wiki?curid=534963", "title": "French Open 1984 – mužská dvouhra", "text": "French Open 1984 – mužská dvouhra\n\nVítězem mužské dvouhry na French Open 1984 se stal Ivan Lendl a dosáhl tak svého prvního vítězství na grandslamovém turnaji.\n\nV závorce je kolo, ve kterém hráč vypadl.\n\n"}
{"id": "534976", "url": "https://cs.wikipedia.org/wiki?curid=534976", "title": "Perdita Felicienová", "text": "Perdita Felicienová\n\nPerdita Felicienová (* 29. srpna 1980, Oshawa, Ontario) je kanadská atletka, překážkářka. Je mistryní světa v běhu na 100 m překážek a halovou mistryní světa v běhu na 60 m překážek.\n\nV roce 2000 skončila na letních olympijských hrách v Sydney v rozběhu. O čtyři roky později postoupila na letní olympiádě v Athénách do finále, když v semifinálovém běhu předvedla druhý nejrychlejší čas 12,49 . Ve finále však zavadila o první překážku, upadla a závod nedokončila stejně jako Ruska Irina Ševčenková, která díky Felicienové rovněž spadla . V roce 2009 doběhla na mistrovství světa v Berlíně na posledním, osmém místě. O rok později získala stříbrnou medaili na halovém MS v Dauhá. Ve finále zaběhla šedesátku s překážkami v čase 7,86 a nestačila jen na Američanku Lolo Jonesovou.\n\nV roce 2001 vybojovala zlatou medaili na Frankofonních hrách, které se konaly v Ottawě. Má také dvě stříbrné medaile z Panamerických her (2003, 2007).\n\nJe držitelkou kanadských rekordů v hale i pod širým nebem.\n\n\n"}
{"id": "534979", "url": "https://cs.wikipedia.org/wiki?curid=534979", "title": "Egutér", "text": "Egutér\n\nEgutér je válec, který je položen na síto papírenského stroje a pomáhá uspořádat vlákna papíru jedním směrem; bývá na povrchu opatřen měděným nebo bronzovým povlakem. Vynálezl ho pravděpodobně T. J. Marshall v Londýně v roce 1827.\n"}
{"id": "534983", "url": "https://cs.wikipedia.org/wiki?curid=534983", "title": "Mamutí jeskyně", "text": "Mamutí jeskyně\n\nMamutí jeskyně označuje různá místa:\n\n"}
{"id": "534986", "url": "https://cs.wikipedia.org/wiki?curid=534986", "title": "Zuzana je sama doma", "text": "Zuzana je sama doma\n\nZuzana je sama doma (1960) je pásmo písniček s průvodním slovem Miroslava Horníčka, které pro divadlo upravil Jiří Suchý.\n\nPrůvodní slovo vypráví ze záznamu hlas Zuzany (Zuzana Stivínová), která se pohádala se svým přítelem Honzou, ten šel pryč a ona je sama doma. Pouští si písničky v magnetofonu a ty jsou pak hrány živě na jevišti. Zpěváky doprovázel Ferdinand Havlík s Orchestrem divadla Semafor.\n\nČást písniček z pásma \"Zuzana je sama doma\" tvoří starší skladby z Reduty (z doby před založením Semaforu), některé jsou zase Suchým přetextované americké písně.\n\n\"Zuzana je sama doma\" je první ze „Zuzan“, písničkových pásem Semaforu. Následovaly \"Zuzana je zase sama doma\" (1961), \"Zuzana není pro nikoho doma\" (1963), \"Zuzana je všude jako doma\" (1965), \"Zuzana v lázni\" (1972) a \"Zuzana se vrací\" (1999).\n\n\n\n"}
{"id": "534992", "url": "https://cs.wikipedia.org/wiki?curid=534992", "title": "Zuzana je zase sama doma", "text": "Zuzana je zase sama doma\n\nZuzana je zase sama doma (1961) je pásmo písniček s průvodním slovem od Jiřího Suchého. Oproti staršímu pásmu \"Zuzana je sama doma\" (1961), kde hlas Zuzany ze záznamu jednoduše spojoval jednotlivé písničky, \"Zuzana je zase sama doma\" je satirou proti měšťáctví a proti odmítání jazzové a rock'n'rollové hudby, se kterým se tehdy Semafor potýkal. Zuzana (opět hlas Zuzany Stivínové ze záznamu) seznamuje diváky s jednotlivými obyvateli jejího domu a hraje si písničky z magnetofonu (které jsou pak naživo hrány na jevišti). Na jevišti také vystupují tři z obyvatel domu: pan Laube, který brojí proti hudbě, kterou nemá rád, pan Pokorný a Helenka. Ze záznamu je také telefonní rozhovor Zuzany s Jiřím Suchým a Jiřím Šlitrem o tom, že o ní napsali \"Písničku pro Zuzanu\".\n\nTéměř polovinu písniček z pásma napsali Jiří Šlitr (hudba) s Jiřím Suchým (text), v několika případech také Suchý přetextoval americké písně a čtyři písně jsou Šlitrovými melodiemi na texty Pavla Kopty a Miroslava Horníčka. \"Píseň mladého samouka\" napsal Jiří Suchý sám.\n\nVrcholem představení byl duet Evy Pilarové a Waldemara Matušky \"Ach ta láska nebeská\", který vyhrál první ročník ankety Zlatý slavík v kategorii písní.\n\nZpěváky doprovázel Sextet divadla Semafor, který řídil Ferdinand Havlík. Dále v něm hráli Karel Růžička, Jaroslav Štrudl, Antonín Gondolán, Jiří Kysilka a Lubomír Pánek.\n\nPásmo \"Zuzana je zase sama doma\" bylo také natočeno jako televizní film.\n\nTřetí „Zuzanou“ v Semaforu bylo pásmo \"Zuzana není pro nikoho doma\" (1963).\n\n\n\nJeště týž rok, kdy měla hra premiéru, vznikla její televizní verze, kterou režírovala Eva Sadková (kamera: Eduard Landisch). Byla vysílána 25. listopadu 1961. Hráli a zpívali v ní ti stejní herci, včetně těch, jejichž hlasy na divadle zněly pouze ze záznamu, a další (např. Ladislav Fialka). Jde o upravenou verzi představení, zazněly zde i nové písně: Jiří Suchý s Jiřím Šlitrem uvedli \"Koupil jsem si knot\", Waldemar Matuška zazpíval \"Blues o stabilitě\".\n\nTři písničky z filmu později vyšly na DVD. \"Kočka na okně\" na DVD \"Největší hity\" (Supraphon, 2005), \"Blues o stabilitě\" a \"Koupil jsem si knot\" na DVD \"Největší hity 2\" (Supraphon, 2007).\n\nTři písně z televizního záznamu (\"Blues o stabilitě\", \"Drožkář\" a \"Betty\") vyšly na CD \"Taková ztráta krve, Zuzana je zase sama doma\" (Bonton, 2000).\n\nZáznam druhé části představení se nezachoval, údajně proto, že „Karel Štědrý o přestávce vytáhl žertem konektor ze zdířky magnetofonu a na defekt se přišlo až po představení“. Písně jsou ale v nějakých verzích nahrány všechny.\n\n"}
{"id": "534995", "url": "https://cs.wikipedia.org/wiki?curid=534995", "title": "Zuzana není pro nikoho doma", "text": "Zuzana není pro nikoho doma\n\nZuzana není pro nikoho doma (1963) je pásmo písniček s průvodním slovem od Jiřího Suchého. Jde již o třetí podobné pásmo (třetí „Zuzanu“) v historii divadla Semafor.\n\nZe záznamu hovořila opět Zuzana Stivínová (některé pasáže jsou rozhovory s autory Suchým a Šlitrem), hudebníci a zpěváci vystupovali živě na pódiu, doprovázel je Orchestr divadla Semafor pod vedením Ferdinanda Havlíka.\n\n\"Zuzana není pro nikoho doma\" je první „Zuzanou“, ve které jsou všechny písně z autorské dílny Suchý (text) + Šlitr (melodie), píseň \"Theo, já tě mám tolik ráda\" složil celou Jiří Suchý.\n\nV průvodním slově také zazní Suchého variace na slavný monolog \"Být či nebýt\" ze Shakespearova \"Hamleta\".\n\n\nPro představení Suchý složil také nakonec nezhudebněnou píseň \"Přetržená nit\", nakonec se tam ale neobjevila.\n\n\n"}
{"id": "535000", "url": "https://cs.wikipedia.org/wiki?curid=535000", "title": "Zuzana je všude jako doma", "text": "Zuzana je všude jako doma\n\nZuzana je všude jako doma (1965) je čtvrtá semaforská „Zuzana“, tj. pásmo písniček, které prokládá průvodní slovo dívky Zuzany. Tu po Zuzaně Stivínové hrála Zuzana Burianová. Ze scénáře se zachovaly pouze fragmenty, takže o hře toho není mnoho známo.\n\nPásmo doplňovaly krátké filmy ze života Zuzany, které natočil Jiří Suchý a Rudolf Milič ml.\n\nZpěváky na pódiu doprovázel Orchestr divadla Semafor, který řídil Ferdinand Havlík.\n\n\nPodle webu Semafor.wdr.cz byly součástí představení i písně \"Oudolí\" a \"Jako Penelopa\".\n\n"}
{"id": "535002", "url": "https://cs.wikipedia.org/wiki?curid=535002", "title": "Spread the Word", "text": "Spread the Word\n\nSpread the Word (anglicky \"šiřte slovo\", též zkracován na \"sprword\") je americký server věnovaný alternativním dokumentárním filmům a nezávislému zpravodajství. Vznikl v roce 2006 s cílem soustředit důležité informace, které nejsou zmiňovány v tradičních médiích středního proudu (\"mainstreamová média\") a působit jako protiklad jejich „omezenému zpravodajství založeném na [umělém] nastolování agendy“ – (tzv. \"agenda setting\").\n\n\"Spread the Word\" je primárně zaměřen na shromažďování alternativních dokumentárních filmů. Těch má v současnosti (2010) již přes 600, jejich ručně spravovaný výběr nazývá „must watch documentaries“ či jen „must watch“. Každý dokument má uvedeny základní údaje jako jeho režisér nebo producent, minutáž, krátký popis a případný odkaz na jeho dedikované stránky nebo možnost si jej zakoupit.\n\nSekundárně je pak věnován zprávám a kratších videím nebo audio záznamům na témata, které se v standardních médiích příliš nevyskytují; udržuje si i diskuzi svých návštěvníků o souvisejících tématech.\n\nDokumenty, které \"Spread the Word\" shromažďuje, rozděluje do následujících témat:\nKromě těchto výběrů nabízí jejich kompletní abecední seznam.\n\nSekce „Must read“ agreguje výběr řádově stovek článků z přibližně sedmi desítek nezávislých médií. Sekce „Reflections“ je výběrem hudebních klipů a výtvarných děl na témata, na která se \"Spread the word\" zaměřuje.\n\n"}
{"id": "535004", "url": "https://cs.wikipedia.org/wiki?curid=535004", "title": "Ypres rallye 2009", "text": "Ypres rallye 2009\n\nYpres rallye 2009 (oficiálně Ypres Westhoek Rally) byla pátá soutěž šampionátu Intercontinental Rally Challenge 2009, který byl pořádán v roce 2009. Soutěž se pořádala ve dnech 18. až 20. června a měla 599 km rozdělených do 16 rychlostních zkoušek. Vítězem se stal Kris Meeke s vozem Peugeot 207 S2000.\n\nSoutěž měla rekordní účast vozů specifikace S2000 a byly zde představeny dvě novinky. Guy Wilks startoval s vozem Proton Satria Neo S2000 a Alex Bengue s vozem Opel Corsa S2000.\n\nPrvní etapa měřila 278 km a měla 6 rychlostních zkoušek. Hned v první havaroval Francois Duval jedoucí s automobilem Škoda Fabia S2000. Zkoušku vyhrály posádky Peugeotů Meeke a Freddy Loix. Třetí skončil Jan Kopecký s Fábií a čtvrtý Bernd Casier na voze Fiat Grande Punto Abarth S2000. Druhý jezdec týmu Škoda Motorsport Juho Hänninen skončil sedmý. Wilks zahájil soutěž jedenáctým místem a Bengue musel po poruše odstoupit. V dalších zkouškách se na čelo dostal Loix a Hänninen se posunul na šesté místo. Druhá polovina etapy se jela za tmy. V té se Hänninen posunul na čtvrté místo a naopak casier se propadl na čtrnácté. Pátá rychlostní zkouška byla zrušena. Při šesté se Hänninen o jednu pozici propadl. \n\n\nDruhá etapa měla 166 km. Od úvodu bojoval Meeke s Loixem o vítězství a mezi ně se dostal i náš Kopecký, který na druhé zkoušce zajel nejrychlejší čas. Ve stejném testu se Hänninen posunul před Bassa na čtvrtou pozici. Kopecký měl pak při přejezdu lehkou havárii s motocyklem. V pátém testu se Meeke dostal na první pozici a ztrácet začal Kopecký. V tom následujícím měl Loix defekt a propadl se na čtvrté místo. Před ním byli Meeke, Kopecký a Hänninen. Hänninen měl defekt na předposlední zkoušce a propadl se průběžně o dvě místa. \n\n"}
{"id": "535011", "url": "https://cs.wikipedia.org/wiki?curid=535011", "title": "Rallye Monte Carlo 1986", "text": "Rallye Monte Carlo 1986\n\nRallye Monte Carlo 1986 (Oficiálně 54ème Rallye Automobile de Monte-Carlo) byla úvodní soutěž Mistrovství světa v rallye 1986. Rallye začínala hvězdicovou jízdou a celkově měla délku 3984 km a 36 rychlostních zkoušek o délce 867 km. Na startu bylo 156 posádek, ale do cíle jich dojelo jen 65.\n\nTým Audi představil nový speciální vůz Audi Sport Quattro S1, které řídili Walter Röhrl a Hannu Mikkola. Peugeot startoval se třemi vozy Peugeot 205 Turbo 16 E2 ve kterých startovaly Timo Salonen, Juha Kankkunen a Bruno Saby. S tovární podporou jela i Michele Mouton. Se třemi vozy nastoupila i Lancia, která měla tři speciály Lancia Delta S4, se kterými startovali Markku Alen, Henri Toivonen a Miki Biasion. Startoval i tým MG se dvěma vozy MG Metro 6R4, které řídili Tony Pond a Malcolm Wilson. Nově se představil tým Citroën s vozy Citroën BX 4TC, které řídili Philippe Wambergue a Jean Claude Andruet. Kromě toho startovali soukromníci s vozy Lancia 037 Rally nebo Opel Manta 400. V kategorii A startovaly tovární nebo polotovární týmy Renault, Volkswagen, Mazda, Fiat a Alfa Romeo.\n\nHned odpočátku měl problémy Röhrl, kterému nefungoval správně motor a postihlo ho několik defektů. Bez problému jel Mikkola, který nakonec skončil třetí. V Peugeoty měli technické problémy Kankkunen a Saby. Pond odstoupil na sedmém a Wilson na dvanáctém testu. Další průběh soutěže se tak odehrával bez automobilky MG. Příliš se nedařilo ani vozům Citroën. Wambergue měl problémy s motorem a Andruet havaroval. Také jezdci Lancie měly problémy když elektronika zdržela Alena, kterému pak zhasl motor. Biasion vyhrál první test, ale později havaroval. Dařilo se Toivonenovi, který v soutěži vedl, ale pak do něj narazil na přejezdu civilní vůz. Lancii však tým opraví a Toivonen se propadne až v další zkoušce kvůli špatným pneumatikám a dostává se před něj Salonen. Ale opět kvůli volbě pneumatik se Salonen propadá. Henri Toivonen tak vítězí na Monte Carlu přesně 20 let po svém otci. Ve skupině A vyhrál Alain Oreille s vozem Renault 11 Turbo a nechal za sebou dva tovární vozy Volkswagen Golf II GTI, které řídili Kenneth Eriksson a Franz Wittmann.\n\n"}
{"id": "535012", "url": "https://cs.wikipedia.org/wiki?curid=535012", "title": "Taková ztráta krve, Zuzana je zase sama doma", "text": "Taková ztráta krve, Zuzana je zase sama doma\n\nTaková ztráta krve, Zuzana je zase sama doma (2000) je šesté album edice Písničky ze Semaforu, kterou vytvářel Karel Knechtl. Obsahuje živé (první disk) i studiové (druhý disk) nahrávky písní z představení Semaforu \"Taková ztráta krve\" (1960) a \"Zuzana je zase sama doma\" (1961).\n\nTaková ztráta krve\n\nZuzana je zase sama doma\n\n\n...a něco navíc\n\nHraje Ferdinand Havlík se svým orchestrem. Pokud není uvedeno jinak, melodii napsal Jiří Šlitr a text Jiří Suchý.\n\nNahrávky byly pořízeny na uvedených představeních, s výjimkami:\n\n\n...a něco navíc\n\nPokud není uvedeno jinak, melodii napsal Jiří Šlitr a text Jiří Suchý a hraje Ferdinand Havlík se svým orchestrem (s výjimkou tracků 9, 12 a 15, kde se pouze hovoří). \n"}
{"id": "535013", "url": "https://cs.wikipedia.org/wiki?curid=535013", "title": "The Fame Monster", "text": "The Fame Monster\n\nThe Fame Monster (stylizováno jako The Fame Mons†er) je studiová rozšířená verze debutového alba The Fame (Je bráno jako druhé album.I když je to rozšířená verze The Fame.)od americké popové zpěvačky Lady Gaga . Na svém turné potkala mnoho monster, které se v jejích nových písních najdou. Každá z osmi nových písní je jedna z jejích fobií. Strach ze špatného vztahu, z alkoholu, strach ze sexu, strach ze mě samé, z pravdy a také strach z obtěžování po telefonu. V roce 2010 bylo nejprodávanějším albem na světě, když se ho prodalo 5,9 milionu kopií, v roce 2009 (album vyšlo v listopadu) pak druhé nejprodávanější s dalšími 5,9 miliony kopií.\n"}
{"id": "535031", "url": "https://cs.wikipedia.org/wiki?curid=535031", "title": "Ferdinand August z Lobkovic", "text": "Ferdinand August z Lobkovic\n\nFerdinand August Leopold (7. září 1655 Neustadt an der Waldnaab – 3. října 1715 Vídeň), třetí panující kníže z Lobkovic a vévoda zaháňský, byl český šlechtic a diplomat.\n\nSyn Václava Eusebia z Lobkovic, prvního ministra Leopolda I. a jeho druhé manželky Augusty Žofie falckraběnky na Rýně ze Sulzbachu.\n\nPolitický pád jeho otce, který byl od roku 1674 v domácím vězení na Roudnici, nepodlomil postavení rodiny. Ferdinand August sloužil jako císařský zplnomocněný hlavní komisař na říšském sněmu v Řezně v letech 1691–1692, několikrát plnil stejný úkol na knížecím slezském sněmu. Výrazného povýšení v kariéře dosáhl v roce 1698, kdy byl jmenován nejvyšším hofmistrem císařovny Eleonory. V roce 1710 získal dočasně německé léno Schönsee. Rytíř Řádu zlatého rouna.\nGenalogie rodu\n\n1. manželka (∞ 8/18. 7. 1677 Hadamar) Klaudie Františka z Nassau-Hadamaru (6. 6. 1660 Hadamar – 6. 3. 1680 Neustadt an der Waldnaab), dcera Mořice Jindřicha knížete z Nassau-Hadamaru (1626–1679) a Ernestiny (Arnoštky) hraběnky z Nassau-Siegenu (1623–1668)\n2. manželka (∞ 17. 7. 1680) Marie Anna markraběnka z Baden-Badenu a Hochbergu (8. 9. 1655 Baden – 22. 8. 1701 Cheb), dcera Viléma markraběte z Baden-Badenu (1593–1677) a Marie Magdaleny hraběnky z Oettingenu (1619–1668)\n3. manželka (∞ 3. 12. 1703 Vídeň) Marie Filipína z Althannu (1671 – 2. 6. 1706)4. manželka (∞ 16. 11. 1707) Marie Johanna ze Schwarzenberka (16. 12. 1681 – 23. 12. 1739)\n\n\n"}
{"id": "535035", "url": "https://cs.wikipedia.org/wiki?curid=535035", "title": "Tlamovec Fryerův", "text": "Tlamovec Fryerův\n\nTlamovec Fryerův \"(Sciaenochromis fryeri)\" je ryba z čeledi Cichlidae, žijící v jezeře Malawi v východní Africe.\n\nSytě modré zbarvení samce se vyvíjí více než rok. Samice je vždy světlejší.\n\nStejně jako u většiny tlamovců dochází k oplození jiker uvnitř tlamy samice, a ne venku jako u většiny cichlid. Jakmile mláďata jednou opustí tlamu samice, už se většinou nevracejí, dokonce ani v ohrožení.\n\nSamci jsou agresivní vůči jiným samcům stejného druhu a k rybám s podobným zbarvením.\n\nV přírodě se živí potěrem.\n\n\n"}
{"id": "535043", "url": "https://cs.wikipedia.org/wiki?curid=535043", "title": "Mardosai (okres Plungė)", "text": "Mardosai (okres Plungė)\n\nMardosai (žemaitsky Marduosā) je ves v západní části Litvy, ve Žmudi, v Telšiajském kraji, okres Plungė, 7 km na západojihozápad od okresního města Plungė, na pravém břehu řeky Minija a zároveň na levém břehu řeky Babrungas. Vsí prochází silnice č. 166 Plungė – Kuliai – Gargždai, silnice Mardosai – Stonaičiai a silnice Mardosai – Karklėnai. Ve vsi je pošta (PSČ LT-90103), centrum vesnické turistiky Žemsuodā, mohyla na jejímž vrcholu se tyčí socha \"Karžygis\" (hrdina-válečník) na památku Gendingským bojovníkům od sochaře L. Černiauska. Na severním okraji obce za řekou Babrungas je \"hradiště\" Gandingos piliakalnis (žemaitsky Gondingos pėlekalnis), kde stál 5. dubna roku 1253 v dopise Kuršského biskupa Heinricha zmiňovaný Gondingský hrad. Hradiště však bylo osídleno mnohem dříve, archeologické nálezy jsou datovány do 5.–8. století i hroby z 11.–12. století. O Gondingském hradišti koluje 14 různých legend.\n\n\nMardosai jsou v češtině i v litevštině rodu mužského, vzor tvrdý, neživotný, číslo pomnožné.\nPřivlastňovací tvary: Mardoský, -á, -é, obyvatelé: Mardosané.\nTento způsob skloňování není potvrzen ÚJČ AV ČR!\n\n"}
{"id": "535046", "url": "https://cs.wikipedia.org/wiki?curid=535046", "title": "Josef Macháček (1818)", "text": "Josef Macháček (1818)\n\nJosef Macháček (31. ledna 1818 Radotín – 23. března 1870 Králův Dvůr) byl český vlastenecký statkář, cukrovarník, politik staročeské strany a revolucionář roku 1848 z Berounska.\n\nNarodil se v rodině radotínského rolníka a rychtáře. Do školy chodil u sv. Havla a u piaristů v Praze. Další soustavné studium mu znemožnily povinnosti na rodinném statku. Vzdělání proto dokončil na nedělní hospodářské škole na Zbraslavi, kde se vyučovalo například počtářství, přírodopis, lučba a kreslení.\n\nV roce 1842 převzal po otci hospodářství a o čtyři roky později se oženil s Marií Sklenářovou z Řevnic. Vedle pracovních povinností se zapojil do veřejného života, udržoval kontakty s obrozenci v Praze. V červnu 1848 byl zvolen poslancem českého sněmu za libocký vikariát; sněm se ovšem nesešel kvůli svatodušním bouřím. Během revolučních událostí vedl ozbrojené vesničany na pomoc Praze. Po porážce povstání byl zatčen, tři měsíce vězněn a nakonec propuštěn na amnestii.\n\nZa Bachova absolutismu nebyla politická činnost myslitelná. Macháček se proto soustředil na hospodářské aktivity, pod heslem „prací služ vlasti“. Roku 1850 založil s příbuzným Františkem Skálou cukrovar ve Zdicích. Aby mu zajistil dodávky řepy a odbyt pro vedlejší produkty, převzal do nájmu statek v Králově Dvoře a později i několik dalších dvorů na Hořovicku. Některé pro něj spravoval bratr Jan Macháček. Roku 1854 se přestěhoval na zámek Králův Dvůr.\n\nPo pádu absolutismu se znovu zapojil do politiky. V červnu 1860 vezl společně s F. L. Riegrem (byl Riegrovým švagrem) do Vídně manifest dvanácti čelných osobností pro císaře Františka Josefa. Když se po vydání Říjnového diplomu vrátila ústavní vláda, byl 18. března 1861 zvolen do Českého zemského sněmu za nejlidnatější volební obvod v kurii venkovských obcí, zahrnující okresy Unhošť, Zbraslav a Beroun. Ve funkci pak byl opakovaně potvrzen, naposled 22. září 1869. Účastnil se především jednání o průmyslových, hospodářských, obchodních a obecních záležitostech.\n\nČeský zemský sněm ho roku 1861 vyslal i na Říšskou radu, kde ovšem byl pro absenci oznámen na schůzi 14. července 1863 zánik jeho mandátu. Šlo o součást taktiky českých státoprávních politiků neúčastnit se jednání celostátního parlamentu. Podobně to probíhalo i po jeho opětovné volbě na Říšskou radu roku 1867. 19. června 1867 byl spolu s dalšími českými poslanci vyzván k udání důvodů pro nepřevzetí mandátů a 26. září 1868 byly mandáty těchto poslanců (včetně Macháčka) v zemském sněmu a tudíž i v Říšské radě prohlášeny za zaniklé. Ještě předtím v srpnu 1868 patřil mezi 81 signatářů státoprávní deklarace českých poslanců, v níž česká politická reprezentace odmítla centralistické směřování státu a hájila české státní právo.\nVedle toho se zakládal hypoteční banku, byl členem pražské obchodní komory a dalších hospodářských spolků. Rád se bavil lovem zvěře, zpěvem a karetními hrami. V zimě 1868/69 se vážně nachladil a následkem dlouhotrvající plicní nemoci zemřel. Zanechal po sobě vdovu a sedm dětí. Další dcera Terezie Macháčková, přítelkyně Jana Nerudy, zemřela již v roce 1865.\n\nV nekrologu ve časopise Světozor se Macháček označuje jako člověk všeobecně vážený pro své aktivity ve prospěch regionu i celé české země. Současníci ho prý znali jako příjemného společníka s vybraným chováním. Netlačil se do popředí, ale také nesnášel, když to dělali jiní. Svým příspěvkem měl pomoci řadě vlasteneckých iniciativ. Na jeho pohřeb, vypravený 26. března 1870 z králodvorského zámku, přišlo navzdory nepříznivému počasí množství lidí ze širokého okolí.\n\n"}
{"id": "535048", "url": "https://cs.wikipedia.org/wiki?curid=535048", "title": "Palec rtuťového sloupce", "text": "Palec rtuťového sloupce\n\nZastaralá jednotka tlaku palec rtuti (označení inHg) je používána ve Spojených státech a mnohdy i v evropských zemích při zprávách o aktuálním a očekávaném počasí.\n\nPřepočet jednotky inHg do běžně používané hPa je následující:\n"}
{"id": "535049", "url": "https://cs.wikipedia.org/wiki?curid=535049", "title": "Adamit", "text": "Adamit\n\nAdamit též Idmit ( אֲדָמִית, v oficiálním přepisu do angličtiny Adamit) je vesnice typu kibuc v Izraeli, v Severním distriktu, v Oblastní radě Mate Ašer.\n\nLeží v nadmořské výšce 453 metrů, v hornaté oblasti v západní části Horní Galileji, cca 10 kilometrů od břehů Středozemního moře a 1 kilometr od libanonských hranic. Je situován na okraji prudkého svahu Ramat Adamit, který jižně od vesnice spadá do údolí vádí Nachal Becet. Do něj přitéká ze severu, od mezinárodní hranice vádí Nachal Namer.\n\nObec se nachází cca 10 kilometrů severozápadně od města Ma'alot-Taršicha, cca 118 kilometrů severoseverovýchodně od centra Tel Avivu a cca 35 kilometrů severovýchodně od centra Haify. Adamit obývají Židé, přičemž osídlení v tomto regionu je převážně židovské. Zcela židovská je oblast západně odtud, směrem k Izraelské pobřežní planině, i na jižní straně. Pouze na severovýchodní straně sousedí s kibucem vesnice Arab al-Aramša, kterou obývají izraelští Arabové, respektive Beduíni. Centrální oblasti Galileji obývané z velké části Araby začínají až dále jihovýchodním směrem.\n\nAdamit je na dopravní síť napojen pomocí místní silnice číslo 8993.\n\nAdamit byl založen v roce 1958. Pojmenován byl podle arabského místního názvu lokality Chirbet Idmit, která se nacházela cca 1 kilometr západně od nynějšího Adamitu.\n\nŠlo zpočátku o polovojenskou osadu typu Nachal, která byla součástí pásu židovských vesnic podél neklidných libanonských hranic. Zakladateli vesnice byli členové mládežnického hnutí ha-Šomer ha-Ca'ir a židovští přistěhovalci z Francie. Ti ale v roce 1967 tuto osadu opustili. Znovu byl Adamit osídlen roku 1971. Jeho novými obyvateli byli židovští přistěhovalci z USA a Evropy.\n\nV 80. letech 20. století kibuc procházel ekonomickými problémy a dluhy a byl postaven pod nucenou správu konkurzního správce.\n\nPůvodně se kibuc zaměřoval na zemědělství, postupně roste význam turistického ruchu. Kibuc je v procesu změny směrem k méně kolektivistickému hospodaření. Obec nabízí stavební pozemky soukromým zájemcům. V Adamit fungují zařízení předškolní péče, základní škola je ve vesnici Kabri. V kibucu je k dispozici plavecký bazén.\n\nObyvatelstvo kibucu Adamit je sekulární. Podle údajů z roku 2014 tvořili naprostou většinu obyvatel v Adamit Židé (včetně statistické kategorie \"ostatní\", která zahrnuje nearabské obyvatele židovského původu ale bez formální příslušnosti k židovskému náboženství).\n\nJde o menší sídlo vesnického typu s dlouhodobě kolísající populací, která počátkem 21. století prudce klesla, ale po roce 2006 začala opět narůstat. K 31. prosinci 2014 zde žilo 135 lidí. Během roku 2014 populace stoupla o 15,4 %.\n\n\n"}
{"id": "535057", "url": "https://cs.wikipedia.org/wiki?curid=535057", "title": "Kulan", "text": "Kulan\n\nKulan (\"Equus hemionus kulan\") je jeden ze čtyř dnes žijících poddruhů osla asijského \"(Eguus hemionus)\". Žije v stepi a polostepi Turkménie. Jeden poddruh osla asijského ašdary neboli osel syrský byl úplně vyhuben v roce 1927. Všechny ostatní poddruhy džigetaj, onager, kulan a kur jsou dnes již velmi vzácné a vyskytují se ostrůvkovitě ve stepích a polopouštích střední a jižní Asie. Kulanů dnes ve volné přírodě žije jen 1300 kusů. Dorůstá v délce těla do 200–250 cm, v kohoutku 120–140 cm a délka ocasu činí 20–40 cm. Váží 200 kg. Délka březosti činí 320–340 dnů a samice rodí jedno mládě. Živí se tvrdou stepní trávou. Může běžet rychlostí až 84 km/h. Tvoří malá stáda. V přírodě se dožívá 15 let, v zajetí 27 let. Jedná se o ohrožený druh.\n\n\n\n"}
{"id": "535065", "url": "https://cs.wikipedia.org/wiki?curid=535065", "title": "Bamba", "text": "Bamba\n\nBamba je stará jednotka délky používaná v Barmě. Její další názvy byly rovněž bambus či teh.\n\n\n"}
{"id": "535072", "url": "https://cs.wikipedia.org/wiki?curid=535072", "title": "Seznam monarchií", "text": "Seznam monarchií\n\nTento článek je chronologicky seřazeným seznamem monarchií. \n\n\n\nV roce 2014 jsou suverénní monarchie tyto:\n\n\n\n\n"}
{"id": "535073", "url": "https://cs.wikipedia.org/wiki?curid=535073", "title": "Ejlon", "text": "Ejlon\n\nEjlon ( אֵילוֹן, v oficiálním přepisu do angličtiny Elon, přepisováno též jako Eilon) je vesnice typu kibuc v Izraeli, v Severním distriktu, v Oblastní radě Mate Ašer. Význam názvu kibucu odpovídá biblickému jménu Elón.\n\nLeží v nadmořské výšce 306 metrů, v hornaté oblasti v západní části Horní Galileji, cca 10 kilometrů od břehů Středozemního moře a 3 kilometry od libanonských hranic. Je situován na planině, kterou na severní straně ohraničuje údolí vádí Nachal Becet, na jižní straně obdobně prudce zahloubené údolí s tokem Nachal Kaziv. Severovýchodně od vesnice se rozkládá mírně zvlněná a zalesněná krajina, kterou k severozápadu protéká vádí Nachal Galil, jež pak u hory Har Uchman ústí do Nachal Becet.\n\nObec se nachází cca 7 kilometrů severozápadně od města Ma'alot-Taršicha, cca 117 kilometrů severoseverovýchodně od centra Tel Avivu a cca 35 kilometrů severovýchodně od centra Haify. Ejlon obývají Židé, přičemž osídlení v tomto regionu je převážně židovské. Zcela židovská je oblast západně odtud, směrem k Izraelské pobřežní planině, i na jižní straně. Pouze 3 kilometry na sever leží vesnice Arab al-Aramša, kterou obývají izraelští Arabové, respektive Beduíni. Centrální oblasti Galileji obývané z velké části Araby začínají až dále jihovýchodním směrem.\n\nEjlon je na dopravní síť napojen pomocí místní silnice číslo 899.\n\nEjlon byl založen v roce 1938. Toto jméno si zakladatelé vesnice vybrali z jiných navrhovaných názvů (Šemar'am, Ma'ale ha-Cafon nebo Mišmar ha-Galil). Kibuc vznikl v listopadu 1938 jako opevněná osada typu Hradba a věž. Jejími zakladateli byla skupina židovských přistěhovalců z Polska, která se zformovala už roku 1932 a která se roku 1935 rozšířila o další starousedlé Židy z tehdejší mandátní Palestiny. Tito aktivisté se krátce předtím podíleli i na založení nedaleké opevněné osady Chanita. Osada zpočátku čelila nedostatku vody.\n\nŠlo o zemědělskou komunitu hospodařící v hornatém prostředí. Roku 1944 navštívil Ejlon budoucí izraelský prezident Chajim Weizmann. Během války za nezávislost v roce 1948 byla vesnice po několik měsíců odříznuta od okolí. Děti byly mezitím evakuovány do Haify. Obléhání kibucu bylo ukončeno až v průběhu Operace Ben Ami.\n\nRoku 1949 měl Ejlon 333 obyvatel a rozlohu katastrálního území 3 900 dunamů (3,9 kilometrů čtverečních).\n\nEkonomika kibucu je založena na zemědělství, průmyslu a turistickém ruchu. Počátkem 21. století kibuc prošel reformou, která odstranila některé prvky kolektivismu.\n\nV Ejlon fungují zařízení předškolní péče, základní škola je ve vesnici Kabri. K dispozici jsou zde sportovní areály, společná jídelna a plavecký bazén.\n\nObyvatelstvo kibucu Ejlon je sekulární. Podle údajů z roku 2014 tvořili naprostou většinu obyvatel v Ejlon Židé (včetně statistické kategorie \"ostatní\", která zahrnuje nearabské obyvatele židovského původu ale bez formální příslušnosti k židovskému náboženství).\n\nJde o menší sídlo vesnického typu s dlouhodobě rostoucí populací. K 31. prosinci 2014 zde žilo 942 lidí. Během roku 2014 populace stoupla o 2,3 %.\n\n\n"}
{"id": "535084", "url": "https://cs.wikipedia.org/wiki?curid=535084", "title": "Girondisté", "text": "Girondisté\n\nGirondisté [vysl. žiron-] (franc. \"les Girondins\" nebo také \"Brissotiens\") byla skupina demokratických politiků za Velké francouzské revoluce, která hrála rozhodující úlohu v jejím počátku, ale byla pak násilně potlačena svými radikálnějšími konkurenty „Horaly“ (\"les Montagnards\"). Hlavní představitelé byli v červnu 1793 zatčeni a popraveni, čímž začalo období Teroru.\n\nFrancouzský národní čili ústavodárný sněm (1789–1791) se rozešel 30. září 1791 a podle jeho rozhodnutí nesměl být žádný jeho člen zvolen do nového zákonodárného sněmu, který zasedal od 1. října 1791 do 21. září 1792. V novém sněmu tak zasedli většinou neznámí mladí lidé, mezi nimiž vynikla skupina poslanců kraje Gironde (okolí Bordeaux), zastánců demokracie a republiky. K nim se přidali další, takže jejich vliv ve sněmu převládl a král Ludvík XVI. v březnu 1792 sestavil z girondistů vládu, které však sám nedůvěřoval. Vláda ho přiměla vypovědět válku Prusku a Rakousku, která nebyla úspěšná, takže vláda chtěla zavést vojenskou povinnost a zasáhnout proti emigrantům a dalším odpůrcům. Když se král zdráhal a jednal tajně proti vládě, svolali girondisté v červnu 1792 „ozbrojenou petici“, při níž byl královský palác vyrabován. V září 1792 pařížská lůza brutálně povraždila přes 1000 politických vězňů, aniž by proti tomu nový ministr spravedlnosti Georges Danton zasáhl. Tato událost je ve francouzských dějinách známa jako zářijové masakry. 4000 kněží bylo vyvezeno do Ameriky. Nový konvent, v němž převládali radikálové, v září 1792 sesadil krále, vyhlásil republiku a odmítl návrh girondistů na potrestání násilností. Ti naopak podpořili návrh na potrestání krále, čímž ztratili podporu u další části veřejnosti. V lednu 1793 konvent rozhodl těsnou většinou o popravě Ludvíka XVI. V květnu 1793 bylo na nátlak pařížského davu, podněcovaného Jean-Paul Maratem a Maxmiliánem Robespierrem, 34 girondistů uvězněno a 22 z nich 31. října 1793 popraveno.\n\n\n\n\n"}
{"id": "535086", "url": "https://cs.wikipedia.org/wiki?curid=535086", "title": "Azorská rallye 2009", "text": "Azorská rallye 2009\n\nAzorská rallye 2009 (Oficiálně 44. Sata Rally Acores) byla čtvrtou soutěží v rallye v šampionátu IRC 2009 v roce 2009. Soutěž se uskutečnila ve dnech 7. až 9. května na azorských ostrovech. \n\nZpočátku se nejlépe dařilo posádkám na vozech Peugeot 207 S2000 v pořadí Freddy Loix, Kris Meeke a Nicolas Vouilloz. Za nimi byly posádky týmu Škoda Motorsport v pořadí Jan Kopecký a Juho Hänninen, kteří jeli na vozech Škoda Fabia S2000. V pátek se ale Hänninen pustil do souboje s Meekem o vítězství. Ve čtvrtém testu ale vylomil kolo a v posledním havaroval. Kopecký se naopak z šestého místa propracoval na třetí. Vedl Meeke před Vouillozem. Čtvrtý byl Anton Alen a pátý Loix. \n\nHänninenovo vůz byl přes noc opraven a Fin s ním vyhrál tři rychlostní zkoušky. Meeke obhajoval vítězství a na druhé místo začal útočit Kopecký. Ze závodu odstoupil jediný vůz Volkswagen Polo S2000. Tým Fiat přišel o jeden ze dvou vozů Fiat Grande Punto Abarth S2000, když odstoupil Basso. V průběhu dne havaroval i Alen a připravil tak tým o body. Poslední rychlostní test byl pro nesjízdnost zrušen a vítězem se tak stal Meeke před Kopeckým a Vouillozem. Čtvrtý skončil Loix a pátý místní jezdec Peres a šestý Franz Wittmann. \n\nVítězem mezi vozy, s jednou poháněnou nápravou se stal Denis Millet na voze Peugeot 207 R3, druhý byl Carlos Costa s vozem Citroën C2 R2 a třetí Manuel Villa na voze Fiat Punto S1600. \n\n"}
{"id": "535087", "url": "https://cs.wikipedia.org/wiki?curid=535087", "title": "Kareta zelenavá", "text": "Kareta zelenavá\n\nKareta zelenavá (\"Lepidochelys olivacea\") patří mezi nejmenší zástupce čeledi karetovitých. Za svůj název vděčí olivově zelenému zbarvení krunýře. Jedinci tohoto druhu mají průměrnou hmotnost zhruba 50 kilogramů a délka jejich krunýře se pohybuje od 58 do 70 centimetrů. Pohlavní dospělosti dosahují mezi 7 a 9 lety.\n\nKareta zelenavá je všežravec, živí se kraby, krevetami, langustami, mořskou travou, řasami, plži, rybami a malými bezobratlými živočichy. V mělkých vodách někdy i medúzami.\n\n"}
{"id": "535108", "url": "https://cs.wikipedia.org/wiki?curid=535108", "title": "Přímorožec beisa", "text": "Přímorožec beisa\n\nPřímorožec beisa (\"Oryx beisa\") je sudokopytník dosahující délky až 190 cm a váhy do 240 kg. Výška zvířete v kohoutku nepřesahuje 120 cm. Vyskytuje se v Etiopii a Keni. Výrazným znakem přímorožce beisa jsou jeho rohy. Barva krátké srsti je šedá až žlutá s bílým břichem. Vzhled zvířete doplňují černé pruhy okolo břicha, na nohou a hlavě.\n\nPřímorožec beisa tvoří menší stáda do 40 jedinců, která jsou tvořena pouze samicemi a jedním samcem. Ostatní samci žijí samotářským životem a ke stádu se připojují pouze v období říje, kdy však musí svádět urputné boje s vůdčím samcem stáda, které můžou skončit až smrtí slabšího samce. Přímorožec beisa je zvíře teritoriální, který území svého stáda vyznačuje močí.\n\nŽiví se zejména listy a výhonky rostlin, zejména trav. V době nouze přímorožec beisa dokáže vyhrabat kořínky skryté až metr pod zemí.\nSamice přímorožce beisa rodí jedno celohnědé mládě po osmi a půl měsících březosti. Samice zůstává po dobu jednoho a půl měsíce s mládětem, odděleně od stáda. Kojení trvá přibližně tři a půl měsíce.\n\nPřímorožec beisa je v Evropě chován v pouhých 8 zoo a to v počtu 36 jedinců. V Česku chovala tento druh na počátku roku 2018 Zoo Praha, která zároveň od roku 2017 vede Evropskou plemennou knihu pro tento druh, a samčí skupinu Zoo Ostrava. Na Slovensku tento druh chován není. Mimo Evropu lze zmínit čtyři instituce na Arabském poloostrově a jednu na Tchaj-wanu.\n\nZoo Praha začala chovat tento druh v roce 2000, kdy byl přivezen samec a tři samice z francouzské zoo La Palmyre. První mládě se narodilo 22. 12. 2001. V roce 2015 byl odchovaný samec Damián (narozen 4. 2. 2014) převezen do Džibutska v rámci reintrodukčního projektu. Roku 2017 byla zoo pověřena vedením evropské plemenné knihy pro tento druh.\n\nNa konci roku 2017 byli chováni tři samci a pět samic. 5. ledna 2018 se samici Grácii a samci Akimovi narodil další samec. Do léta 2018 se narodilo 20 mláďat, z nichž se podařilo 16 odchovat. Další samci přišli na svět 19. 12. 2018 a 12. 3. 2019. 3. 4. 2019 byl dovezen samec ze Zoo Ostrava. \n\n"}
{"id": "535114", "url": "https://cs.wikipedia.org/wiki?curid=535114", "title": "Václav Eusebius Popel z Lobkovic", "text": "Václav Eusebius Popel z Lobkovic\n\nVáclav Eusebius Popel z Lobkovic (20. leden 1609 Praha – 22. duben 1677 Roudnice nad Labem), druhý panující kníže z Lobkovic, vévoda zaháňský (od roku 1646), byl český šlechtic a vojevůdce.\n\nByl jediným synem Zdeňka Vojtěcha z Lobkovic a Polyxeny z Pernštejna. Po skončení studií se věnoval vojenské službě. V roce 1631 byl jmenován plukovníkem, od roku 1636 velel vojenskému oddílu a v roce 1646 stal se vrchním velitelem říšské armády. V roce 1636 byl jmenován dvorským válečným radou, v roce 1640 polním podmaršálem, v roce 1647 vrchním polním maršálem, v roce 1652 prezidentem dvorské válečné rady. V roce 1658 byl přítomen zvolení a korunovaci Leopolda I. na římského císaře ve Frankfurtu nad Mohanem.\nÚřad nejvyššího císařského hofmistra zastával od roku 1665, prvním ministrem říše jej císař jmenoval v roce 1669. V této funkci mimo jiné s ostatními členy státní rady potrestal Wesselényiho spiknutí chorvatské a uherské šlechty vůči císaři. Vládl téměř neomezeně a snažil se o spojenectví s Francií. V roce 1674 přivodila španělská strana jeho pád, 19. října byl zatčen a vykázán do domácího vězení na Roudnici.\n\nPohřben byl v kostele sv. Václava v Roudnici nad Labem.\n\nV roce 1644 byl přijat mezi rytíře Řádu Zlatého rouna.\nCísař v roce 1641 povýšil jeho říšské panství Neustadt a. d. W. a Störnstein na okněžněné hrabství Sternstein (Sterneck) a v roce 1653 jej uvedl do kolegia říšských knížat (říšská knížecí rada).\nV roce 1646 získal knížectví Zaháňské a s ním i vévodský titul.\n\nRoudnice nad Labem, Chlumec, Litomyšl, Lobkovice, Waldthurn, Schönsee\n\nMezi přímé potomky Václava Eusebia z Lobkovic patří např. ruský car Mikuláš I., ale také anglický král Jiří VI. (a tedy i jeho dcera Alžběta) anebo princ Filip, vévoda z Edinburghu. Aktuální následník britského trůnu Charles je tedy přímým potomkem Václava Eusebia ze strany obou rodičů.\n\n\n"}
{"id": "535131", "url": "https://cs.wikipedia.org/wiki?curid=535131", "title": "Wikimapia", "text": "Wikimapia\n\nWikiMapia je projekt spojující mapové informace z Google Maps s texty vkládanými pomocí technologie Wiki. Projekt založili 24. května 2006 ruští internetoví podnikatelé Alexandr Korjakyn a Jevgenij Saveljev. Cílem projektu je popsat celý svět. Počátkem roku 2010 bylo popsáno více než 11 miliónů míst. I když registrace není vyžadována, bylo na stránkách projektu zaregistrováno více než 650 tisíc uživatelů z celého světa. Veškerý uživateli vytvořený obsah se stává intelektuálním vlastnictvím WikiMapie a je k dispozici pro nekomerční využití skrze rozhraní WikiMapia API.\n\nWikiMapia umožňuje každému uživateli přidat do mapy značku. Uživatel vymezí objekt na mapě mnohoúhelníkem a přidělí mu název, popis a jednu nebo více kategorií. Ke každému bodu je možné přidat fotografie toho místa a videa z YouTube, které se pak objeví v informačním okně. Je možné přidat též odkaz na odpovídající článek na Wikipedii, adresu a rozlišit, zda mnohoúhelník vymezuje budovu nebo plochu pozemku.\n\nVolitelné uživatelské účty byly zavedeny v říjnu 2006. Uživatelské úrovně se vyvíjely v průběhu času v reakci na potřebu kontroly vandalismu či zneužití. V FAQ Wikimapia jsou popsány tři úrovně uživatelů.\n\n"}
{"id": "535137", "url": "https://cs.wikipedia.org/wiki?curid=535137", "title": "Ban (jednotka objemu)", "text": "Ban (jednotka objemu)\n\nBan je stará jednotka objemu používaná v Thajsku.\n\n\n"}
{"id": "535141", "url": "https://cs.wikipedia.org/wiki?curid=535141", "title": "Banice", "text": "Banice\n\nBanice je stará jednotka objemu používaná v Rumunsku.\n\n\n"}
{"id": "535152", "url": "https://cs.wikipedia.org/wiki?curid=535152", "title": "Zdeněk Vojtěch Popel z Lobkovic", "text": "Zdeněk Vojtěch Popel z Lobkovic\n\nZdeněk Vojtěch Popel z Lobkovic (15. srpen 1568 – 16. červen 1628 Vídeň) byl první kníže z Lobkovic, první vladař domu lobkowiczkého (1624–1628), nejvyšší kancléř (1599–1628), český šlechtic a politik.\n\nNarodil se jako syn dvorského maršálka a pozdějšího nejvyššího hofmistra Ladislava Popela z Lobkovic. Po studiích na jezuitské akademii při pražském Klementinu u na jezuitské univerzitě v Ingolstadtu podnikl kavalírskou cestu po Evropě, spojenou s několika studijními pobyty v Itálii. Po návratu byl v roce 1591 jmenován říšským dvorským radou a roku 1599 převzal úřad nejvyššího kancléře Království českého, v němž setrval i za dalších panovníků, Matyáše a Ferdinanda II., až do své smrti. U dvora Rudolfa II. náležel ke katolické španělské straně. Odmítl podepsat Majestát, který schvaloval svobodu vyznání podle České konfese. V roce 1619, během stavovského povstání, byl zahrnut mezi osoby, které čeští stavové vypověděli ze země.\n\nDo stavu říšských knížat byl povýšen v roce 1623, v následujícím roce obdržel i český knížecí stav a titul vladař domu lobkovického.\n\nV roce 1617 prosazoval volbu Ferdinanda II. za českého krále a španělský vyslanec přislíbil mu přijetí do výlučného řádu Zlatého rouna. V červenci 1618 přikázal král z Madridu vyslanci Oñatovi, aby potají sdělil Lobkovicovi a baronovi z Eggenberka, že budou poctěni řádem Zlatého rouna. Vyslanec k návrhu poznamenává, že je mu známa marnivost obou pánů a poněvadž v Německu se nic neutají, lze počítat s tím, že jiní pánové těžce ponesou, že byli předstiženi. V srpnu 1620 byl také Lobkovicovi odznak řádu předán.\n\nZa manželku vzal si 13. listopadu 1603 Polyxenu z Pernštejna, vdovu po Vilémovi z Rožmberka, která mu přinesla Roudnici a veliké jmění. Jejich jediný syn byl Václav Eusebius Popel z Lobkovic.\n\nPřičinil se o obnovení františkánského kostela Panny Marie Sněžné, vydrancovaného Pražany za vpádu pasovských a v roce 1615 založil kapucínský klášter v Roudnici. Zemřel 16. června 1628 ve Vídni a pohřben je společně s Polyxenou v rodové hrobce při klášteře kapucínů v Roudnici.\n\n"}
{"id": "535171", "url": "https://cs.wikipedia.org/wiki?curid=535171", "title": "Richard Burns", "text": "Richard Burns\n\nRichard Burns (17. leden 1971, Reading – 25. listopad 2005) byl britský rallyeový jezdec a mistr světa z roku 2001. Zemřel na rakovinový nádor na mozku.\n\nOdmala měl rád atmosféru závodů a poprvé řídil automobil již v osmi letech. V patnácti letech navštívil školu pro závodníky a s jeho snem mu pomáhal otec. Ten mu koupil jeho první automobil – Talbot Sunbeam, se kterým se Richard učil závodit. V osmnácti se přihlásil do prvních místních závodů. Svými úspěchy zaujal Davida Williamse, který se později stal jeho přítelem.\n\nV roce 1990 se objevil na startu britského šampionátu s vozem Peugeot 205 GTI. Po domluvě s importérem Peugeot je domluven i start na RAC rallye 1990 s vozem Peugeot 309 GTI, kde končí na 28. místě a třetí ve své kategorii. O rok později opět startuje v domácím šampionátu a RAC rallye 1991, kde končí se stejným vozem šestnáctý a svou kategorii vyhrává. Jeho novým a stálým spolujezdcem se stává Robert Reid. Od roku 1993 se dostává do týmu Prodrive Subaru World Rally Team a soutěží s vozem Subaru Legacy RS. Stává se nejmladším britským šampionem. V následujících dvou letech startuje na několika soutěžích mistrovství světa a na RAC rallye 1995 končí třetí.\n\nOd sezony 1996 startoval v týmu Mitsubishi a absolvoval jen vybrané soutěže a startoval s vozem Mitsubishi Carisma GT. Celkově skončil sedmý. V mistrovství světa v rallye 1998 se stal týmovým jezdcem Mitsubishi Ralliart, kde jezdil jako týmový kolega Tommi Mäkinena a zvítězil na Safari rallye 1998 a RAC rallye 1998. Poté se opět vrátil k Subaru. Zvítězil na Acropolis rallye 1999, Australská rallye 1999 a RAC rallye 1999 a třikrát dojel druhý a druhý skončil i celkově. V Mistrovství světa v rallye 2000 zvítězil na Safari rallye 2000, Portugalská rallye 2000, Argentinská rallye 2000 a RAC rallye 2000 a opět skončil celkově druhý.\n\nV roce 2001 zvítězil na Rallye Nový Zéland 2001 a dojel čtyřikrát druhý. Před posledním závodem byl třetí za McRaem a Mäkinenem, ale rozdíl mezi nimi byly dva body. Oba jeho konkurenti odstoupili a on si třetím místem zajistil titul. V roce 2002 přešel k týmu Peugeot Sport, aby startoval s vozem Peugeot 206 WRC. V první sezoně dojel jen čtyřikrát na druhém místě a skončil celkově pátý. V roce 2003 dojel v prvních deseti závodech dvakrát druhý a pětkrát třetí a vedl šampionát. Po třech asfaltových soutěžích se ale propadl na čtvrté místo. Rozhodnout se mělo na Velšské rallye, ale do té Burns neodstartoval.\n\nCestou na závod zkolaboval za jízdy ve svém Porsche. Ve voze kromě něj seděl závodník Markko Märtin, který vůz bezpečně zastavil. Po vyšetření se zjistilo, že Burns měl rakovinový nádor na mozku. Začal se okamžitě intenzivně léčit, ale i po druhé operaci se nádor vrátil. Zemřel na den přesně čtyři roky po zisku svého titulu.\n"}
{"id": "535174", "url": "https://cs.wikipedia.org/wiki?curid=535174", "title": "Vkladní knížka", "text": "Vkladní knížka\n\nVkladní knížka je dokument evidující potvrzení peněžního ústavu o složení peněžních prostředků na bankovní účet, výběru hotovosti, připsání úroku či jiné nepeněžní operaci. V případě jednorázového vkladu se nevydává vkladní knížka, ale \"vkladní list\". V České republice (a dříve Československu) jde o nejstarší formu spoření vůbec – stále ji nabízejí spořitelny i některé banky. V České republice jsou finanční prostředky na vkladních knížkách, vedených na jméno, ze zákona pojištěny.\n\nVkladní knížky jsou vydávány v souladu se smlouvou o účtu mezi vkladatelem (který může být fyzická nebo právnická osoba) na jedné straně a peněžním ústavem na straně druhé. Vkladní knížky mohou být vydávány na jméno nebo na doručitele (jako tzv. anonymní vkladní knížky). Varianta vkladů na doručitele byla v Česku od 1. ledna 2003 zrušena a poté už není přípustná. Rozeznávají se vkladní knížky s výpovědní lhůtou nebo bez ní. Při hotovostním vkladu na vkladní knížku ji musí vkladatel předložit, pro zanesení záznamu o vkladu.\n\nVyplacení hotovosti z vkladní knížky může být (dle dohody vkladatele s peněžním ústavem) vázáno na sdělením hesla, popřípadě může být uskutečněno i jinou osobou než vkladatelem (v případech, které striktně stanovuje zákon).\n\nVkladní knížka by měla obsahovat:\nČást o pohybech hotovosti na vkladní knížce pak obsahuje v každém záznamu:\n\nMožnost vkladatele vkládat a nechat si vyplácet hotovost na vkladní knížce je omezena časově. Podle zákona je tato dispozice přerušena, pokud vkladatel neprovedl s vkladní knížkou žádnou operaci po dobu 20 let. Poté se vkladový vztah ze zákona zruší a vkladatel má právo na výplatu zůstatku.\n\nDříve při ztrátě nebo fyzickém zničení vkladní knížky bylo zahájeno na žádost vkladatele (který se při této žádosti musel identifikovat) tzv. umořovací řízení, na jehož konci byla vkladní knížka prohlášena za \"umořenou\". V případě, že se jednalo o ztrátu, tak tím peněžní ústav zároveň snížil pravděpodobnost neoprávněného výběru možným zlodějem.\n\nDnes je při ztrátě nebo zničení vkladní knížky automaticky vystavována nová, nahrazující původní vkladní knížku, která je tímto procesem zároveň zneplatněna.\n\nVelkým konkurentem vkladních knížek, které je v průběhu několika posledních let vytlačil, jsou běžné účty. Ty totiž většinou mají menší úrokové sazby a nabízejí lepší portfolio doprovodných služeb a větší pohodlí (zejména mobilní a internetové bankovnictví, díky kterému není nutno chodit na pobočky peněžních ústavů osobně a v úřední hodiny, v kombinaci s bankomaty). Naopak výhodou vkladních knížek oproti běžným účtům je skutečnost, že vkladní knížka může být založena i dětem (s jejich rodiči coby zákonnými zástupci, taktéž oprávněnými k operacím na ní) – tzv. \"dětská vkladní knížka\".\n\nJiným konkurentem spoření na knížku jsou termínované vklady, které většinou nabízejí větší úroky a mají i striktnější podmínky týkající se vkladů a vysoké smluvní pokuty v případě předčasného výběru.\n\nAlternativou ke vkladním knížkám může být též stavební spoření, které je však omezeno účelem spoření; dluhopisové fondy nebo např. podílové fondy peněžního trhu, které sice mohou být co do výnosu výhodnější, ale současně skýtají větší míru rizika.\n\nK září roku 2015 poskytují na území České republiky vkladní knížku tři finanční instituce.\n\nNa akademické půdě Právnické fakulty University Karlovy se právní otázkou vkladních knížek zabývá doc. JUDr. Petr Liška, PhD., LL.M.\n\n\n"}
{"id": "535175", "url": "https://cs.wikipedia.org/wiki?curid=535175", "title": "Yersinia pseudotuberculosis", "text": "Yersinia pseudotuberculosis\n\nBakterie Yersinia pseudotuberculosis (rod \"Yersinia\", čeleď \"Enterobacteriaceae\") je původcem pseudotuberkulózy – bakteriálního onemocnění savců i ptáků, které je charakterizováno akutní septikémií a tvorbou sýrovitých uzlů (kaseózních nodulů) ve viscerálních orgánech, připomínajících tuberkulózní granulomy.\n\n\"Y. pseudotuberculosis\" představuje gramnegativní (G-) pleomorfní tyčky o průměrné velikosti 0,5 x 0,8-5,0 µm. Netvoří spory ani pouzdro. V zorném poli se nachází jednotlivě, ve shlucích nebo v krátkých řetízcích. Mohou se vyskytovat i kokoidní nebo dlouhé vláknité formy. Při kultivaci za teploty 20-28 °C tvoří peritrichózní bičíky, takže je pohyblivá, při teplotě nad 30 °C nikoliv. U městských holubů byla izolována v L-formě.\n\n\"Y. pseudotuberculosis\" roste na běžných půdách v rozmezí teplot 4-42 °C, s optimem při 30 °C. Některé sérotypy rostoucí při 28 °C vyžadují thiamin nebo pantotenát. Při 37 °C většina kmenů roste jen po přidání minimálně tří ze 4 faktorů – kyselina glutamová, thiamin, cystin a pantotenát. Jiné kmeny vyžadují všechny 4 faktory a nikotinamid. Na obyčejném agaru tvoří zpočátku hladké a průsvitné kolonie velikosti 0,5-1,0 mm, později šedé barvy a zapáchající po másle. V bujónu tvoří kroužek a stejnoměrný zákal, později sedimentující. Krevní agar nehemolyzuje.\n\n\"Y. pseudotuberculosis\" zkvašuje bez tvorby plynu arabinózu, dextrin, fruktózu, glukózu, glycerol, maltózu, mannitol, manózu, ramózu a trehalózu, obvykle také xylózu a salicin. Nezkvašuje sacharózu, dulcitol, inozitol, laktózu, rafinózu a sorbitol. Produkuje močovinu, katalázu a čpavek, sirovodík většinou nikoliv. Redukuje nitráty i metylénovou modř. Indol neprodukuje a želatinu nezkapalňuje.\n\n\"Y. pseudotuberculosis\" je rychle inaktivována slunečním světlem, suchem, teplem i běžnými dezinfekčními prostředky. V lyofilizovaném stavu přežívá po roky.\n\nU \"Y. pseudotuberculosis\" bylo prokázáno 15 termostabilních somatických O antigenů a 5 termolabilních bičíkových H antigenů. Podle O antigenů se rozlišuje 6 sérotypů, z nichž 4 se ještě dělí na subtypy (viz tab.). Existuje určitá antigenní příbuznost mezi O antigeny \"Y. pseudotuberculosis\", E. coli a salmonel séroskupin B, D a E .\n\nU ptáků jsou nejčastěji izolovány kmeny patřící do sérotypu I, pak následují sérotypy II a IV. Sérotyp III se vyskytuje vzácně a sérotypy V a VI ještě nebyly u ptáků prokázány. Většina kmenů skupiny III produkovala termolabilní exotoxiny.\n\n\nEnterobakteriální infekce ptáků\nPseudotuberkulóza ptáků\n"}
{"id": "535176", "url": "https://cs.wikipedia.org/wiki?curid=535176", "title": "Bénabar", "text": "Bénabar\n\nBénabar vlastním jménem Bruno Nicolini (* 16. června 1969) je francouzský skladatel a zpěvák. Jeho písně jsou jednoduché a přímočaré, ukazují věci každodenního života z humornější stránky, mnohdy až s nemalou dávkou cynismu. Ve své tvorbě čerpá z dědictví francouzských šansonů, značný vliv má akordeon, klavír a francouzská dechovka.\n\nSvou profesní kariéru začal ve filmovém průmyslu, kde pracoval jako asistent ve snímku \"Le Brasier\" (1991), a později režíroval tři krátká díla: \"Nada Lezard\" (1991), \"Sursum corda\" (1994) \"José Jeannette\" (1992). Poté pracoval několik let v divadle, kde dostal od přítele Patchola přezdívku Bénabar (užíval jen na jevišti). Jeho hudební působení nabíralo na obrátkách a začal koncertovat již jako zpěvák po celé Francii, Belgii, Švýcarsku. Díky debutovému albu \"Bénabar\" (2001) se stává stále více populárním a dostával se hlouběji do povědomí mimo-francouzské hudební společnosti.\nRoku 2003 byl nominován jako objev roku v soutěži \"Victoires de la musique 2003\". V roce 2004, po úspěšném vydání \"Les risques du métier\", získává ocenění \"Šansonové album roku\". Následující album \"Reprise des négociations\" (2006) dosáhlo na hranici čtvrtého nejprodávanějšího alba ve Francii s celkovou tržbou 2,18mil eur. V roce 2007 oceněný tituly \"umělec roku\" a \"původní píseň roku\" (Le twist).\n\nMá dva bratry jménem Patrick a Sébastien. Syn Manolo narozený v roce 2004, a dcera v roce 2009.\n\n"}
{"id": "535177", "url": "https://cs.wikipedia.org/wiki?curid=535177", "title": "Sala terrena", "text": "Sala terrena\n\nSala terrena (italsky přízemní sál), nazývaná rovněž \"sala terrana\" nebo \"zahradní sál\", je otevřená architektonická stavba charakteristická pro barokní palácové a zámecké zahrady.\n\nSala terrena je sál situovaný v přízemním podlaží, většinou v hlavní ose zámku nebo paláce, případně tvoří samostatnou stavbu. Jeho prostor je otevřen, klasicky arkádou o třech obloucích, do zahrady, která je ve stejné úrovni nebo přístupná několika stupni schodiště. Sala sloužila pro relaxaci, svačiny, koncerty apod. Bývá reprezentativně vyzdobena, například zařízena jako jeskyně a vyzdobena kašnami a fontánami.\n\nNěkteré z nejznámějších příkladů saly terreny v českých zemích jsou součástí těchto památek:\n"}
{"id": "535201", "url": "https://cs.wikipedia.org/wiki?curid=535201", "title": "Ignavusaurus", "text": "Ignavusaurus\n\nIgnavusaurus („zbabělý ještěr“, podle názvu místa objevu) byl rod býložravého, vývojově primitivního sauropodomorfa, který žil v období spodní jury na území dnešní Jihoafrické republiky a Lesotha. Tento dinosaurus byl popsán na základě nekompletní, ale poměrně dobře zachované kostry (\"BM HR 20\"). Šlo o mládě, možná ani ne ročního věku, o délce 1,5 metru a hmotnosti kolem 26 kilogramů. Fosilie tohoto dinosaura byly objeveny v horním úseku souvrství Elliot spodnojurského stáří (geologický věk hettang, asi 201 až 196 milionů let).\n\n"}
{"id": "535208", "url": "https://cs.wikipedia.org/wiki?curid=535208", "title": "Brennos", "text": "Brennos\n\nBrennos byl jedním z keltských kmenových vůdců, který vedl svá vojska do Řecka.\n\nV roce 280 př. n. l. vpadl jako velitel jednoho z proudů keltské invaze do Paionie a Dardanie (dnešní Kosovo a Severní Makedonie). Jeho armáda čítající na 65 000 mužů se roku 279 př. n. l. probojovala k Delfám, které obsadila poté, co Brennos porazil athénsko-fócké vojsko u Thermopyl a Oity. Byl vážně raněn a donucen se stáhnout do jižní Makedonie. V Herakleji pak spáchal sebevraždu, snad kvůli ztrátě vůdčí pozice nebo kvůli svému zranění.\n"}
{"id": "535211", "url": "https://cs.wikipedia.org/wiki?curid=535211", "title": "Lapainia", "text": "Lapainia\n\nLapainia je řeka v Litvě (Kaunaský kraj). Je to pravý přítok Němenu, do kterého se vlévá 261 km od jeho ústí. Je 25 km dlouhá. Je to jedna z nejčistších řek v Litvě.\n\nLapainia vytéká z jezera jménem Gabio ežeras, u vsi Šnipeliai, 11 km na jihovýchod města Kruonis. Teče severozápadním směrem, u obce Kalviai se stáčí na západ a protéká jezerem Kalvių ežeras, po soutoku s řekou Kruonė se stáčí opět do směru severozápadního a u vsi Lapainia se vlévá do Kaunaské přehrady. Koryto je meandrující, neregulované (kromě krátkého úseku 1,5 km nad jezerem Kalvių ežeras), u ústí je hladina zvýšena (vliv Kaunaské přehrady). Průměrný spád je 4,12 m/km. Průměrný průtok u ústí je 0,69 m³/s. Dolní tok spadá do botanické rezervace při Lapaini. U dolního toku byly objeveny pravěké osady při Lapaini.\n\nLevé:\n\nPravé:\n\n"}
{"id": "535218", "url": "https://cs.wikipedia.org/wiki?curid=535218", "title": "Jan Jíra", "text": "Jan Jíra\n\nJan Jíra (9. února 1937 v Praze) je český herec a producent.\n\nPůvodním povoláním učitel, stál u zrodu Československých filmových klubů. Od roku 1965 pracoval v kinech (Cheb, Praha, Žatec, Louny), od roku 1990 filmový distributor (poslední ředitel státní Ústřední půjčovny filmů, v roce 1995 inicioval vznik společnosti Cinemart a.s., v jejímž čele stál do roku 2004), producent a příležitostně herec.\n\n\n\n"}
{"id": "535227", "url": "https://cs.wikipedia.org/wiki?curid=535227", "title": "Asterix a Caesarův vavřínový věnec", "text": "Asterix a Caesarův vavřínový věnec\n\nAsterix a Caesarův vavřínový věnec je 18. díl ze série komiksů o Asterixovi.\n\nV příběhu nejdříve náčelník Majestatix se svými nejlepšími lidmi z vesnice tedy s Asterixem, Obelixem ale také se svojí manželkou Bledulínou navštíví v Lutecii Bledulinina bratra Homeopatixe, který je pozval na večeři. Majestatix není z této návštěvy moc nadšen protože mu prý leze Homeopatix na nervy. Obelix a Majestatix se při hostině opijí a slíbí Homeopatixovi, že ho pozvou do vesnice na ragú kořeněné bobkovým listem z Caesarova vavřínového věnce. Homeopatix tento slib přijímá přesto, že mu Bledulína říká že to říkají jen proto že jsou opití. Asterix a Obelix nakonec přinesou vavřínový věnec a Majestatix pozve Homeopatixe na slíbené ragú, ale potom je naštvaný že mu nechutnalo. A samozřejmě příběh jako vždy končí hostinou.\n"}
{"id": "535230", "url": "https://cs.wikipedia.org/wiki?curid=535230", "title": "Zoran Polič", "text": "Zoran Polič\n\nZoran Polič (20. prosince 1912, Lenart v Slovenskih Goricah – 13. června 1997, Lublaň) byl slovinský právník a politik.\n\nGymnázium vystudoval v Mariboru. Poté studoval na Právnické fakultě Univerzity v Lublani, kterou dokončil v roce 1937. Do roku 1941 byl soudním stážistou a státním zástupcem. V roce 1941 se zapojil do národněosvobozeneckého boje. Byl členem místního výboru Osvobozenecké fronty (OF) v Lublani, provinčního vedení OF v Lublani, náčelník soudního oddělení hlavního štábu Národněosvobozeneckých vojsk a partyzánský oddílů Slovinska. Byl členem Antifašistického výboru národního osvobození Jugoslávie. V první slovinské vládě zastával funkci ministra vnitra a v letech 1946 až 1955 ministra financí. Od roku 1956 byl státním podtajemníkem státního sekretariátu pro finance Federativní lidové republiky Jugoslávie. V rámci republiky a federace vykonával různé funkce. V letech 1974 až 1982 byl předsedou Rady republik a autonomních oblastí federální skupštiny. V letech 1982 až 1986 byl členem Předsednictva Socialistické republiky Slovinska.\n\nByl nositelem \"Řádu národního osvobození\", \"Řádu bratrství a jednoty\", \"Řádu zásluh o národ\", \"Partyzánské pamětní medaile 1941\" a polského \"Partyzánského kříže\" ().\n\n"}
{"id": "535242", "url": "https://cs.wikipedia.org/wiki?curid=535242", "title": "Międzygórze (Dolnoslezské vojvodství)", "text": "Międzygórze (Dolnoslezské vojvodství)\n\nMiędzygórze (česky \"Vlčí Důl\", německy \"Wölfelsgrund\") je vesnice se 700 obyvateli na území historického Kladska, v dnešním jihozápadním Polsku. Patří k obci Kladská Bystřice v okrese Kladsko, v Dolnoslezském vojvodství.\n\nMiędzygórze se nachází v úzkém údolí Wilczky na úpatí Králického Sněžníku, jedenáct kilometrů jihovýchodně od Kladské Bystřice. Na západním okraji obce se v úzké strži nalézá 22 metrů vysoký vodopád Wilczki, jenž je jedním z největších přírodních vodopádů Sudet. Z Międzygórze vede několik turistických tras na Králický Sněžník, z nichž se naskýtají výhledy do Kladské kotliny a na přehradní nádrž na Wilczce.\n\nMiędzygórze bylo založeno okolo roku 1580 v královském lese jako dřevorubecká a uhlířská vesnice, z hlediska církevní správy spadalo k farnímu kostelu v Ebersdorfu (nyní Domaszków). Zpočátku vesnice nesla jméno \"Neuwölfelsdorf\", byla ve vlastnictví České komory a náležela ke Kladskému hrabství, s nímž sdílela jeho politickou i církevní příslušnost. V roce 1684 ji získal společně s dalšími vesnicemi, jež byly původně ve vlastnictví Komory v oblasti Kladské Bystřice, kladský zemský hejtman Michael Wenzel von Althann, jenž z nich vytvořil panství Schnallenstein, jehož centrem byl Rosenthal (nyní Różanka), podle nějž bylo panství nazýváno i panství Rosenthal. Se svolením pražské konsistoře byla ve vsi v roce 1740 postavena dřevěná kaple a byl zřízen hřbitov.\n\nPo slezských válkách byla vesnice společně s Hrabstvím kladským definitivně v roce 1763 po Hubertusburském míru připojena k Prusku. Na začátku 19. století měl tehdejší Wölfelsgrund 404 obyvatel, pohřební kapli, usedlost freirichtera, myslivnu a pilu. V rámci pruských reforem bylo v roce 1807 zrušeno poddanství. Po změně uspořádání Pruska se stal Wölfelsgrund od roku 1815 součástí provincie Slezsko a nejprve okresu Kladsko. Od roku pak Wölfelsgrund patřil k okresu Kladská Bystřice, a to až do roku 1945.\n\nV 19. století podporovala princezna Marianne von Oranien-Nassau, manželka prince Albrechta, hospodářský rozvoj vesnice, která se tak stala léčebným a rekreačním místem. Byly zřizovány ulice a stezky, postaveno bylo sanatorium, několik hotelů, vil a penzionů. Díky svému krásnému okolí a bohatým sněžným nadílkám se Wölfelsgrund brzy stal oblíbeným výletním a zimním sportovním centrem. V roce 1939 tu žilo 706 obyvatel.\n\nPo druhé světové válce byl Wölfelsgrund v roce 1945 stejně jako většina Pruského Slezska připojen k Polsku a byl přejmenován na \"Międzygórze\". Německé obyvatelstvo bylo vysídleno. Novými obyvateli byli částečně vysídlenci z bývalého východního Polska (dnešní západní Bělorusko a západní Ukrajina.). V letech 1975–1998 náleželo Międzygórze k Valbřišskému vojvodství\n\n\n\n"}
{"id": "535243", "url": "https://cs.wikipedia.org/wiki?curid=535243", "title": "Pseudotuberkulóza ptáků", "text": "Pseudotuberkulóza ptáků\n\nPseudotuberkulóza je bakteriální onemocnění savců i ptáků způsobované bakterií \"Yersinia pseudotuberculosis\"; výskyt je celosvětový. Nemoc je zařazována mezi zoonózy a je charakterizována akutní septikémií s následnou tvorbou sýrovitých uzlů (kaseózních nodulů) ve viscerálních orgánech, připomínajících tuberkulózní granulomy. U domácí drůbeže se pseudotuberkulóza vyskytuje sporadicky, ojediněle ale mohou vznikat enzootie s vysokými ztrátami v chovech krůt. Volně žijící ptáci jsou považováni za bezsymptomní nosiče.Vzhledem k malému hospodářskému i veterinárnímu významu existuje jen omezené množství informací.\n\nBakterie \"Yersinia pseudotuberculosis \" byla poprvé izolována z morčat inokulovaných materiálem z podkožních tuberkulózních změn z předloktí dítěte. První zpráva o výskytu této nemoci u ptáků v Evropě pravděpodobně podchází od Riecha (1889), který popsal odpovídající symptomy, pitevní nález i vlastnosti původce u hromadně hynoucích kanárů. U kura domácího poprvé zaznamenali pseudotuberkulózu Woronoff a Sineff (1897), u holubů Dolfen (1916), u krůt Krag a Weisgerber (1924) a u kachen a bažantů Truch a Bauch (1930).\n\nRod \"Yersinia\" (čeleď \"Enterobacteriaceae\") zahrnuje 11 druhů bakterií, z nichž pro ptáky je nejdůležitější \"Yersinia pseudotuberculosis\". U ptáků byly také izolovány další druhy – \"Y. intermedia\", \"Y. frederiksenii\" a \"Y. kristensenii\", ale jejich význam zůstává nejasný. Podle genetické analýzy jsou yersinie příbuzné s enterobakteriemi, ale odlišují se od nich morfologicky (drobné kokobacilární formy barvící se polárně), biochemickými vlastnostmi a menší růstovou schopností. \n\nVodní ptáci (rackové, volavky) nebo dravci či kosi, obývající oblasti kontaminové splašky anebo kaly z lidských sídlišť, mohou být infikováni humánním patogenem \"Y. enterocolitica\".\n\nYersinie se nacházejí v půdě, povrchových vodách a zažívacím traktu živočichů. Mají široký okruh hostitelů mezi savci i ptáky. Jsou poměrně častým patogenem hlodavců. Pseudotuberkulóza byla pozorována u krůt, kachen, husí, kura domácího, perliček, u ptáků chovaných v zajetí i volně žijících. Velmi vnímaví jsou kanáři, turakovití a tukanovití. Z laboratorních zvířat jsou vnímavá morčata, králíci, myši a paviáni. Refrakterní jsou bílé krysy a křečci. \nHospodářsky významná může být pseudotuberkulóza v chovech krůt, kde ztráty mohou dosahovat až 80 %. Clapham (1953) pozoroval pseudotuberkulózu u holuba doupňáka a \"Y. pseudotuberculosis\" izoloval ze skřivana, holuba hřivnáče, kavky obecné, havrana polního, koroptví, bažantů a virginských křepelek. V Dánsku byla pseudotuberkulóza pozorována u holubů, kanárů, kardinálů, brkoslavů a krůt. Subklinické infekce v migrujících populacích divoce žijících ptáků mají epizootologický význam. Člověk se nakazí výjimečně, ale silně virulentní kmeny mohou u lidí se sníženou imunitou vyvolávat septikémie.\n\nTrus infikovaných ptáků i savců kontaminuje půdu, krmivo a vodu a je důležitým faktorem šíření pseudotuberkulózy. Důležité pro vznik onemocnění jsou predispoziční faktory; převážně jsou postiženi velmi mladí ptáci a ptáci se sníženou odolností vlivem stresorů prostředí (nevhodné krmení, chladné a vlhké počasí, endoparazitózy aj.). Onemocnění se relativně častěji objevuje v podzimních a zimních měsících, poněvadž bakterie jsou schopné replikovat se i při nízkých teplotách (4 °C), jestliže mají zajištěn dostatečný přísun organického dusíku.\nU vnímavých ptáků dochází k infekci porušenou kůží nebo sliznicí, zejména zažívacího traktu. Po krátkodobé bakteriémii se infekce lokalizuje v jednom nebo více vnitřních orgánů, jako jsou játra, slezina, plíce nebo střevo, kde vznikají změny připomínající tuberkulózní granulomy. Takové změny se mohou nacházet i v mesenteriu (okruží)a v prsních svalech.\n\nInkubační doba po experimentální infekci silně kolísá; závisí na virulenci a množství bakterií, způsobu infekce a druhu hostitele. Vrabci a kanáři jsou velmi vnímaví a mohou uhynout za 1-3 dny i po malé dávce inokulované parenterálně. Podle různých zdrojů kolísá inkubační doba mezi 3-6 dny u akutních infekcí a 2 a více týdnů v chronických případech.\n\nPříznaky jsou variabilní, průběh pseudotuberkulózy může být perakutní, akutní nebo chronický. Perakutní úhyn bez klinických příznaků je častý u šplhavců (\"Piciformes\") a turakovitých (\"Musophagidae\"). Při akutních průběhu mohou ptáci přežívat několik hodin nebo i dní po výskytu klinických příznaků. Pozoruje se náhlý vznik průjmu a známky septikémie, netečnost, dyspnoe (dušnost) a dehydratace. Mnohem častěji ale nemoc trvá 2 i více týdnů a příznaky jsou viditelné teprve 2-4 dny před úhynem. Ptáci přestanou přijímat krmivo, hubnou, jsou neteční, mají načepýřené peří, průjem a obtížně dýchají. Při déle trvajícím onemocnění se pozorují vyhublost, celkové chřadnutí, zhoršená pohyblivost, paréza až paralýza, zácpa a někdy i změna barvy kůže obličeje. U postižených kachen se pozoruje zduření tarzálního kloubu.\n\nPři náhlém úhynu v septikemickém stadiu nemoci mohou být jedinými změnami zvětšená játra a slezina. Při akutním průběhu se nacházejí drobná nekrotická ložiska na viscerálních orgánech (játra, slezina, plíce, ledviny) a v kosterní svalovině. Častá je katarální až hemoragická enteritida. Někdy lze pozorovat nahromadění krvavého až fibrinózního exsudátu v dutině tělní (ascites), u krůt osteomyelitidu a degenerativní myopatie. Chronická infekce je charakterizována tvorbou granulomů v orgánech a kosterní svalovině. U postižených kanárů byly pozorovány vředy v obou žaludcích i duodenu, u kachen sýrovitý exsudát v deformovaném tarzálním kloubu. \n\nDiagnózu lze stanovit pouze na základě izolace a identifikace původce, protože příznaky a pitevní nálezy jsou podobné s mnoha jinými nemocemi, jako jsou např. cholera, tyf a paratyf drůbeže, spirochetóza, tuberkulóza i některá nádorová onemocnění.\n\nO léčbě pseudotuberkulózy u ptáků je velmi málo informací. Při perakutním nebo akutním průběhu infekce uhynou ptáci zpravidla dříve, než je možné zahájit léčbu. Aby byla terapie úspěšná, musí být použita injekční (parenterální) aplikace antibiotik. Léčba chronických případů je obtížná, protože antibiotika neproniknou až do centra nekrotických uzlů s lokalizovanými yersiniemi.\n\nVakcíny zatím nejsou k dispozici, prevence je založena na zoohygienických opatřeních. V zemích, kde se pseudotuberkulóza nevyskytuje, se doporučuje provádět opakované vyšetření trusu u importovaných a karanténovaných ptáků, aby se zabránilo zavlečení infekce. V endemických oblastech slouží volně žijící ptáci a hlodavci jako rezervoár \"Y. pseudotuberculosis\" a ochrana chovů záleží v zabránění jejich vstupu a kontaminace krmiva či prostředí těmito zdroji. \n\n\n"}
{"id": "535244", "url": "https://cs.wikipedia.org/wiki?curid=535244", "title": "Nalej čistého vína, pokrytče", "text": "Nalej čistého vína, pokrytče\n\nNalej čistého vína, pokrytče (často nazýváno jen zkráceně Nalej čistého vína) je studiové album pražské hudební skupiny Psí vojáci. Obsahuje devět písní s texty Filipa Topola z 80. let. Deska byla nahrána v červnu 1990 v brněnském studiu Audio Line a roku 1991 vyšla na CD, MC i LP. Obal je dílem bubeníka Davida Skály. Jako hosté si na albu zahráli Jan Hmyzák Novák (častý host na koncertech) a Petr Venkrbec (bývalý člen Psích vojáků). V roce 2005 vyšlo CD v reedici Levných knih.\n\nNázev je jedním veršem z písně \"Poseru se štěstím\", který je však zpíván nespisovně, proto se i název alba často uvádí chybně jako Nalej čistýho vína, pokrytče.\n\nRecenzent Vojtěch Lindaur na albu vysoko hodnotí texty i hudbu, kritizuje však, že se deska násilně snaží navodit atmosféru živého koncertu.\n\n\n\n\n\n"}
{"id": "535262", "url": "https://cs.wikipedia.org/wiki?curid=535262", "title": "Národní park Etosha", "text": "Národní park Etosha\n\nNárodní park Etosha se rozkládá na ploše 22 270 km² v severozápadní Namibii (jižní Afrika).\n\nByl založen roku 1907, tedy v době, kdy byla Namibie německou kolonií. V té době byl zároveň s rozlohou 100 000 km² vůbec největší přírodní rezervací světa. V dnešní době však zejména díky významným politickým změnám nedosahuje ani jedné třetiny své původní rozlohy, i přesto se však jedná o velmi významnou a rozlehlou krajinnou oblast, ve které se vyskytuje velké množství ohrožených živočišných druhů, mezi které patří např. nosorožec dvourohý nebo endemický poddruh impaly – impala černočelá (\"Aepyceros melampus petersi\"), dále se zde běžně vyskytují např. žirafy, sloni či lvi.\n\nV areálu parku se nachází asi 130 km dlouhá a zhruba 50 km široká solná poušť, která je po většinu roku s výjimkou krátkého období v létě obvykle suchá. Během období sucha se odsud sůl díky silným větrům dostává do dalekého okolí, kde působí značné škody v hospodářství.\n\nOkolo celého areálu se také táhne 850 km dlouhý plot.\n\n"}
{"id": "535264", "url": "https://cs.wikipedia.org/wiki?curid=535264", "title": "Fletcher Moon", "text": "Fletcher Moon\n\nFletcher Moon je fiktivní literární postava z knihy \"Agentura Půlměsíc\".\n\nFletcher Moon je vedoucí detektivní kanceláře Půlměsíc. Spolu s Fletcherem v detektivní kanceláři pracuje také Red Sharkey\n\n\n"}
{"id": "535276", "url": "https://cs.wikipedia.org/wiki?curid=535276", "title": "Detektivní agentura Půlměsíc", "text": "Detektivní agentura Půlměsíc\n\nDetektivní agentura Půlměsíc je kniha Eoina Colfera. Její hlavní postavou je Fletcher Moon.\n\n\nFletcher je mladý kluk hrající si na detektiva až do doby, než si ho pochybná dívka April Deveruxová najme, aby vyšetřil Reda Sharkeye pro podezření z krádeže vlasů (a ne ledajakých). Fletcher to zkoumá, až narazí na policejní zprávy o záhadném Lockém fantomovi, který páchá podivné zločiny, například: Krade jehly z gramofonů, nutí lidi do přejídání. Fletcher si myslí, že to dělá Red kluk z mafiánské rodiny, který mu navíc ukradl odznak. V noci ho potom někdo volá na zahradu a Fletcher tam jde. Pak si nic nepamatuje, jen to, že se probudil v nemocnici. Doktor ho ujistí, že bude žít a dokonce i chodit, Fletcherův mozek, páteř, lebka a ruce jsou velmi poškozené. Fletcher si opět myslí, že to udělal Red. Jde si k May Deveruxové pro foťák na důkazy. Když k May doběhne, vidí, že jí hoří dům, a tak začne křičet, což je takový otřes pro jeho mozek, že upadne do bezvědomí. Druhý den se probudí na policejní stanici a zjišťuje, že je obviněn ze žhářství. Pak ho Murt Hourian veze k soudu, cestou mu začne dýmat motor, tak Fletchera posadí na lavičku a kontroluje motor, v tu chvíli přijede Red naloží Fletchera na kolo a ujíždí před Murtem. Cestou Fletcherovi říká, že nechce do dětského domova a že se musí postarat o Heroda. Fletcher nepochybující o nevině Redově i Aprilině pouští se znovu do vyšetřování. Brzy zjistí, že útokům fantoma je vystavena hlavně mládež, ale ohrožuje to celý Lock, poté co provádí vyšetřování se dostává konečně na stopu. Zjišťuje, že April není zas takový svatoušek, proto se vloupávají do Aprilina domu, kde vidí gang Les Jeunes Eudintelés chtějící ovládnout svět a být jako Mary Robinsonová, lstí přivedou policii na gang a vše klapne. Fletcher spokojený, že vyhrál, neposlouchá Papáho, který mu řekl: Tenhle případ ještě neskončil, měj se na pozoru, to je instinkt. Fletcher nadšeně volá Murtovi a ptá se ho na případ, ale Murt mu říká, že April za nic nemůže a Fletcher bude obviněn za vyhýbání se trestu, Fletcher tedy projde další záznamy a zjišťuje, že fantom je pořád na svobodě a znovu udeřil. S Redem proto jedou za detektivkou Veronikou, která jim řekne o dalších obětích a najde pojítko: Škola sv. Jerolíma. Fletcher je u vytržení v samém blahu, že je tak blízko, dokud Red neřekne: Jaké pojítko? Fletcherovi zbývá jediná možnost dostat se do knihy paní Quinnové a najít fantoma. Nachází, co chtěli, a vydávají se na soutěž talentů, se kterou měli poškození co dočinění, Fletcher spěchá, myslí si, že fantom chce zaútočit na May, ale Red ho zarazí a poví mu, že May nemůže být ta dobrá, všichni jsou ze hry kromě ní, co by měl fantom za důvod? Fletcher nakonec fantoma najde George Deveruxe, který pomohl May, která nic nevěděla tím, že vyřadil soupeře. Když se to May dozví, Fletcher jí tim ublíží a už ho nechce vidět. Fletcherova láska zůstala neopětována.\n"}
{"id": "535284", "url": "https://cs.wikipedia.org/wiki?curid=535284", "title": "Theodor Bohumír Pařík", "text": "Theodor Bohumír Pařík\n\nTheodor Bohumír Pařík (1. února 1881 Přibyslav – 28. ledna 1961 Ždírec) byl český profesor hudby, hudební skladatel a houslista. \n\nNavštěvoval obecní a měšťanskou školu v Polné. Hudební základy, získané od jeho otce Františka, rozšířili jeho polenští učitelé hudby. V patnácti letech jej otec poslal za příbuznými do Štýrského Hradce, kde chodil do místní reálky a pokračoval ve studiu hudby u koncertního mistra Antonína Dvořáka. V roce 1906 se stal členem symfonického orchestru v Kolíně nad Rýnem, kde začal komponovat. V letech 1908 – 1970 působil v divadelním orchestru ve Frankfurtu nad Mohanem a ve vídeňském Tonkünstlerorchesteru Oskara Nedbala. V roce 1910 přešel do angažmá filharmonie v Lipsku, kde se brzy stal primáriem a následně zástupcem šéfdirigenta. Uspořádal několik turné po Evropě a Americe. Po návratu dirigoval několik orchestrů v Německu a Rakousku. \n\nV roce 1915 narukoval do Velké Kaniže v Uhersku, kde vyučoval na místní vojenské reálce hudbu a upravoval skladby pro vojenské orchestry. Po vzniku Československa se vrátil na rok do Polné, poté odešel do Lublaně vyučovat na zdejší Státní konzervatoři hudby. \n\nPravděpodobně okolo roku 1918 ztratil kufr s nejcennějšími skladbami vlastní tvorby, což ho na dlouhou dobu ovlivnilo. V roce 1929 se natrvalo usídlil v Polné, kde dirigoval městský orchestr a vyučoval hudbě. \n\nV 40. a 50. letech začal opět komponovat, přičemž na něj mělo dobrý vliv romantické a klidné prostředí v Polné. Složil 4 velké symfonie (\"D\" /1930/, \"G\" /1931/, \"c\" /1946/ a \"d\" /1947/, tři cykly symfonických básní - \"Země česká\" (1933), \"Jaro, Léto, Podzim, Zima\" (1943-1947), \"Česká epopej\" (1948-1952) a symfonickou báseň \"Přibyslav\" (1954).\n\nV době protektorátu přijal nabídku německé posádkové služby na rozpis notových záznamů a pravděpodobně z vděčnosti složil hudební ódu na německou armádu, kvůli tomuto byl po válce obviněn z kolaborace. Na čas byl uvězněn a poté musel vykonávat veřejně prospěšné práce. Následkem této události zatrpkl a žil samotářským životem. Pouze příležitostně si zahrál s polenskou dixielandovou kapelou \"Melody Boys Miloslava Paříka\". Zbytek života strávil od roku 1957 v ústavu pro přestárlé ve Ždírci, zde vytvořil smuteční skladbu \"Lidice\", \"Sonátu pro housle a klavír\" a nedokončené oratorium \"Upoutaný Prometheus\". Zbytek jeho hudební pozůstalosti sestávající se především ze skic byl převezen do Městského muzea v Polné.\n\nÚdajně zešedivěl ze dne na den během velké bouře na moři při návratu z amerického turné v roce 1910.\n\nV posledních letech života psal notové záznamy svých děl z nouze po hostincích na rozevřené obaly cigaret zn. \"Partyzánka\" a \"Lípa\" inkoustovou tužkou.\n\n\n"}
{"id": "535293", "url": "https://cs.wikipedia.org/wiki?curid=535293", "title": "Páni z Lipé", "text": "Páni z Lipé\n\nPáni z Lipé byli starý český panský rod vzešlý z rozrodu Ronovců. Své jméno odvozovali od Lipé, dnešní České Lípy.\n\nSpolečný předek všech větví Ronovců, Smil Světlický, se zasloužil i o pány z Lipé. Smilův vnuk Chval z Lipé založil hrad i město Lipý (dnešní Česká Lípa), patřilo mu na počátku 14. století území od Žitavy přes Lužické hory až k České Lípě. Druhým vnukem byl Čeněk z Ojvína. Rod se ihned rozdělil na lipskou a pikrštejnskou větev.\n\nJindřich z Lipé (syn Chvala z Lipé) držel Žitavu, svým vlivem byl od počátku 14. století považován za druhého muže země po králi. Zasloužil se o uhájení Kutné Hory před císařem Albrechtem, za což obdržel funkci podkomořího. Účastnil se i vypuzení krále Jindřicha Korutanského ze země. Byl jedním ze šlechticů, kteří přivedli Jana Lucemburského na naše území, za odměnu získal Žitavu a Jan jej jmenoval zemským hejtmanem a dědičně získal úřad nejvyššího maršálka v království. Často se s někým vadil či dokonce válčil. Byl dlouholetým druhem královny vdovy Richenzy – Rejčky. Vlastnil majetek v severních Čechách, Krumlov, Lipnici, Brod a statky měl i na Moravě, kde se stal hejtmanem a roku 1329 zemřel. Jan Lucemburský dal Jindřichovu synovi za ženu svou příbuznou Anežku z Blankenheimu.\n\nZ jeho čtyř synů vešli ve známost především Jindřich zvaný Železný, který se stal zemský hejtmanem a Jan působící jako hejtman na Moravě. I další příslušníci rodu vykonávali úřady zemských hejtmanů či vyšehradského probošta a dědičný úřad nejvyššího maršálka.\n\nPertold v letech 1334–1343 zastával funkci vyšehradského probošta. Jan z Lipé velel armádě Karla IV. v Itálii, kde také padl. Hynek cestoval s císařem po Francii jako význačný představitel české šlechty. Jindřich (1415–1469) působil za vlády Jiřího z Poděbrad jako moravský hejtman.\n\nNejvětšího bohatství a slávy dosáhl rod za vlády Lucemburků, poté však majetek i vliv začal postupně ztrácet, začátkem 16. století musel Jan prodat svá manství a z velkého jmění pánů z Lipé již moc nezbylo. Pertold Bohobud se účastnil stavovského povstání, nakonec mu císař Ferdinand II. Štýrský trest odpustil, přesto úřad nejvyššího zemského maršálka v zemi přešel na Berky z Dubé.\n\nČeněk z Lipé zemřel roku 1682 ve Slezsku a jím rod vymřel po meči.\n\nErb měli shodný s pány z Lichtenburka, ve zlatém štítě měli černé ostrve a kapra v klenotu.\n\nSpojili se s Rožmberky, Pernštejny, Trčky, pány z Kravař, z Boskovic či z Kunštátu.\n\n\n"}
{"id": "535294", "url": "https://cs.wikipedia.org/wiki?curid=535294", "title": "Hynce Ptáček z Pirkštejna", "text": "Hynce Ptáček z Pirkštejna\n\nHynce Ptáček z Pirkštejna (též Hynek nebo Hyncík) (kolem 1400 – 27. srpna 1444, Rataje nad Sázavou) byl český šlechtic z rodu pánů z Lipé a z Dubé, představitel strany podobojí a majitel panství Polná-Přibyslav. Byl jednou z nejvýznamnějších politických osobností období mezi ukončením husitských válek a vládou Jiřího z Poděbrad. Původně se hlásil ke katolické víře, poté konvertoval ke kališnictví.\n\nV listopadu 1419 družiny Hynce Ptáčka z Pirkštejna v řadách katolického vojska bojují proti husitům – viz Bitva u Živohoště.\n\nDne 6. května 1434 se Hynce Ptáček spolu s příslušníky utrakvisticko-katolické aliance účastnil dobývání Nového Města Pražského a 30. května téhož roku bitvy u Lipan, kde stál na straně vítězů. Na červencovém sněmu českých a moravských stavů jej zvolili do poselstva k císaři Zikmundovi Lucemburskému. Na 9. září 1434 svolal na polenský hrad sjezd představitelů podobojí. V roce 1437 se obnovily zemské úřady a Hynce Ptáček z Pirkštejna se stal nejvyšším hofmistrem, nejvyšším mincmistrem a zemským soudcem. V roce 1438 prosazoval na sjezdu v Chrudimi polského krále na český trůn. V roce 1440 byl zvolen vrchním hejtmanem východočeských krajů a vůdcem utrakvistů. Díky svému diplomatickému umění si v Čechách získal uznání a patřil mezi nejvlivnější kališnické politiky.\n\nV roce 1443 proběhl pražský sněm, kde se projevovaly velké neshody, proto následující rok svolal sněm do Dobříše. Během cesty na setkání jej postihla nevolnost, musel se vrátit zpět do Ratají, kde brzy zemřel. Na jeho místo v čele východočeského landfrýdu se postavil mladý Jiří z Poděbrad.\n\nMajitelem polenského panství se stal v roce 1427, v roce 1434 od Čeňka z Ronova koupil přibyslavské panství a hrad Ronov. Polné v roce 1442 daroval právo várečné a dal souhlas k výstavbě měšťanského pivovaru. Po jeho smrti panství spravoval za jeho nezletilou dceru Markétu jeho přítel a věrný stoupenec Jan Čabelecký ze Soutic, též Čábelický ze Soutic. V roce 1463 se Markéta provdala za Viktorína z Kunštátu, syna krále Jiřího z Poděbrad.\n\n"}
{"id": "535296", "url": "https://cs.wikipedia.org/wiki?curid=535296", "title": "Percy Jackson: Zloděj blesku", "text": "Percy Jackson: Zloděj blesku\n\nPercy Jackson je americko – kanadský film Chrise Columbuse na motivy úspěšné knižní série Ricka Riordana \"Percy Jackson a Olympané\". Pokračování bylo plánováno na 8. srpna 2013.\n\nZeus a Poseidón se dohadují ohledně blesku, jenž byl Diovi ukraden. Zeus se ohání válkou a zabitím Poseidonova syna Percyho. Percy jede na školní výlet s profesorem Brunnerem a svým nejlepším kamarádem Groverem. Během exkurze v muzeu si s ním chce promluvit jeho učitelka matiky. Během rozhovoru se ho vyptává na Diův blesk. Promnění se na Fúriu a chce ho zabít. Fúriu zažene Brunner a dá Percymu nějaké pero. Percy se po menší hádce se svým nevlastním otcem vydává s Groverem do jakéhosi Tábora. Cestou jsou napadeni velkou nestvůrou – Minotaurem. Minotaurus zabije Percyho matku a Percy zabije Minotaura. Po vyčerpávajícím boji omdlí a probudí se v Táboře. Od Brunnera, který je zároveň Cheíronem se dozvídá že je synem Poseidona. Během boje o vlajku porazí dceru Athény Annabeth. O táborovém ohni se mu zjeví Hádes a nabízí mu výměnu Percyho matky za Diův blesk. Po táborovém ohni se Percy vydá do podsvětí. Pomůže mu Luke a dá mu mapu, létající tenisky Converse a štít. Percy, Annabeth a Grover jdou najít tři Persefoiny perly, které můžou člověka dostat v podsvětí. První najdou v New Jersey. Dostanou se do domu Medúzy a nakonec jí Percy s pomocí IPhone zabije. Vezmou první perlu a pokračují dál. Druhou najdou v chrámu bohyně Athény. Bojují tam s Hydrou a Percyho zachrání to, že je syn Poseidona a umí ovládat vodu. Třetí perlu najdou v kasínu Lotos. Zůstanou tam několik dní aniž by si to uvědomili. Percymu pomůže jeho otec. Při útěku z kasína seberou Jaguára a jedou do Hollywoodu. Po úplatu převozníkovi se dostanou až do Hádova paláce. Hádes žádá po Percym blesk a nedbá protestů že Percy ten blesk nemá. Nakonec najdou ten blesk v Lukově štítu. Hádes půjčí blesk Persefoně a ta ho omráčí. Vezmou si perly a Percy spolu s Annabeth a Sally utečou z podsvětí. Grover tam zůstane s Persefonou. Když chtějí vstoupit na Olymp zarazí je Luke. Poví Percymu svůj plán jak rozeštvat Velkou trojku (Háda, Dia a Poseidona) a během války ovládnout svět pomocí blesku. Percy bojuje proti Lukovi beznadějnou bitvu a naštěstí ho opět zachrání je schopnost ovládat vodu. Luke padá do newyorské řeky. Během rady bohů dokáže Percy obhájit Poseidona a poví mu, že to vše udělal kvůli Sally. V Epilogu umírá Gabe na pohled Medúzy.\n\n\n\n\n"}
{"id": "535305", "url": "https://cs.wikipedia.org/wiki?curid=535305", "title": "Antonín Pittner", "text": "Antonín Pittner\n\nAntonín Pittner (4. června 1814, Polná – 23. srpna 1897, Polná) byl český kupec, národní obrozenec, starosta a kronikář města Polné, otec spisovatelky Vlasty Pittnerové.\n\nNarodil se v rodině obuvnického mistra Josefa Pittnera, vyučil se kupcem v Třebíči a cestoval po Německu, Rakousku a Itálii.\n\nV roce 1834 se vrátil do rodného města, kde si otevřen krám s vinárnou. Navázal styky s českými vlastenci z širokého okolí. Díky svým konexím získal a dále rozšiřoval českou literaturu. Znal se mimo jiné s Karlem Havlíčkem Borovským, J. K. Tylem, V. Náprstkem, F. L. Riegrem. Během pobytu v Polné v letech 1840–1842 Božena Němcová dostala do ruky poprvé českou knihu. V roce 1844 jej jmenovali čestným členem Matice české, protože dokázal získat 200 nových odběratelů tisku.\n\nRoku 1838 založil v Polné obrozeneckou knihovnu, který již o pět let později vlastnila přes 230 svazků. Od roku 1845 se angažoval v ochotnickém divadle a o jeho místní činnosti psal do časopisu Květy. Po vzoru J. K. Tyla zavedl v roce 1843 tzv. České besedy. Během revoluce v roce 1848 byl členem Národní gardy, stál u zrodu Slovanské Lípy.\n\nProsazoval zřízení městské nemocnice, která opravdu byla otevřena v roce 1858. Pomáhal organizovat sbírky na opravu kostela sv. Kateřiny a na stavbu nové věže kostela sv. Anny. V roce 1865 se stal starostou okresního zastupitelstva a brzy poté i purkmistrem Polné. Po bitvě u Hradce Králové v roce 1866 do města vtrhlo 30 000 pruských vojáků, Pittner svým obratným jednáním dokázal vyjednat s pruským velitelstvím odchod armády a zabránil tak velkým škodám, což ocenil i císař František Josef I., který při průjezdu městem Pittnera vyznamenal zlatým záslužným křížem. Starostou města byl nepřetržitě až do roku 1888. V letech 1848–1894 vedl městskou kroniku. Je uváděn jako nejvýznamnější polenská osobnost 19. století.\n\n\n"}
{"id": "535308", "url": "https://cs.wikipedia.org/wiki?curid=535308", "title": "Jan Sezima z Rochova", "text": "Jan Sezima z Rochova\n\nJan Sezima z Rochova (kolem 1370–1450 Polná) byl český zeman a mecenáš.\n\nDo Polné přišel během husitských válek hledat ochranu Hynka Ptáčka z Piršktejna. Do jeho majetku patřily osady Janovice a Skrýšov, které dostalv roce 1426 náhradou za své zabrané statky radikálními husity. V Polné vlastnil spolu s manželkou Kateřinou z Močovic dům na Rosmarku (dnešní Sezimovo náměstí). Listinou z roku 1428 odpustil většinu robotnických povinností jak Janovicím, tak Skrýšovu. V roce 1444 jej Hynek Ptáček z Pirkštejna jmenoval správcem jmění jeho nezletilé dcery Žofie Ptáčkovny.\n\nV roce 1447 založil ve svém polenském domě špitál pro 12 chudých a přestárlých, k tomu vytvořil pro tento útulek nadaci, do které zahrnul obě obce (Janovice i Skrýšov). V roce 1448 nechal postavit vedle nemocnice kostel sv. Anny. Sezimův špitál byl všude po 500 let respektován, zrušen byl až v roce 1948 na příkaz ONV Havlíčkův Brod. \n\nV polenském špitále měl jako Jan Sezima z Rochova, tak jeho manželka Kateřina strávit zbytek života a stali se tak prvními stálými chovanci ústavu.\n\nČasto se neprávně uvádí jméno \"Jan Sozima z Rouchova\".\n"}
{"id": "535314", "url": "https://cs.wikipedia.org/wiki?curid=535314", "title": "Sršeň mandarínská", "text": "Sršeň mandarínská\n\nSršeň mandarínská (\"Vespa mandarinia\") je druh jedovatého sociálního blanokřídlého hmyzu z čeledi sršňovitých a rodu \"Vespa\" (sršeň). Žije v jižní, jihovýchodní a hlavně ve východní Asii. Jako biotop preferuje lesy ve středních nadmořských výškách. Je to největší druh sršně na Zemi, dělnice dosahují délky minimálně 3 cm a královny mohou měřit až okolo 5,5 cm a mít rozpětí křídel i více než 7,6 cm. Hlava je relativně masivní a celá tmavě žlutá až oranžová (kromě očí). Žihadlo měří 6 mm a disponuje velkým množstvím poměrně silného jedu (ale slabšího než má včela).\n\nŽije v organizovaných společenstvech, které zakládá a vede královna. Hnízda si staví nejčastěji pod zemí v kořenovém systému stromů. Dospělý jedinec se živí mízou, nektarem a jinými sladkými šťávami, pro své larvy pak loví různé bezobratlé. Sršně mandarínské často napadají kolonie jiného sociálního hmyzu, například včel, vos nebo jiných sršní včetně svého vlastního druhu. V místech svého výskytu jsou považováni za škůdce, protože jsou během krátké doby schopny vyplenit včelí úl a kompletně vybít jeho osazenstvo. Mohou být nebezpečné i člověku, každoročně zemře v Japonsku a v Číně několik desítek lidí po útoku těchto sršní.\n\nSršeň mandarínská patří mezi 22 druhů sršní rodu \"Vespa\" (sršeň), což je jeden ze čtyř rodů podčeledi Vespinae, jedné z osmi podčeledí tvořících čeleď Vespidae (sršňovití). Druh popsal v roce 1852 britský entomolog Frederick Smith. Jiný britský vědec, specialista na sršňovité Michael Archer, zařadil v roce 1993 sršeň mandarínskou do skupiny \"tropica\" a do kladu společně se sršní \"Vespa soror\". Genetická a morfologická studie z roku 2013 toto rozdělení potvrdila. Skupinu \"tropica\" tvoří dva klady: klad skládající se ze sršní \"V. philippinensis\", \"V. tropica\" a \"V. ducalis\" a klad sršní \"V. mandarinia\" a \"V. soror\". Obě posledně jmenované sršně jsou od ostatních poměrně dobře rozeznatelné díky velké spánkové části hlavy, rýčovitě tvarovanému čelnímu štítku (clypeus), a také na základě svých velkých rozměrů (ačkoliv \"Vespa ducalis\" je jen o málo menší).\n\nSršeň mandarínská vytváří 5 poddruhů. Jsou to:\n\n\nV anglicky mluvících zemích se sršeň mandarínská nazývá „asijská obří sršeň“ (), což může vést ke zmatku, neboť jako „asijská sršeň“ je někdy označována i sršeň druhu \"Vespa velutina\". Totéž platí i v českém prostředí, kde obě sršně mají jako jedno z oficiálních jmen sršeň asijská a i z toho důvodu jsou občas zaměňovány. V Koreji se nazývá , což znamená „sršeň generál“, v Číně pak resp. , což lze přeložit jako „včela s tygří hlavou“. V Japonsku je známá jako \"ósuzumebači\" (), neboli „obří vrabčí včela/vosa“.\n\nSršeň mandarínská je největším představitelem rodu \"Vespa\". Královny dosahují délky průměrně 4 až 4,5 cm, nicméně obzvláště velké exempláře mohou měřit okolo 5 cm či dokonce až 5,5 cm, při rozpětí křídel přes 7,6 cm. Hmotnost královen je 2 až 3 gramy. Dělnice a samci bývají podstatně menší. Měří 2,7 až 4 cm a váží 1 až 1,5 gramu. Celkově je sršeň mandarínská asi o 40 % větší a o 60 % těžší než sršeň obecná. Velikostí se jí blíží sršně \"Vespa ducalis\" a především \"Vespa soror\", v rámci čeledi Vespidae pak dosahuje podobných rozměrů obří vosík \"Polistes gigas\", jehož samci mohou měřit i přes 5 cm. V roce 2019 byla v čínské provincii Jün-nan (při hranici s Myanmarem) objevena sršní dělnice, jejíž rozpětí činilo 9,35 cm a délka těla byla 6 cm. Jedná se tak o největší exemplář sršně mandarínské, jaký kdy byl odchycen. Je reálný předpoklad, že královna z této kolonie by byla ještě výrazně větší. Rozměry tohoto jedince jsou tak velké a v porovnání s dosavadními daty tak výjimečné, že existuje předpoklad, že jde o samostatný, nový druh sršně. Hnízda tohoto „druhu“ rovněž dosahují obří velikosti a mají v průměru přes dva metry.\nKrálovny a dělnice mají stejnou stavbu těla, rozdíl je pouze ve velikosti. Obě kasty mají funkční pohlavní orgány, avšak dělnice je zpravidla nevyužívají (výjimkou jsou situace po předčasné smrti královny). Jak královny, tak dělnice disponují žihadlem. Samec žihadlo postrádá, má kulatější konec zadečku a delší tykadla. Rozpoznávacím znakem této sršně a sršně \"Vespa soror\" je velká hlava s velmi širokými spánky (tempora) a lícemi (genae). Stavbou těla se \"Vespa mandarinia\" a \"Vespa soror\" velmi podobají, nicméně obě sršně jsou rozlišitelné na základě zbarvení, především zadečku.\n\nHlava je u všech barevných variant sršně mandarínské zpravidla výrazně žlutá nebo světle oranžová. Složené oči mandlovitého tvaru s vykrojením na vnitřní straně mají tmavě hnědou až černou barvu. Velikostně jsou srovnatelné s očima sršně obecné a tedy vzhledem k velikosti hlavy relativně malé. Mezi nimi jsou tři malá očka zvaná ocelli. Kusadla dorůstají značných rozměrů a jsou hnědá až černá. Hruď má tmavou barvu, výrazná je pak velikost štítku (scutellum). Zadeček je pruhovaný, střídají se žluto-oranžová a tmavě hnědá (někdy až téměř černá) barva, přičemž u některých forem více či méně výrazně převažuje tmavá barva, u jiných pak dominuje žlutá či oranžová. Oranžové pruhy jsou u kořene zadečku často velmi tenké a tvoří někdy i nezřetelné čáry, ve středu zadečku přerušené. Špičku zadečku (6. zadečkový článek) mají vždy žlutou nebo oranžovou, čímž je lze odlišit od sršně \"Vespa soror\", jejíž zadeček je naopak tmavý. Nohy sršně mandarínské mají hnědou barvu v různých odstínech. Křídla jsou zbarvená šedě či šedohnědě.\n\nJed sršně mandarinské je směsí mnoha látek. Obsahuje mastoparany, což jsou cytolytické peptidy, které poškozují tkáň v místě a okolí vpichu žihadla a stimulují účinek dalších toxických složek jedu, zejména enzymu fosfolipázy. Tyto složky jedu způsobují krvácení a nekrózy. Na bolestivosti vpichu žihadla se podílí acetylcholin, který je přítomen v jedu ve vysoké koncentraci – asi 5 % sušiny (velkým množstvím této látky disponuje i jed dalších sršní). Nejnebezpečnější složkou jedu sršně mandarinské je peptidický neurotoxin zvaný mandarotoxin.\n\nMístem toxického působení jedu je zejména kardiovaskulární systém. Jed zvyšuje srdeční frekvenci a změnu srdečního nervového systému vzruchů. Jed obsahuje rovněž poplašné feromony. Jakmile zachytí sršní dělnice jejich pach, okamžitě přispěchají na pomoc a vrhají se na protivníka. Vůně těchto látek vyvolává u vos silnou defenzivní reakci, jež se dá přirovnat k zuřivosti. Protože tyto látky voní i lidem, přidávají se i do některých kosmetických přípravků. Zachytí-li sršeň mandarínská tuto pachovou stopu, působí na ni podobně jako feromon a zvýší její agresivitu.\n\nJedna dělnice sršně mandarínské disponuje v průměru 4,1 μl jedu, což činí asi 1,1 mg sušiny na jedince. Průměrná poloviční smrtelná dávka jedu neboli LD je 4,1 mg/kg. Ačkoliv jde v říši hmyzu o dosti silný jed, je asi 2,5x méně účinný, než jed nejjedovatější známé sršně \"Vespa luctuosa\" (1,6 mg/kg) či asi 1,5x méně účinný než jed včely medonosné (2,8 mg/kg). Jedový aparát sršně mandarínské obsahuje nicméně více jedu (a sršeň může bodnout víckrát), jedno žihadlo má poloviční smrtnou kapacitu asi 270 g a průměrná kolonie okolo 64 kg.\n\nSršeň mandarínská se vyskytuje v jižní, jihovýchodní a východní Asii. Konkrétně žije ve státech Indie (severovýchodní), Nepál, Bhútán, Myanmar, Laos, Malajsie (pevninská), Čína (zvláště jihovýchodní), Taiwan, Jižní Korea, Rusko (Přímoří) a Japonsko. Asi nejběžnější je v Japonsku, odkud také pocházejí nejpřesnější a nejpodrobnější studie o životě tohoto hmyzu. Typickým biotopem je kopcovitý zalesněný terén nízkých pohoří. Ve vyloženě horských oblastech téměř nežije, vzácná je též v nížinatých územích.\n\nVšechny v poplašném duchu psané zprávy (minimálně k polovině roku 2019) o tom, že sršně mandarínské pronikly jako invazní druh i do Evropy, jsou nepravdivé a vznikly novinářskou neznalostí a záměnou sršně mandarínské za sršeň asijskou (\"Vespa velutina\").\n\nV srpnu 2019 byli tři jedinci sršně mandarínské nalezeni ve Vancouveru.\n\nOplodněné i neoplodněné samice přečkávají zimu v zevnitř uzavřené podzemní komůrce (nebo méně často v kupách slámy) v utlumeném spánkovém režimu. Z hibernace se probouzejí v mírných oblastech v dubnu (Japonsko), v teplejších oblastech to může být dříve. Během hibernace ztrácejí okolo 40 % své váhy. Zpočátku se živí téměř výhradně mízou stromů, například dubu špičatolistého. Neoplodněné samice se rovněž živí mízou, ale někdy do začátku července umírají.\n\nHnízdo sršní mandarínských zakládá vždy jedna samice – královna (nedochází ke kooperaci jako například u vosíků). Se stavbou začíná zhruba v polovině května. V naprosté většině případů buduje hnízdo pod zemí, často v norách po hlodavcích či hadech, mnohdy v kořenovém systému borovic. Někdy si pro stavbu hnízda zvolí i dutinu stromu. Místo si pečlivě vybírá, mnohdy zkoumá různé možnosti. K hnízdu vede 2 až 60 cm dlouhý přístupový otvor.\n\nBudování začíná tím, že královna připevní stopku z rozžvýkané papíroviny na (mnohdy odumřelý) kořen stromu. Poté vystaví první plástev s buňkami a celou stavbu zakryje papírovou stříškou. Samotná královna vybuduje celkem asi 35 až 60 buněk. Po vylíhnutí prvních dělnic začínají tyto s rozšiřování hnízdního prostoru a následně se zvětšováním celého hnízda. Dělnice vyhazují půdu před hnízdo a mohou zde vytvořit hromádku až dva metry dlouhou. Hnízdo sršní mandarínských nemá tak precizní strukturu jako hnízda sršní žlutavých nebo sršní obecných. Spodek hnízda je vždy více otevřený než u zmiňovaných příbuzných.\n\nPlástve jsou mezi sebou spojeny jedním hlavním a 2 až 50 pomocnými sloupky. Počet pláství je nejméně 4 a nejvýše 7. Plástve mají kónický tvar s tím, že prostřední buňky jsou položeny nejvýše. Každý plást obsahuje několik desítek až mnoho stovek buněk (největší měl 1192 buněk). Velikost buněk se liší. Nejmenší jsou buňky, které postaví královna jako první. Ty měří v průměru 9,1 až 12 mm a jsou 26,7 až 35 mm hluboké. Z toho vyplývá, že první dělnice, jež se z nich vylíhnou, jsou zároveň nejmenšími dospělci. Buňky, které následně staví dělnice pro larvy a kukly dalších dělnic, měří 11,2 až 14,2 mm v průměru a jsou 31,6 až 36,6 mm hluboké. Buňky samců měří v průměru 14 až 15,3 mm a jsou hluboké 39,3 až 40,3 mm. Buňky plodných samiček a tedy potenciálních královen měří 14 až 15,5 mm v průměru a dosahují hloubky 39,2 až 43,8 mm. Hnízdo obsahuje v průměru kolem 2800 buněk (rozptyl 1326 až 4661) z toho přibližně 80 % je alespoň jednou využito. Většina buněk je využita dvakrát až třikrát.\n\nPočet dělnic, které vychová pouze královna, bývá asi 40. Jejich vývoj trvá 34 až 45 dnů. První se objevují koncem června. Po vylíhnutí se nejprve živí trofalaxí (jsou krmeny královnou či larvami) a samovolně zpevňují svá těla. Po asi třech dnech vylétají z hnízda a zapojují se do jeho chodu. Aktivita těchto dělnic startuje obvykle začátkem července. Zároveň s tím královna začne omezovat své aktivity mimo hnízdo a nakonec ho přestane úplně opouštět (cca polovina července). Věnuje se pouze kladení vajíček a obživu jí zcela zajišťují dělnice a larvy. Dělnice žijí okolo 15 a maximálně 35 dní.\n\nPřibližně v polovině září přestává královna klást vajíčka, z nichž se líhnou dělnice, a klade už pouze vajíčka samců a samic. Královna přežívá zhruba do konce října, kdy je buď usmrcena dělnicemi nebo zemře přirozenou smrtí. Hnízdo se poté ocitne v mírném chaosu, dělnice mezi sebou někdy bojují, ale stále většinou krmí zbývající nové královny a samce. Někdy se situace v hnízdě dočasně uklidní. Poslední zbylé larvy tou dobou chřadnou a umírají, neboť jsou do značné míry vysávány trofalaxí. Zbylé dělnice umírají většinou v listopadu, nebo nejpozději začátkem zimy.\n\nCelkové množství jedinců v kolonii je různé. V září, kdy bývá hnízdo největší, zde průměrně žije 180 dělnic (zaznamenané maximum je 514). Každá kolonie vyprodukuje v průměru 212 samců a 205 plodných samic – potencionálních královen.\n\nRozmnožování probíhá v říjnu nebo v listopadu, nejčastěji za pěkných dní. Samci, kteří odlétají z hnízda dříve než samice, formují roje a čekají, až samice opustí hnízdo. Ke kopulaci dochází obvykle u vstupu do hnízda nebo nedaleko od něj. Samci nalétávají na letící či po zemi se pohybující samice a na zemi spolu kopulují. Akt trvá 8 až 45 sekund, což je v porovnání s jinými sršněmi krátká doba. Samci se snaží kopulovat postupně s více samicemi. Některé samice se naopak samců zbavují tím, že je setřesou, a nejsou oplodněny. Procento neoplodněných samic je poměrně velké (cca 2/3). Samci krátce po kopulaci umírají. Všechny samice se následně vydají hledat místo k přezimování, což je nejčastěji komůrka (dutina) v zemi.\n\nPro orientaci za letu využívá sršeň mandarínská vizuální vjemy. Pachová stopa a feromony jí slouží například při označování hnízd své kořisti a k přípravě hromadného útoku. Larvy využívají zvukovou komunikaci. Škrábou svými kusadly o stěny buňky a vynucují si tím nakrmení. Dospělci rovněž cvakají kusadly, zřejmě tím ukazují odhodlání bránit se případnému útoku. Zvláštním druhem komunikace je tzv. královský dvůr, kdy dělnice obklíčí královnu a vytvoří jakýsi hrozen hlavami směřujíc směrem k tělu královny. Lížou a koušou jí, čímž dostávají do těla feromony, které zřejmě potlačují vývoj jejich pohlavních orgánů. Toto chování dělnic je častější a přechází až v mírnou agresi s tím, jak se hnízdo postupně vyvíjí a počet jeho členů roste. Předpokládá se, že za lysá těla královen může právě jejich okusování dělnicemi.\n\nDospělí jedinci se živí nektarem, šťávou z ovoce a mízou a zároveň jsou aktivními predátory lovícími pro své larvy různé druhy bezobratlých. Loví nejčastěji ve vzdálenosti 1 až 2 kilometry od hnízda, ve výjimečných případech až 8 kilometrů. Kořist zabíjí ve většině případů svými kusadly, žihadlo používají spíše výjimečně. Sršně mandarínské se řadí mezi semispecialisty, což znamená, že sice loví široké spektrum kořisti, ale přeci jen se zaměřují na určitý typ. V jejich případě jde o hmyz řádu Coleoptera, tedy o brouky. Dále loví různé housenky (především rodu \"Manduca\"), kudlanky a další pomalejší zástupce hmyzu. Mezi oblíbenou kořist této sršně patří i příbuzné druhy z řádu blanokřídlí, především vosy, včely a jiné druhy sršní. Své příbuzné buď napadají jednotlivě nebo na ně pořádají hromadné útoky a to téměř výhradně mezi koncem léta a polovinou podzimu, kdy si rozrostlé hnízdo právě produkující pohlavní jedince žádá masivní přísun proteinů. Zaměřují se při tom na úly včel medonosných, a dále na hnízda sršní žlutavých, sršní \"Vespa analis,\" vos \"Vespula flaviceps\" a vosíků \"Polistes testaceicolor\". Nicméně ani další sympatrické druhy sršní a vos před nimi nejsou v bezpečí (např. sršeň obecná, \"Vespa tropica\" či \"Vespa ducalis\"). Někdy napadnou i konkurenční hnízdo svého vlastního druhu. Spolu se svou příbuznou sršní \"Vespa soror\" jsou jediné druhy, které takovéto hromadné útoky provádějí. Občas se stává, že útočníci jsou obránci napadené kolonie odraženi, přičemž mohou v boji ztratit i několik desítek dělnic.\n\nKonzumace kořisti vypadá tak, že z ní odstraní hlavu, křídla, zadeček a nohy a z hrudníku vytvoří proteinovou kuličku, kterou podávají larvám. Larvy recipročně produkují tekutinu bohatou na cukry a aminokyseliny (někdy nazývanou sršní nektar), kterou se pak živí dělnice, královna i noví samečci a samičky. Tomuto způsobu obživy se říká trofalaxe.\nVyhledávanou kořistí sršní mandarínských jsou včely medonosné, na něž mnohdy provádějí masové nálety. Útoky na včely se odehrávají vždy v období mezi polovinou srpna a koncem října. Sršně mají své zvědy, kteří včely vyhledávají a vniknou do jejich hnízda. V případě evropských včel medonosných (které produkují daleko více medu než japonské včely a jsou v Japonsku chovány stále častěji) průzkumná sršeň přežije první kontakt, neboť žihadla včel nedokáží proniknout jejím chitinem a včely si dosud nedokázaly najít žádnou účinnou strategii boje proti sršním. Odletí z úlu a poté se vrátí s posilou (řádově desítky jedinců), jejíž útok je pro včelstvo fatální. I poměrně malý počet útočníků (pod 50 jedinců) dokáže během několika hodin zcela zlikvidovat desetitisícovou včelí kolonii. Zabijí sice každou včelu, která jim přijde do cesty, ale jejich těla odhazují stranou. Cílem jejich útoku jsou totiž plástve. Kdyby sršně včely nevyhubily, ty by jim nedovolily dostat se k plástvím. V plástvích se nachází nevylíhlé larvy, které mají mnohem větší výživovou hodnotu než dospělé včely. Jejich šťavnatá těla se stávají potravou pro larvy sršní. Podobně postupují i vůči vosám a jiným sršním, akorát s tím rozdílem, že vybíjecí fáze trvá déle.\n\nVčely východní (\"Apis cerana\") si proti sršním vyvinuly vlastní obrannou strategii. Na rozdíl od neúčinné obrany včel medonosných postupují tyto koordinovaně a navíc jsou podstatně mrštnější. Při kontaktu se sršním průzkumníkem v hnízdě vypustí specifický feromon, na základě čehož se kolem sršně vytvoří velké klubko včel, které uvnitř zvýší teplotu (46 °C), množství oxidu uhličitého (cca 4 %) a vlhkost (nad 90 %) na takovou úroveň, že sršeň zahyne. Včely totiž tolerují vyšší teplotu (50 °C oproti 46 °C, která je pro sršeň již kritická) a také vyšší množství CO než sršeň, a přežijí. A tak se sršní zvěd domů nevrátí a včelí společenství přežije. Jestliže se včelám nepodaří průzkumnici zachytit a usmrtit, používají jako náhradní obrannou variantu překrytí jejího značkovacího pachu rozmazáváním různých aromatických rostlinných materiálů u vstupu do úlu. Někdy proniknou sršně do úlu i přes tato obranná opatření a způsobí spoušť, nicméně jde spíše o výjimku. Pokud mají k dispozici jinou kořist (především úly včel medonosných), sršně mandarínské včely východní napadají jen zřídka.\nSršeň mandarínská má jen minimum přirozených nepřátel. Potvrzenými predátory sršní mandarínských jsou jiné sršně mandarínské a pak také včelojed lesní. Výjimečně se stane, že padne za oběť obřímu vosíku druhu \"Polistes gigas\" při souboji o potravu.\n\nParazitem sršní mandarínských je řásnokřídlý hmyz \"Xenos moutoni\", jehož samice se vyvíjejí v tělech sršních larev a dospělců.\n\nZ pohledu člověka se jedná o velice škodlivý druh, neboť způsobuje obrovské škody na včelstvech. Každoročně čelí útoku těchto sršní desítky tisíc úlů. I přesto, že je ve velkém množství huben, je v Japonsku stále velmi hojný. Mezi metody kontroly sršní populace patří ubíjení různými plácačkami a klacky, ničení jejich hnízd, trávení pomocí návnad a chytání do lepivých pastí.\n\nDalším problémem je relativní agresivnost a poměrně účinný opakovaně použitelný jed, jímž tento hmyz disponuje. Výsledkem jsou řádově desítky mrtvých lidí ročně, především v Japonsku a v Číně.\n\nSršně jsou specifické tím, že dělnice nedokáží zpracovávat tuhou stravu. Umějí to však jedinci ve stadiu larvy. Dochází tak k tomu, že dělnice uloví brouky, pavouky, včely nebo jiný hmyz, poté s kořistí nakrmí larvy, ty ji natráví a vyprodukují z ní tzv. sršní nektar, kterým se dělnice živí. Této tekutině bohaté na cukry a aminokyseliny vděčí sršní dělnice za svoji mimořádnou vytrvalost. Rovněž na myších byla prokázána pozitivní účinnost této tekutiny na fyzickou výdrž.\n\nPředpokládá se, že sršní nektar působí pozitivně i na člověka a zlepšuje efektivitu tukového metabolizmu. Někteří vytrvalostní sportovci tak používají látky napodobující sršní nektar ke zvýšení výkonu a zlepšení regenerace, ačkoliv jeho účinnost na lidech nebyla zatím spolehlivě prokázána.\n\n"}
{"id": "535323", "url": "https://cs.wikipedia.org/wiki?curid=535323", "title": "Debbie Dunnová", "text": "Debbie Dunnová\n\nDebbie Dunnová (* 26. března 1978 Jamajka) je americká atletka, která se věnuje hladké čtvrtce a štafetovým běhům. Do roku 2004 závodila za Jamajku.\n\nJejím největším individuálním úspěchem na otevřené dráze je zlatá medaile ze štafety 4×400 m, kterou získala na Mistrovství světa 2009 v Berlíně. Na halovém MS v katarském Dauhá 2010 vybojovala dvě zlaté medaile (400 m, 4×400 m).\n\n\n"}
{"id": "535326", "url": "https://cs.wikipedia.org/wiki?curid=535326", "title": "Kunčice (Bělotín)", "text": "Kunčice (Bělotín)\n\nKunčice (německy Kunzendorf b.Bölten) je vesnice, část obce Bělotín (německy Bölten) v okrese Přerov. Nachází se asi 2,5 km na jih od Bělotína. V roce 2009 zde bylo evidováno 78 adres. V roce 2001 zde trvale žilo 242 obyvatel.\n\nKunčice je také název katastrálního území o rozloze 4,99 km.\n\n"}
{"id": "535328", "url": "https://cs.wikipedia.org/wiki?curid=535328", "title": "Lučice (Bělotín)", "text": "Lučice (Bělotín)\n\nLučice (německy \"Lutschitz\") je malá vesnice, část obce Bělotín v okrese Přerov. Nachází se asi 2,5 km na východ od Bělotína, nedaleko bývalé moravsko-slezské zemské hranice. V roce 2009 zde bylo evidováno 39 adres. V roce 2001 zde trvale žilo 109 obyvatel.\n\nLučice leží v katastrálním území Lučice na Moravě o rozloze 3,37 km.\n\n"}
{"id": "535330", "url": "https://cs.wikipedia.org/wiki?curid=535330", "title": "Nejdek (Bělotín)", "text": "Nejdek (Bělotín)\n\nNejdek (německy \"Neudek\") je vesnice, část obce Bělotín v okrese Přerov. Nachází se asi 3 km na severozápad od Bělotína. V roce 2009 zde bylo evidováno 59 adres. V roce 2001 zde trvale žilo 171 obyvatel.\n\nNejdek leží v katastrálním území Nejdek u Hranic o rozloze 6,13 km.\n\nPrvní písemná zmínka o obci pochází z roku 1412.\n\n"}
{"id": "535331", "url": "https://cs.wikipedia.org/wiki?curid=535331", "title": "Prusy (Beňov)", "text": "Prusy (Beňov)\n\nPrusy je malá vesnice, část obce Beňov v okrese Přerov. Nachází se asi 1,5 km na severovýchod od Beňova. V roce 2009 zde bylo evidováno 34 adres. V roce 2001 zde trvale žilo 79 obyvatel.\n\nPrusy je také název katastrálního území o rozloze 1,87 km.\n\n"}
{"id": "535332", "url": "https://cs.wikipedia.org/wiki?curid=535332", "title": "Luková (Brodek u Přerova)", "text": "Luková (Brodek u Přerova)\n\nLuková je vesnice, část městyse Brodek u Přerova v okrese Přerov. Nachází se asi 2 km na východ od Brodku u Přerova. Prochází zde silnice II/150. V roce 2009 zde bylo evidováno 76 adres. V roce 2001 zde trvale žilo 206 obyvatel.\n\nLuková leží v katastrálním území Luková u Přerova o rozloze 1,86 km.\n\nPrvní písemná zmínka o obci Luková je z roku 1385.\n\nV roce 1817 byla postavena kaple sv. Jana Křtitele.\n\nRoku 1886 byla v horní části obce vybudována škola, v níž se vyučovalo až do roku 1974.\n\n"}
{"id": "535333", "url": "https://cs.wikipedia.org/wiki?curid=535333", "title": "Hluzov", "text": "Hluzov\n\nHluzov (německy \"Hleis\") je severní část obce Černotín v okrese Přerov. V roce 2009 zde bylo evidováno 80 adres. V roce 2001 zde trvale žilo 235 obyvatel.\n\nHluzov je také název katastrálního území o rozloze 2,79 km.\n\n"}
{"id": "535335", "url": "https://cs.wikipedia.org/wiki?curid=535335", "title": "Krab (architektura)", "text": "Krab (architektura)\n\nKrab (někdy též žabka) je malý dekorativní plastický kamenický prvek využívaný na stavbách v gotickém slohu. Má obvykle tvar stylizovaného zprohýbaného svinutého listu či poupěte, který jako by se popínal po hraně opěry nebo fiály. Umisťoval se v pravidelných intervalech na hrany opěrných oblouků, vimperků, věžic či fiál. Vyskytuje se však také na oltářích, monstrancích a jiných ozdobných předmětech z gotické doby.\n\n"}
{"id": "535336", "url": "https://cs.wikipedia.org/wiki?curid=535336", "title": "Hranické Loučky", "text": "Hranické Loučky\n\nHranické Loučky (dříve Kozí Loučky) je malá vesnice, část městyse Hustopeče nad Bečvou v okrese Přerov. Nachází se asi 3 km na severozápad od Hustopečí nad Bečvou. V roce 2009 zde bylo evidováno 23 adres. V roce 2001 zde trvale žilo 73 obyvatel.\n\nHranické Loučky je také název katastrálního území o rozloze 3,66 km.\n\n"}
{"id": "535337", "url": "https://cs.wikipedia.org/wiki?curid=535337", "title": "Poruba (Hustopeče nad Bečvou)", "text": "Poruba (Hustopeče nad Bečvou)\n\nPoruba je vesnice, část městyse Hustopeče nad Bečvou v okrese Přerov. Nachází se asi 2 km na východ od Hustopečí nad Bečvou. V roce 2009 zde bylo evidováno 69 adres. V roce 2001 zde trvale žilo 197 obyvatel.\n\nPoruba leží v katastrálním území Poruba nad Bečvou o rozloze 4,09 km.\n\nPrvní písemná zmínka o obci pochází z roku 1351.\n\n\n"}
{"id": "535338", "url": "https://cs.wikipedia.org/wiki?curid=535338", "title": "Vysoká (Hustopeče nad Bečvou)", "text": "Vysoká (Hustopeče nad Bečvou)\n\nVysoká je vesnice, část městyse Hustopeče nad Bečvou v okrese Přerov. Nachází se asi 2,5 km na sever od Hustopečí nad Bečvou. V roce 2009 zde bylo evidováno 62 adres. V roce 2001 zde trvale žilo 233 obyvatel.\n\nVysoká leží v katastrálním území Vysoká u Hustopečí nad Bečvou o rozloze 4,68 km.\n"}
{"id": "535339", "url": "https://cs.wikipedia.org/wiki?curid=535339", "title": "Grand Prix Austrálie 2010", "text": "Grand Prix Austrálie 2010\n\nGrand Prix Austrálie 2010 (LXXIV Qantas Australian Grand Prix), 2. závod 61. ročníku mistrovství světa jezdců Formule 1 a 52. ročníku poháru konstruktérů, historicky již 822. Grand Prix, se již tradičně odehrála na okruhu v Melbourne.\n\n\n\n"}
{"id": "535340", "url": "https://cs.wikipedia.org/wiki?curid=535340", "title": "Cvrčov", "text": "Cvrčov\n\nCvrčov je severní část obce Lobodice v okrese Přerov. V roce 2009 zde bylo evidováno 7 adres. V roce 2001 zde trvale žilo 34 obyvatel.\n\nCvrčov leží v katastrálním území Lobodice o výměře 7,19 km.\n\n"}
{"id": "535341", "url": "https://cs.wikipedia.org/wiki?curid=535341", "title": "Chrbov", "text": "Chrbov\n\nChrbov je jižní část obce Lobodice v okrese Přerov. V roce 2009 zde bylo evidováno 25 adres. V roce 2001 zde trvale žilo 40 obyvatel.\n\nChrbov leží v katastrálním území Lobodice o výměře 7,19  km.\n\n"}
{"id": "535343", "url": "https://cs.wikipedia.org/wiki?curid=535343", "title": "Boňkov (Olšovec)", "text": "Boňkov (Olšovec)\n\nBoňkov (německy \"Punkendorf\") je malá vesnice, část obce Olšovec v okrese Přerov. Nachází se asi 2,5 km na severozápad od Olšovce. Prochází zde silnice II/440. V roce 2009 zde bylo evidováno 30 adres. V roce 2001 zde trvale žilo 29 obyvatel.\n\nBoňkov leží v katastrálním území Boňkov u Hranic o rozloze 1,23 km.\n\n"}
{"id": "535344", "url": "https://cs.wikipedia.org/wiki?curid=535344", "title": "Kovářov (Potštát)", "text": "Kovářov (Potštát)\n\nKovářov (německy \"Schmiedsau\") je část města Potštát v okrese Přerov. Nachází se na severovýchodě Potštátu. V roce 2009 zde bylo evidováno 57 adres. V roce 2001 zde trvale žilo 130 obyvatel.\n\nKovářov leží v katastrálním území Kovářov u Potštátu o rozloze 3,92 km.\n\n"}
{"id": "535346", "url": "https://cs.wikipedia.org/wiki?curid=535346", "title": "Kyžlířov", "text": "Kyžlířov\n\nKyžlířov () je vesnice, část města Potštát v okrese Přerov. Nachází se asi 2,5 km na východ od Potštátu. V roce 2009 zde bylo evidováno 65 adres. V roce 2001 zde trvale žilo 152 obyvatel.\n\nKyžlířov je také název katastrálního území o rozloze 9,41 km².\n\nPřed rokem 1945 v Kyžlířově převažovalo německojazyčné obyvatelstvo. V roce 1921 zde žilo v 54 domech celkem 329 obyvatel, z nichž dva se hlásili k české a 324 k německé národnosti.\n\nV jižním cípu katastrálního území se nachází zřícenina hradu Puchart.\n\n"}
{"id": "535347", "url": "https://cs.wikipedia.org/wiki?curid=535347", "title": "Lipná (Potštát)", "text": "Lipná (Potštát)\n\nLipná (dřve také \"Lindava\", německy \"Lindau\") je vesnice, část města Potštát v okrese Přerov. Nachází se asi 5 km na severovýchod od Potštátu. Prochází zde silnice II/441. V roce 2009 zde bylo evidováno 56 adres. V obci žije obyvatel.\n\nLipná je také název katastrálního území o rozloze 8,12 km.\n\nV obci je dřevěný kostel svatého Jana Křtitele z 18. století, který je chráněn jako kulturní památka.\n\n"}
{"id": "535348", "url": "https://cs.wikipedia.org/wiki?curid=535348", "title": "Tupec", "text": "Tupec\n\nTupec je severovýchodní část obce Veselíčko v okrese Přerov. V roce 2009 zde bylo evidováno 69 adres. V roce 2001 zde trvale žilo 168 obyvatel.\n\nTupec je také název katastrálního území o rozloze 2,17 km.\n\nPrvní písemná zmínka o obci pochází z roku 1275.\n\n"}
{"id": "535350", "url": "https://cs.wikipedia.org/wiki?curid=535350", "title": "Kanovsko", "text": "Kanovsko\n\nKanovsko je část obce Vlkoš v okrese Přerov. Nachází se na východě Vlkoše. V roce 2009 zde bylo evidováno 54 adres. V roce 2001 zde trvale žilo 137 obyvatel.\n\nKanovsko je také název katastrálního území o rozloze 2,54 km.\n\n"}
{"id": "535354", "url": "https://cs.wikipedia.org/wiki?curid=535354", "title": "Lhotka (Hranice)", "text": "Lhotka (Hranice)\n\nLhotka je malá vesnice, část města Hranice v okrese Přerov. Nachází se asi 6 km na severozápad od Hranic. V roce 2009 zde bylo evidováno 35 adres. V roce 2001 zde trvale žilo 77 obyvatel.\n\nHranice II-Lhotka leží v katastrálním území Lhotka u Hranic o rozloze 1,48 km.\n\n"}
{"id": "535356", "url": "https://cs.wikipedia.org/wiki?curid=535356", "title": "Rybáře (Hranice)", "text": "Rybáře (Hranice)\n\nRybáře jsou malá vesnice, část města Hranice v okrese Přerov. Nachází se asi 6 km na západ od Hranic. V roce 2009 zde bylo evidováno 33 adres. V roce 2001 zde trvale žilo 47 obyvatel.\n\nRybáře leží v katastrálním území Drahotuše o výměře 10,04 km.\n"}
{"id": "535357", "url": "https://cs.wikipedia.org/wiki?curid=535357", "title": "Slavíč", "text": "Slavíč\n\nSlavíč je vesnice, část města Hranice v okrese Přerov. Nachází se asi 8,5 km na západ od Hranic. V roce 2009 zde bylo evidováno 152 adres. V roce 2001 zde trvale žilo 262 obyvatel.\n\nHranice VII-Slavíč leží v katastrálním území Slavíč o rozloze 5,3 km.\n\nObcí prochází silnice I/47 a dvoukolejná železniční trať Bohumín - Přerov. Nynější vedení tratě obcí pochází z roku 1895, v období od postavení tratě v roce 1845 do 30. května 1895 byla trať jednokolejná, vedla obcí jiné poloze a procházela Slavíčským tunelem. Opuštěný tunel je nyní ve vlastnictví města a hledá se jeho další využití.\n\nP. Alois Pozbyl\n"}
{"id": "535358", "url": "https://cs.wikipedia.org/wiki?curid=535358", "title": "Nadzeja Astapčuková", "text": "Nadzeja Astapčuková\n\nNadzeja Mikalajevna Astapčuková, též Naděžda Ostapčuková ( , , * 12. říjen 1980, Rečica, Sovětský svaz) je běloruská atletka, koulařka.\n\nPrvní úspěch zaznamenala v roce 1998 na mistrovství světa juniorů v Annecy na kterém získala zlatou medaili. V následujících letech získávala medaile na řadě mistrovství světa a Evropy, na olympiádě 2004 v Aténách skončila čtvrtá. V roce 2005 vyhrála halové ME v Madridu a mistrovství světa v Helsinkách. O titul mistryně světa však po osmi letech kvůli dopingu přišla.\n\nV roce 2010 se stala v katarském Dauhá halovou mistryní světa a zlatou medaili vybojovala také na evropském šampionátu v Barceloně, kde jako jediná ve finále poslala kouli za dvacetimetrovou hranici (20,48 m). V roce 2012 vybojovala výkonem 21,36 m zlatou medaili na letních olympijských hrách v Londýně. Den po skončení her však přišla zpráva o jejím pozitivním dopingovém nálezu. Poprvé byla testována den před soutěží, podruhé den po ní a oba testy odhalily v jejím těle přítomnost zakázaného stereoidu metenolonu. Za tento prohřešek dostala roční zákaz startů. Její trenér Alexander Jefimov, jenž atletce anabolický steroid přidal do jídla bez jejího vědomí, byl potrestán čtyřletým trestem.\n\n\n"}
{"id": "535359", "url": "https://cs.wikipedia.org/wiki?curid=535359", "title": "Středolesí", "text": "Středolesí\n\nStředolesí (německy \"Mittelwald\") je malá vesnice, část města Hranice v okrese Přerov. Nachází se asi 11 km na severozápad od Hranic. V roce 2009 zde bylo evidováno 44 adres. V roce 2001 zde trvale žilo 48 obyvatel.\n\nHranice VIII-Středolesí leží v katastrálním území Středolesí o rozloze 4,86 km.\n\n"}
{"id": "535360", "url": "https://cs.wikipedia.org/wiki?curid=535360", "title": "Uhřínov (Hranice)", "text": "Uhřínov (Hranice)\n\nUhřínov (německy \"Ungersdorf\") je malá vesnice, část města Hranice v okrese Přerov. Nachází se asi 9,5 km na severozápad od Hranic. V roce 2009 zde bylo evidováno 38 adres. V roce 2001 zde trvale žilo 68 obyvatel.\n\nHranice IX-Uhřínov leží v katastrálním území Uhřínov u Hranic o rozloze 3,32 km.\n"}
{"id": "535361", "url": "https://cs.wikipedia.org/wiki?curid=535361", "title": "Valšovice", "text": "Valšovice\n\nValšovice jsou malá vesnice, část města Hranice v okrese Přerov. Nachází se asi 6 km na jihozápad od Hranic. V roce 2009 zde bylo evidováno 50 adres. V roce 2001 zde trvale žilo 166 obyvatel.\n\nHranice VI-Valšovice leží v katastrálním území \"Valšovice\" o rozloze 2,96 km.\n\nVesnice leží v kopcích u Hranic na levém břehu řeky Bečvy. V lesích nedaleko rostou především smrky, které zde byly uměle vysazeny. Nedaleko vesnice se nachází dvě přírodní rezervace – Bukoveček a Dvorčák, ve kterých rostou buky a duby.\n\nSoustava sedmi malých nádrží na potoku Krkavec se nazývá Valšovická jezírka. Vede kolem nich značená turistická trasa.\n\n"}
{"id": "535362", "url": "https://cs.wikipedia.org/wiki?curid=535362", "title": "Velká (Hranice)", "text": "Velká (Hranice)\n\nVelká je vesnice, část města Hranice v okrese Přerov. Nachází se asi 4 km na severozápad od Hranic v nadmořské výšce 280 metrů nad mořem. V roce 2009 zde bylo evidováno 167 adres. V roce 2001 zde trvale žilo 469 obyvatel.\n\nHranice III-Velká leží v katastrálním území Velká u Hranic o rozloze 5,81 km.\n\nPrvní historická zmínka o obci se poprvé objevuje v zemských deskách olomouckých v roce 1371. Obec je uváděna jako součást Drahotušského panství. Od roku 1622 je panství v držení olomouckého biskupa, kardinála Františka Dietrichštejna, jehož rod je vlastnil až do počátku 20. století.\n\nVe třicátých letech 19. století byly na katastru obce Velká vykoupeny pozemky pro stavbu železniční tratě Severní dráhy císaře Ferdinanda. Stavba začala v roce 1843 a trať (tehdy ještě jednokolejná) byla dokončena v roce 1845.\n\nV roce 1859 byla v obci postavena první jednotřídní škola, dnes objekt bývalého hostince. Nová škola byla postavena v roce 1893 a učilo se v ní až do roku 1990. Mateřská školka byla zřízena v roce 1949 a učilo se v ní až do roku 1999.\n\nPoté, co Velkou zasáhl v roce 1895 velký požár, založili místní obyvatelé v roce 1896 Sbor dobrovolných hasičů. Zakladatelem byl tehdejší starosta obce Josef Rýpar, který se stal i prvním náčelníkem.\n\nTělovýchovná jednota Sokol byla ve velké založena v roce 1920. V roce 1929 byla na místě tehdejší panské stodoly postavena sokolovna.\n\nV roce 1929 byla do obce zavedena elektřina díky starostovi Josefu Bagárovi, který ji i přes odpor velké části obyvatel prosadil.\n\nBěhem druhé světové války zažila obec několik bombardování. Největší proběhlo dne 13. října 1944 kolem poledne, kdy v blízkosti obce dopadlo čtyřicet dva bomb.\n"}
{"id": "535367", "url": "https://cs.wikipedia.org/wiki?curid=535367", "title": "Jennifer Meadowsová", "text": "Jennifer Meadowsová\n\nJennifer Brenda \"Jenny\" Meadowsová (* 17. dubna 1981, Wigan) je britská atletka, běžkyně, která se věnuje krátkým a středním tratím.\n\nJejí specializací je zejména běh na 800 metrů, kde dosáhla největších úspěchů. Reprezentovala na letních olympijských hrách v Pekingu, kde skončila v semifinále. V roce 2009 skončila na halovém ME v Turíně ve finále na čtvrtém místě. V témže roce na mistrovství světa v Berlíně získala bronzovou medaili. O rok později na halovém MS v Dauhá si doběhla pro stříbrnou medaili, když v cíli nestačila jen na Rusku Mariju Savinovovou.\n\nV roce 2000 získala na juniorském mistrovství světa v Santiago de Chile zlatou medaili ve štafetě na 4×400 metrů. Zlato ve štafetě získala také na mistrovství Evropy do 23 let v roce 2001 v Amsterdamu a o dva roky později na téže šampionátu v Bydhošti skončila stříbrná. Další stříbro ve štafetě vybojovala na světové letní univerziádě v Pekingu 2001.\n\n"}
{"id": "535370", "url": "https://cs.wikipedia.org/wiki?curid=535370", "title": "Kunoniovité", "text": "Kunoniovité\n\nKunoniovité (\"Cunoniaceae\") je čeleď vyšších dvouděložných rostlin z řádu šťavelotvaré (\"Oxalidales\"). Jsou to dřeviny se vstřícnými a často zpeřenými, zubatými listy a pravidelnými, většinou drobnými květy. Čeleď zahrnuje asi 300 druhů ve 27 rodech a je rozšířena zejména na jižní polokouli. Nejčastěji rostou ve vlhkých tropických horských lesích. Některé druhy jsou těženy pro dřevo nebo se z nich získávají třísloviny. Eukryfie jsou pěstovány jako okrasné rostliny.\n\nZástupci kunoniovitých jsou stálezelené keře a stromy, v případě rodu \"Weimannia\" někdy i škrtiče nebo hemiepifyty. Jediným opadavým druhem je \"Eucryphia glutinosa\", pocházející z Chile. Některé druhy dosahují horních pater tropického pralesa. Kůra je obvykle šedá nebo světle hnědá, s podélnými prasklinami, větévky s lenticelami. Listy jsou vstřícné (výjimečně střídavé – \"Gumillea\"), jednolisté, trojlisté, dlanitě složené nebo lichozpeřené. Palisty jsou přítomny a často nápadně vyvinuty. Lístky jsou obvykle zubaté se zuby zakončenými žlázkou. Žilnatina je zpeřená. Řapíky a střední žilka listu jsou často křídlaté. Chlupy na listech jsou jednoduché. Květy jsou pravidelné, oboupohlavné, drobné a vyrůstají v úžlabních nebo vrcholových květenstvích, nejčastěji v latách, thyrsech či chocholících. Květy jsou stopkaté nebo přisedlé, stopky květů jsou pod polovinou často článkované. Kalich je složen z různého počtu (4-5, příp. 3-10) volných nebo na bázi srostlých lístků. Korunní lístky jsou volné nebo bazálně srostlé, ve stejném počtu jako kališní, u některých zástupců koruna chybí. Květy jsou bílé, smetanové, růžové nebo světle oranžové, méně často jasně červené nebo jasně zelené. Tyčinek je obvykle dvakrát tolik co kališních lístků, nejčastěji 8 nebo 10. Semeník je svrchní nebo polospodní, srostlý ze 2 až 5 (až 14) plodolistů, u některých zástupců je gyneceum apokarpní. Čnělky jsou volné. Plodem je tobolka se 2 až mnoha semeny, výjimečně měchýřek, oříšek nebo peckovice, případě souplodí pukavých plůdků. Semena jsou lysá nebo chlupatá a obsahují olejnatý endosperm.\n\nČeleď zahrnuje 27 rodů a asi 300 druhů. Největším rodem je \"Weinmannia\" (asi 150 druhů). Čeleď má primárně gondwanské rozšíření. Je rozšířena v tropické Americe, v jihovýchodní Asii a australské oblasti od Malajsie po Austrálii a Nový Zéland, v jižní Africe, na Madagaskaru a na ostrovech jižního Pacifiku. V některých oblastech (Jižní Amerika, jižní Afrika, Austrálie a Nový Zéland) je rozšířena mimo tropické oblasti a přesahuje až do mírného pásu. Centrum druhové diverzity je v Australasii (Nová Guinea, východní Austrálie, Nová Kaledonie), největší počet druhů je na Nové Kaledonii. V Malajsii jsou rozšířeny od nížin po nadm. výšky okolo 3500 metrů. Největší počet druhů je v horských lesích v nadm. výškách mezi 1000 a 2500 metry. V Americe se vyskytuje v počtu asi 80 druhů ve 4 rodech a je rozšířena od Mexika po mírné oblasti jihu Jižní Ameriky.\n\nVětšina druhů kunoniovitých roste ve vlhkých horských lesích. V některých typech horského mlžného lesa na Madagaskaru a v Jižní Americe jsou charakteristickou a převládající složkou. V Austrálii rostou některé druhy jako složka řídké keřové vegetace na písčitých půdách, na Nové Kaledonii na hadcích.\n\nKvěty produkují nektar a lákají různý hmyz, ptáky, netopýry a gekony. Květy některých druhů sladce voní, jiné zapáchají nebo jsou bez vůně. Pukavé plody většiny rodů zůstávají po dozrání na větvích, semena opatřená křídlovitými přívěsky nebo dlouhými chlupy z nich vypadávají a jsou šířena větrem. Několik rodů má nepukavé plody, které opadávají vcelku a jsou šířeny vzduchem nebo vodou. Dužnaté peckovice některých druhů (např. rod \"Schizomeria\") jsou šířeny kasuáry či jinými ptáky, netopýry nebo stromovými savci. Nafouklé plody jihoafrického rodu \"Platylophus\" jsou šířeny vodou.\n\nU australského rodu \"Davidonia\" jsou na rostlinách přítomny tuhé žahavé chlupy.\n\nV Cronquistově systému byla čeleď \"Cunoniaceae\" řazena do řádu růžotvaré (\"Rosales\").\nSystém APG sloučil v řádu šťavelotvaré (\"Oxalidales\") několik čeledí řazených do té doby do různých řádů.\nRod \"Aphanopetalum\" byl přeřazen do samostatné čeledi \"Aphanopetalaceae\" v řádu lomikamenotvaré (\"Saxifragales\").\nDo čeledi \"Cunoniaceae\" byly vřazeny rody \"Eucryphia\", \"Davidsonia\" a \"Bauera\", zařazované dříve do samostatných čeledí.\n\n\nDřevo stromovitých zástupců je především v Malajsii a Austrálii využíváno ve stavebnictví. Mnohé druhy mají velký obsah taninů a v minulosti byly jejich populace často vyhledávány a drancovány pro účely koželužství. Na Madagaskaru a Novém Zélandu jsou dřeviny rodu \"Weinmannia\" významným zdrojem medu podobně jako eukryfiové lesy na Tasmánii a v Chile.\nDruhy \"Spiraeopsis celebica\" a \"Weinmannia fraxinea\" se mohou stát na sekundárních travnatých stanovištích invazivními rostlinami.\n\nDruhy rodu eukryfie (\"Eucryphia\") jsou v klimaticky příhodných oblastech Evropy při atlantském pobřeží využívány jako atraktivní zahradní dřeviny.\n\n\"Ackama\",\n\"Acrophyllum\",\n\"Aistopetalum\",\n\"Anodopetalum\",\n\"Bauera\",\n\"Caldcluvia\",\n\"Callicoma\",\n\"Ceratopetalum\",\n\"Codia\",\n\"Cunonia\",\n\"Davidsonia\",\n\"Eucryphia\",\n\"Geissois\",\n\"Gillbeea\",\n\"Hooglandia\",\n\"Karrabina\",\n\"Lamanonia\",\n\"Opocunonia\",\n\"Pancheria\",\n\"Platylophus\",\n\"Pseudoweinmannia\",\n\"Pullea\",\n\"Schizomeria\",\n\"Spiraeanthemum\",\n\"Spiraeopsis\",\n\"Vesselowskya\",\n\"Weinmannia\"\n\n\n"}
{"id": "535371", "url": "https://cs.wikipedia.org/wiki?curid=535371", "title": "Kovalovice (Kojetín)", "text": "Kovalovice (Kojetín)\n\nKovalovice jsou vesnice, část města Kojetín v okrese Přerov. Nachází se asi 4 km na jih od Kojetína. V roce 2009 zde bylo evidováno 99 adres. V roce 2001 zde trvale žilo 156 obyvatel.\n\nKojetín III-Kovalovice leží v katastrálním území Kovalovice u Kojetína o rozloze 1,74 km.\n\nDěti z Kovalovic dojíždí do okolních škol, jako například Zš nám. Míru Kojetín apod.\n\n"}
{"id": "535372", "url": "https://cs.wikipedia.org/wiki?curid=535372", "title": "Popůvky (Kojetín)", "text": "Popůvky (Kojetín)\n\nPopůvky jsou vesnice, část města Kojetín v okrese Přerov. Nachází se asi 2 km na jih od Kojetína. Prochází zde silnice I/47. V roce 2009 zde bylo evidováno 71 adres. V roce 2001 zde trvale žilo 140 obyvatel.\n\nKojetín II-Popůvky leží v katastrálním území Popůvky u Kojetína o rozloze 2,85 km.\n\n"}
{"id": "535376", "url": "https://cs.wikipedia.org/wiki?curid=535376", "title": "Loučka (Lipník nad Bečvou)", "text": "Loučka (Lipník nad Bečvou)\n\nLoučka je vesnice, část města Lipník nad Bečvou v okrese Přerov. Nachází se asi 3 km na sever od Lipníku nad Bečvou. V roce 2009 zde bylo evidováno 190 adres. V roce 2001 zde trvale žilo 506 obyvatel.\n\nLipník nad Bečvou VI-Loučka leží v katastrálním území Loučka o rozloze 6,82 km.\n\nStojí zde kostel svatého Karla Boromejského.\n\n"}
{"id": "535378", "url": "https://cs.wikipedia.org/wiki?curid=535378", "title": "Nové Dvory (Lipník nad Bečvou)", "text": "Nové Dvory (Lipník nad Bečvou)\n\nNové Dvory jsou vesnice, část města Lipník nad Bečvou v okrese Přerov. Nachází se asi 3 km na jih od Lipníku nad Bečvou v nadmořské výšce 227 m n. m. Založena byla v roce 1820, prochází tudy silnice II/434, nedaleko obce i cyklostezka Bečva. V roce 2009 zde bylo evidováno 76 adres. V roce 2001 zde trvale žilo 203 obyvatel.\n\nLipník nad Bečvou III-Nové Dvory leží v katastrálním území Nové Dvory nad Bečvou o rozloze 2,85 km.\n\n\n"}
{"id": "535379", "url": "https://cs.wikipedia.org/wiki?curid=535379", "title": "Podhoří (Lipník nad Bečvou)", "text": "Podhoří (Lipník nad Bečvou)\n\nPodhoří je vesnice, část města Lipník nad Bečvou v okrese Přerov. Nachází se asi 5 km na severovýchod od Lipníku nad Bečvou. V roce 2009 zde bylo evidováno 120 adres. V roce 2001 zde trvale žilo 341 obyvatel.\n\nLipník nad Bečvou V-Podhoří leží v katastrálním území Podhoří na Moravě o rozloze 4,71 km.\n\n\n"}
{"id": "535380", "url": "https://cs.wikipedia.org/wiki?curid=535380", "title": "Trnávka (Lipník nad Bečvou)", "text": "Trnávka (Lipník nad Bečvou)\n\nTrnávka je malá vesnice, část města Lipník nad Bečvou v okrese Přerov. Nachází se asi 2 km na severozápad od Lipníku nad Bečvou. Prochází zde silnice II/437. V roce 2009 zde bylo evidováno 34 adres. V roce 2001 zde trvale žilo 89 obyvatel.\n\nLipník nad Bečvou VII-Trnávka leží v katastrálním území Trnávka u Lipníka nad Bečvou o rozloze 1,75 km.\n\n"}
{"id": "535381", "url": "https://cs.wikipedia.org/wiki?curid=535381", "title": "Wish I Had an Angel", "text": "Wish I Had an Angel\n\n„Wish I Had an Angel“ je singl od finské kapely Nightwish.\n\n"}
{"id": "535382", "url": "https://cs.wikipedia.org/wiki?curid=535382", "title": "Čekyně", "text": "Čekyně\n\nČekyně () je vesnice, část statutárního města Přerova, Přerov VII - Čekyně. Nachází se asi 4,5 km na severozápad od Přerova. Prochází zde silnice II/436. V roce 2009 zde bylo evidováno 259 adres. V roce 2019 zde trvale žilo 665 obyvatel.\n\nPřerov VII-Čekyně leží v katastrálním území Čekyně o rozloze 4,1 km.\n\nNa katastru bylo nalezeno hradisko kultury lužických popelnicových polí a z pozdní doby bronzové.\n\nNadmořská výška kolísá mezi 249 m a 284 m na zámeckém kopci, avšak nejvyšším místem obce je lokalita ulice Vinohrádky s nádmořskou výškou až 295 m.\n\n"}
{"id": "535383", "url": "https://cs.wikipedia.org/wiki?curid=535383", "title": "Dluhonice", "text": "Dluhonice\n\nDluhonice () jsou vesnice, část statutárního města Přerova. Nacházejí se asi 3 km na západ od Přerova. V roce 2009 zde bylo evidováno 180 adres. V roce 2001 zde trvale žilo 332 obyvatel.\n\nPřerov V-Dluhonice leží v katastrálním území Dluhonice o rozloze 4,35 km.\n\nJižně od vesnice se nachází výhybna Dluhonice, ležící na železniční trati Česká Třebová - Přerov.\n\n26. března 1993 se v Dluhonicích konalo místní referendum o odtržení od Přerova. Z 266 zapsaných oprávněných občanů hlasovalo 227, z toho 152 pro oddělení a 71 proti oddělení, 4 hlasy byly neplatné. Výsledek referenda byl kladný, oddělení však nepovolilo ministerstvo vnitra z důvodu přerušení souvislého území obce Přerov. V roce 2016 předseda komise místní části Pavel Ježík tehdejší referendum interpretoval tak, že rozhodlo o odtržení od Přerova, ale ministr vnitra jej zamítl a tím porušil ústavní práva obvyvatel.\n\nKvůli výstavbě dálnice D1, plánované už od 90. let, zde stát vyvlastňuje některé domy. Místní aktivisté se neúspěšně snažili prosadit přeložení plánované trasy o 150 metrů dále.\n\n"}
{"id": "535384", "url": "https://cs.wikipedia.org/wiki?curid=535384", "title": "Henčlov", "text": "Henčlov\n\nHenčlov () je vesnice, část statutárního města Přerova. Nachází se asi 5 km na jihozápad od Přerova a 4 km od Troubek. Prochází zde silnice II/434. V roce 2009 zde bylo evidováno 192 adres. V roce 2001 zde trvale žilo 561 obyvatel.\n\nPřerov VIII-Henčlov leží v katastrálním území Henčlov o rozloze 3,73 km.\n\nŘímskokatolická farnost Troubky\n"}
{"id": "535386", "url": "https://cs.wikipedia.org/wiki?curid=535386", "title": "Kozlovice (Přerov)", "text": "Kozlovice (Přerov)\n\nKozlovice () jsou vesnice, část statutárního města Přerova. Nachází se asi 3 km na východ od Přerova. Prochází zde silnice II/434. V roce 2009 zde bylo evidováno 215 adres. Žije zde obyvatel.\n\nPřerov IV-Kozlovice leží v katastrálním území Kozlovice u Přerova o rozloze 2,37 km.\n\n"}
{"id": "535387", "url": "https://cs.wikipedia.org/wiki?curid=535387", "title": "Lověšice", "text": "Lověšice\n\nLověšice () jsou vesnice, část statutárního města Přerova. Nachází se asi 3 km na jih od Přerova. V roce 2009 zde bylo evidováno 252 adres. V roce 2014 zde trvale žilo 544 obyvatel.\n\nPřerov III-Lověšice leží v katastrálním území Lověšice u Přerova o rozloze 2,04 km.\n\n\n"}
{"id": "535388", "url": "https://cs.wikipedia.org/wiki?curid=535388", "title": "Lýsky", "text": "Lýsky\n\nLýsky () jsou vesnice, část statutárního města Přerova. Nachází se asi 3 km na sever od Přerova. Prochází zde silnice I/47. V roce 2009 zde bylo evidováno 68 adres. V roce 2001 zde trvale žilo 219 obyvatel.\n\nPřerov IX-Lýsky leží v katastrálním území Lýsky o rozloze 2,25 km.\n\n"}
{"id": "535390", "url": "https://cs.wikipedia.org/wiki?curid=535390", "title": "Penčice (Přerov)", "text": "Penčice (Přerov)\n\nPenčice () jsou vesnice, část statutárního města Přerova. Nachází se asi 7 km na sever od Přerova. Prochází zde silnice II/436. V roce 2009 zde bylo evidováno 219 adres. V roce 2001 zde trvale žilo 316 obyvatel.\n\nPřerov XIII-Penčice leží v katastrálním území Penčice o rozloze 2,2 km a Penčičky o rozloze 1,8 km.\n\nJe zde plavecký areál, knihovna.\n\n\n"}
{"id": "535391", "url": "https://cs.wikipedia.org/wiki?curid=535391", "title": "Újezdec (Přerov)", "text": "Újezdec (Přerov)\n\nÚjezdec () je velká vesnice, část statutárního města Přerova. Nachází se asi 3 km na jihovýchod od Přerova. V roce 2009 zde bylo evidováno 304 adres. V roce 2001 zde trvale žilo 659 obyvatel.\n\nPřerov VI-Újezdec leží v katastrálním území Újezdec u Přerova o rozloze 2,63 km.\n\n"}
{"id": "535392", "url": "https://cs.wikipedia.org/wiki?curid=535392", "title": "Vinary (Přerov)", "text": "Vinary (Přerov)\n\nVinary () jsou jednou z nejstarších místních částí statutárního města Přerova. Nachází se asi 3,5 km na sever od Přerova. V roce 2009 zde bylo evidováno 273 adres. V roce 2001 zde trvale žilo 788 obyvatel.\n\nPřerov XI-Vinary leží v katastrálním území Vinary u Přerova o rozloze 2,88 km.\n\nOsada tvořená dvěma domky v blízkosti potoka a pěti rybníků vznikla koncem 12. století. Na počátku 13. století se osada rozrostla na 4 až 6 domů a započalo se zde s pěstováním vinné révy. Víno bylo natolik dobré, že místní vinaře proslavilo v širokém okolí. Je vcelku logické, že původní název osady Rybáři byl nahrazen novým Winarzy, který postupně přešel až na dnešní Vinary. Vinary měly několik pánů, přičemž nejvýznamnější byl Vilém z Pernštejna. V letech 1663–1774 byly Vinary v držení jezuitského řádu. Po zrušení jezuitského řádu roku 1774 připadly Vinary majetkovému fondu, který některé grunty odprodal místním sedlákům, kteří začali s rozvojem obce – vybudován mlýn, pivovar, pálenice. Do dnešních dnů se však žádné z těchto staveb nedochovaly. Přiškolena a přifařena byla obec do nedalekého Předmostí. V roce 1960 se Vinary spojily s obcemi Lýsky a Popovice ve střediskovou obec Viničná. V roce 1980 byly všechny tři části připojeny k Přerovu.\n\n"}
{"id": "535393", "url": "https://cs.wikipedia.org/wiki?curid=535393", "title": "Žeravice (Přerov)", "text": "Žeravice (Přerov)\n\nŽeravice () jsou vesnice, část statutárního města Přerova. Nachází se asi 5,5 km na severozápad od Přerova. V roce 2009 zde bylo evidováno 265 adres. V roce 2001 zde trvale žilo 558 obyvatel.\n\nPřerov XII-Žeravice leží v katastrálním území Žeravice o rozloze 2,82 km.\n\n"}
{"id": "535394", "url": "https://cs.wikipedia.org/wiki?curid=535394", "title": "Annín (Tovačov)", "text": "Annín (Tovačov)\n\nAnnín je vesnice, část města Tovačov v okrese Přerov. Nachází se asi 1 km na jih od Tovačova. Prochází zde silnice II/435. V roce 2009 zde bylo evidováno 74 adres. V roce 2001 zde trvale žilo 136 obyvatel.\n\nAnnín leží v katastrálním území Tovačov o výměře 22,76 km.\n\n"}
{"id": "535396", "url": "https://cs.wikipedia.org/wiki?curid=535396", "title": "Seznam katastrálních území v okrese Přerov", "text": "Seznam katastrálních území v okrese Přerov\n\nV této tabulce je uveden kompletní výčet katastrálních území Okresu Přerov, včetně rozlohy a sídel, které na nich leží.\nCelková výměra 844,78 km\n\nhttp://www.uir.cz/ Územně identifikační registr ČR\n"}
{"id": "535397", "url": "https://cs.wikipedia.org/wiki?curid=535397", "title": "Jitka Hosprová", "text": "Jitka Hosprová\n\nJitka Hosprová (* 8. října 1975, Plzeň) je česká violová virtuoska. Hře na housle se začala učit již ve svých sedmi letech. Ve čtrnácti letech se začala věnovat hře na violu. Vystudovala konzervatoř v Plzni, pražskou HAMU a už jako studentka na konzervatoři sklízela úspěchy na mezinárodním poli. Dnes koncertuje po celém světě, hraje se špičkovými mezinárodními orchestry a je historicky první českou sólovou violistkou.\n\nOd sedmi let hrála na housle, od roku 1989 pokračovala studiem hry na violu ve třídě Jana Motlíka na konzervatoři v Plzni a od roku 1995 na pražské HAMU pod vedením Jana Pěrušky. Ještě jako studentka konzervatoře získala 1. cenu v mezinárodní violové soutěži \"O cenu Beethovenova Hradce\" v Hradci nad Moravicí v kategorii do 18 let (1993) a působila jako koncertní mistryně skupiny viol v mezinárodním orchestru mladých Die Junge Ostereichische Philharmonie. Poté se začala věnovat sólové dráze.\n\nVystupovala nebo vystupuje s komorními soubory (Benewitzovo kvarteto, Wihanovo kvarteto, Stamicovo kvarteto a další) i symfonickými nebo komorními orchestry (Pražská komorní filharmonie, Symfonický orchestr hlavního města Prahy FOK, Symfonický orchestr Českého rozhlasu, Plzeňská filharmonie, Moravská filharmonie Olomouc, Severočeská filharmonie Teplice, Pražský komorní orchestr, Vídeňský rozhlasový orchestr ORF, France Chamber Orchestra a další).\n\nKoncertuje v Evropě i USA. Od roku 2001 její nahrávky vycházejí na kompaktních discích. Vystupuje s klavírním doprovodem Štěpána Kose.\n\nJe členkou komorních souborů Duo Morpheus (Jitka Hosprová – viola, Michal Mašek – flétna), trio Siraels (Pavlína Senić – soprán, Jitka Hosprová – viola, Lada Bartošová – klavír) a Bohemia Luxemburg Trio (Carlo Jans – flétna, Jitka Hosprová – viola, Kateřina Englichová – harfa).\n\nSvoji sólovou hru na violu začínala s mistrovským nástrojem od Gaspara Strnada z roku 1792. Nyní hraje na nástroj českého mistra Petra Zdražila z roku 2010.\n\n27. ledna 2012 vystoupila Jitka Hosprová společně se zpěvačkou Martou Kubišovou a hercem Janem Potměšilem na dobročinném koncertu na podporu vězněného čínského advokáta Kao Č'-šenga a pronásledovaných praktikujících Fa-lun-kungu. Koncert proběhl v hlavním sále Senátu PČR pod záštitou místopředsedkyně senátu Aleny Palečkové.\n\nV pražském Kostele sv. Anny se 6. října 2014 konal koncert na podporu lidí nespravedlivě stíhaných čínským režimem, zejména následovníků Fa-lun-kungu a advokáta Kao Č'-šenga. Na akci nazvané „Svědomí nlezekoupit“ vystoupili bez nároku na honorář zpěvačka Marta Kubišová, přední česká violová virtuoska Jitka Hosprová, herec Jan Potměšil, herec a zpěvák Jan Budař, dámské vokální kvarteto Yellow Sisters, zpěvačka a herečka Olga Lounová a kapela Daniel and the Moravians. Vystoupení pořádalo občanské sdružení Lidská práva bez hranic. Koncert proběhl pod záštitou Nadace Dagmar a Václava Havlových Vize 97 link. Koncert podpořili Jaroslav Dušek a Monika Šimůnková link.\n\nNa koncertu vystoupil také čínský emigrant žijící v Německu Kuo Ťu-feng, který byl v Číně po více než rok vězněn a mučen link za to, že se věnoval praxi Fa-lun-kung a odmítl se podvolit nátlaku čínského režimu, který Fa-lun-kung 20. července 1999 zakázal.\n\nDalšími hosty byli religionista docent Zdeněk Vojtíšek z Karlovy univerzity, který hovořil o problematice pronásledování Fa-lun-kungu z hlediska religionistiky nebo politička Kateřina Jacques, která poukázala na nedávnou návštěvu čínského politika Čanga Kao-liho v Praze v čele pěti set členné čínské delegace. Vicepremiér Čang Kao-li je důvodně podezřelý, ze zapojení do genocidy Fa-lun-kungu, opakovaně vydával v rámci svých úřednických postů nařízení k zásahům proti Fa-lun-kungu, v důsledku čehož došlo podle organizace WOIPFG k padesáti šesti ověřeným úmrtím. Podle stránek minghui.org spojených s hnutím Fa-lun-kung vedla nařízení Čanga Kao-liho k tisícům případů zatčení, věznění a mučení následovníků Fa-lun-kungu.\n\n\n"}
{"id": "535405", "url": "https://cs.wikipedia.org/wiki?curid=535405", "title": "Natalja Michněvičová", "text": "Natalja Michněvičová\n\nNatalja Michněvičová, rozená Choroněková ( , , * 25. květen 1982 Nevinnomyssk, Sovětský svaz) je běloruská atletka, koulařka.\n\nJejím prvním mezinárodním úspěchem byla stříbrná medaile, kterou získala v roce 1999 na prvém ročníku MS do 17 let v Bydhošti. O rok později vybojovala na juniorském mistrovství světa v chilském Santiagu bronzovou medaili. V roce 2001 se stala v italském Grossetu juniorskou mistryní Evropy. Je také mistryní Evropy do 23 let z roku 2003.\n\nNa olympiádě 2004 v Aténách skončila pátá. Zatím nejúspěšnější pro ni byl rok 2006, kdy na jaře vyhrála halové MS v Moskvě, v létě Mistrovství Evropy v Göteborgu a v září byla první ve Světovém atletickém finále ve Stuttgartu.\n\nNa letních olympijských hrách 2008 v Pekingu vybojovala výkonem 20,28 metru stříbrnou medaili, když nestačila jen na Valerii Viliovou z Nového Zélandu, která se stala olympijskou vítězkou za vrh dlouhý 20,56 m. V roce 2010 získala bronz na halovém MS v Dauhá a stříbro na evropském šampionátu v Barceloně.\n\nV březnu roku 2007 se vdala za běloruského atleta, rovněž koulaře, mistra světa z roku 2003 Andreje Michněviče, se kterým má syna a žijí ve městě Vitebsk.\n\n\n"}
{"id": "535407", "url": "https://cs.wikipedia.org/wiki?curid=535407", "title": "Bechlejovice", "text": "Bechlejovice\n\nBechlejovice jsou XXVI. část statutárního města Děčín. Nachází se na jihovýchodě Děčína. V roce 2009 zde bylo evidováno 47 adres. V roce 2011 zde trvale žilo 190 obyvatel.\n\nBechlejovice leží v katastrálním území Březiny u Děčína o výměře 4,34 km.\n\nPrvní písemná zmínka o obci pochází z roku 1515.\n\n"}
{"id": "535408", "url": "https://cs.wikipedia.org/wiki?curid=535408", "title": "Bělá (Děčín)", "text": "Bělá (Děčín)\n\nBělá je X. část statutárního města Děčín. Nachází se na severozápadě Děčína. V roce 2009 zde bylo evidováno 269 adres. V roce 2011 zde trvale žilo 1 023 obyvatel. Celou Bělou protéká Bělský potok, kde kromě toho taktéž napájí Terezínský rybník.\n\nZ Teplické ulice v Dolním Oldřichově odbočuje severozápadním směrem Saská ulice, podél níž se rozkládá stará údolní vesnice Bělá. Vzhledem k vysokému převýšení si v horní části dochovala horský charakter a díky silničnímu napojení směrem k Děčínskému Sněžníku má význam pro turistiku i pro rekreaci. Do konce 19. století se rozvinula v jednu z největších obcí na Děčínsku.\n\nDěčín X-Bělá leží v katastrálním území Bělá u Děčína o rozloze 5,64 km. V katastrálním území Bělá u Děčína leží i Děčín XIX-Čechy.\n\nPrvní písemná zmínka o obci pochází z roku 1454.\n\n\n"}
{"id": "535409", "url": "https://cs.wikipedia.org/wiki?curid=535409", "title": "Březiny (Děčín)", "text": "Březiny (Děčín)\n\nBřeziny jsou XXVII. část statutárního města Děčín. Nachází se na východě Děčína. V roce 2009 zde bylo evidováno 180 adres. V roce 2011 zde trvale žilo 1 872 obyvatel.\n\nDěčín XXVII-Březiny leží v katastrálním území Březiny u Děčína o rozloze 4,34 km. V katastrálním území Březiny u Děčína leží i Děčín XXVI-Bechlejovice.\n\nProchází tudy silnice II/262 a železniční trať Děčín – Rumburk, na které je zřízena zastávka \"Březiny u Děčína\".\n\nPrvní písemná zmínka o obci pochází z roku 1543.\n\n"}
{"id": "535410", "url": "https://cs.wikipedia.org/wiki?curid=535410", "title": "Čechy (Děčín)", "text": "Čechy (Děčín)\n\nČechy jsou XIX. část statutárního města Děčín. Nachází se na severozápadě Děčína. V roce 2009 zde bylo evidováno 66 adres. V roce 2011 zde trvale žilo 208 obyvatel.\n\nČechy leží v katastrálním území Bělá u Děčína o výměře 5,64 km.\n\nPrvní písemná zmínka o obci pochází z roku 1787.\n"}
{"id": "535411", "url": "https://cs.wikipedia.org/wiki?curid=535411", "title": "Dolní Oldřichov", "text": "Dolní Oldřichov\n\nDolní Oldřichov je VIII. část statutárního města Děčín. Nachází se na severozápadě Děčína. Prochází zde silnice I/13. V roce 2009 zde bylo evidováno 153 adres. V roce 2011 zde trvale žilo 853 obyvatel.\n\nDolní Oldřichov leží v katastrálním území Horní Oldřichov o výměře 1,43 km.\n\nMěstskou částí protéká Jílovský potok, kde do něho ústí Bělský potok a Jelení potok.\n\nPrvní písemná zmínka o obci pochází z roku 1543.\n\nV Dolním Oldřichově se nacházejí 3 autobusové zastávky (Žlíbek, Růžek a Kovočas), všechny na Teplické ulici, tvořenou silnicí I/13. Páteřní je linka č. 202 (respektive 229; jezdí jen o víkendech) spojující Bynov a Staré město (respektive Boletice nad Labem). Dalšími je městská noční linka č. 233 a krajská č. 432 vedoucí z Libouchce do Labské Stráně. \n"}
{"id": "535412", "url": "https://cs.wikipedia.org/wiki?curid=535412", "title": "Folknáře", "text": "Folknáře\n\nFolknáře jsou XXVIII. část statutárního města Děčín. Nachází se na východě Děčína. V roce 2009 zde bylo evidováno 97 adres. V roce 2011 zde trvale žilo 327 obyvatel.\n\nDěčín XXVIII-Folknáře leží v katastrálním území Folknáře o rozloze 2,45 km.\n\nPrvní písemná zmínka o obci pochází z roku 1425.\n\n\n"}
{"id": "535413", "url": "https://cs.wikipedia.org/wiki?curid=535413", "title": "Horní Oldřichov", "text": "Horní Oldřichov\n\nHorní Oldřichov je XXI. část statutárního města Děčín. Nachází se na západě Děčína. V roce 2009 zde bylo evidováno 148 adres. V roce 2011 zde trvale žilo 476 obyvatel.\n\nDěčín XXI-Horní Oldřichov leží v katastrálním území Horní Oldřichov o rozloze 1,43 km. V katastrálním území Horní Oldřichov leží i Děčín VIII-Dolní Oldřichov.\nPrvní písemná zmínka o obci pochází z roku 1543.\n\n\nV obci se nachází pouze jedna jediná autobusová zastávka. Točnu na křižovatce ulic Bynovská a Alešovy obsluhovala po dlouhou dobu linka číslo 6, jež zde měla zároveň konečnou. Ta začínala v Děčíně a přes Bynov se autobusy dostávaly bynovskou ulicí do Horního Oldřichova. Město se po nějakém čase rozhodlo linku zrušit a vypravovat sem na otočku zhruba každý čtvrtý autobus linky 202 (respektive 229). Vzhledem k značnému zdržování hlavní linky mezi Bynovem a centrem Děčína, touto zajížďkou, se i tato varianta zrušila. \n\nV červenci 2019 rozhodlo zastupitelstvo města Děčín o vzniku nové autobusové linky. Její krátká trasa má spojit Horní Oldřichov s Bynovem. Má se tím vyřešit doprava obyvatel, aniž by zdržovala obyvatele obce druhé. Dále linka řeší napojení nejvyšších částí Bynova na autobusovou dopravu, neboť výškový rozdíl mezi horní a dolní částí městské čtvrtě, kde se autobusové zastávky nacházejí, činí až 125 metrů. Počítá se s nasazením nízkopodlažních minibusů s pohonem na CNG.\n"}
{"id": "535414", "url": "https://cs.wikipedia.org/wiki?curid=535414", "title": "Horní Žleb", "text": "Horní Žleb\n\nHorní Žleb (do roku 1949 Horní Grunt, ) je XI. část statutárního města Děčín. Nachází se na severovýchodě Děčína. V roce 2009 zde bylo evidováno 85 adres. V roce 2011 zde trvale žilo 393 obyvatel.\n\nHorní Žleb leží v katastrálním území Prostřední Žleb o výměře 11,15 km.\n\nPrvní písemná zmínka o obci pochází z roku 1579.\n\nDo roku 1922 zde byly v provozu Lázně Svatého Josefa založené roku 1768 hrabětem Janem Josefem Thunem.\n\n"}
{"id": "535415", "url": "https://cs.wikipedia.org/wiki?curid=535415", "title": "Hoštice nad Labem", "text": "Hoštice nad Labem\n\nHoštice nad Labem jsou XXIX. část statutárního města Děčín. Nachází se na jihu Děčína. V roce 2009 zde bylo evidováno 15 adres. V roce 2011 zde trvale žilo 28 obyvatel.\n\nDěčín XXIX-Hoštice nad Labem leží v katastrálním území Hoštice nad Labem o rozloze 2,56 km.\n\nPrvní písemná zmínka o obci pochází z roku 1383.\n"}
{"id": "535416", "url": "https://cs.wikipedia.org/wiki?curid=535416", "title": "Chlum (Děčín)", "text": "Chlum (Děčín)\n\nChlum je XXXIV. část statutárního města Děčín. Nachází se na jihovýchodě Děčína. V roce 2009 zde bylo evidováno 40 adres. V roce 2011 zde trvale žilo 66 obyvatel.\n\nDěčín XXXIV-Chlum leží v katastrálním území Chlum u Děčína o rozloze 3,44 km².\n\nTato městská část se skládá ze dvou geograficky oddělených osad:\n\nProstor Chlumu se stal v 19. století oblíbeným výletním cílem a postupně zde vyrostly turistické objekty, ze kterých se dochovala kamenná vyhlídková věž z roku 1930 na vrchu Velký Chlum. Po druhé světové válce zanikl hotel s restaurací ve svahu pod Velkým Chlumem a také chata Na Tambuši, čímž podstatně utrpěla turistická atraktivita tohoto místa.\n\n\n"}
{"id": "535417", "url": "https://cs.wikipedia.org/wiki?curid=535417", "title": "Chmelnice (Děčín)", "text": "Chmelnice (Děčín)\n\nChmelnice (německy \"Hopfengarten\") je XXV. část statutárního města Děčín. Nachází se na jihozápadě Děčína. V roce 2009 zde bylo evidováno 77 adres. V roce 2011 zde trvale žilo 314 obyvatel.\n\nChmelnice leží v katastrálním území Vilsnice o výměře 3,34 km.\n\nPrvní písemná zmínka o obci pochází z roku 1543.\n\n"}
{"id": "535418", "url": "https://cs.wikipedia.org/wiki?curid=535418", "title": "Chrochvice", "text": "Chrochvice\n\nChrochvice (německy \"Krochwitz\") je VII. část statutárního města Děčín. Nachází se na jihozápadě Děčína na levém břehu Labe pod vrchem Chmelník. Obcí protéká Chrochvický potok. V roce 2009 zde bylo evidováno 300 adres. V roce 2011 zde trvale žilo 1 387 obyvatel.\n\nDěčín VII-Chrochvice leží v katastrálním území Chrochvice o rozloze 1,46 km.\n\nPrvní písemná zmínka o obci pochází z roku 1543.\n"}
{"id": "535419", "url": "https://cs.wikipedia.org/wiki?curid=535419", "title": "Jalůvčí", "text": "Jalůvčí\n\nJalůvčí je XVII. část statutárního města Děčín, nachází se na severu města. V roce 2009 zde bylo evidováno 202 adres. V roce 2011 zde trvale žilo 571 obyvatel. Jalůvčí má 9 ulic. Ulice Drážďanská spojuje Jalůvčí s Přípeří a ulice 5. května s Bělou.\n\nJalůvčí leží v katastrálním území Prostřední Žleb o výměře 11,15 km. Vlastní katastr sídla včetně komunikací má výměru cca 0,33 km.\n\nPrvní písemná zmínka o obci pochází z roku 1579. Přesné datování založení není známo. Bývají uváděny roky 1550 nebo 1543. Osada byla založena na pastvinách zvaných \"Kalbens Wiese\", doslova „Jalovičí louka“, a krátce nesla toto jméno. Název Kalmswiese, který se objevil na Müllerově mapě v roce 1720, se stal oficiálním názvem až do roku 1947, kdy je vyhláškou Ministerstva vnitra stanoven úřední název Jalůvčí. V období, kdy byla obec v popředí zájmu turistů a rekreantů, užívali obyvatelé často lépe znějící modifikaci názvu \"Kalmewiese\", což znamená „Louka v tišině“. Tento název, ač neoficiální, pronikl před druhou světovou válkou občas i do úředních záznamů.\n\nTěsně po druhé světové válce byl místními úřady (MNV Prostřední Grunt) užíván název \"Telecí\" nebo \"Telecí u Podmokel\", přestože byl již v roce 1946 povolen název Jalůvčí. Název Telecí považovali noví čeští obyvatelé za hanlivý a podávali různé návrhy na přejmenování, například: „Gottwaldovo“, „Mezilesí“ atd. Toto vyřešila až uvedená vyhláška MV.\n\n"}
{"id": "535420", "url": "https://cs.wikipedia.org/wiki?curid=535420", "title": "Krásný Studenec", "text": "Krásný Studenec\n\nKrásný Studenec (německy \"Schönborn\") je XXIV. část statutárního města Děčín, nachází se zhruba 4 km jihozápadně od středu města. Leží v údolí Chrochvického potoka, díky čemuž má ves protáhlý tvar. Nadmořská výška obce se pohybuje mezi 243 až 406 metry nad mořem a ohraničují ji čtyři vrchy: Chmelník na jihu, Lotarův vrch na západě, Klobouk na severozápadě a Popovický vrch na severovýchodě.\n\nV roce 2009 zde bylo evidováno 151 adres. V roce 2011 zde trvale žilo 514 obyvatel.\n\nDěčín XXIV-Krásný Studenec leží v katastrálním území Krásný Studenec o rozloze 5,92 km.\n\nPrvní písemná zmínka o obci pochází z roku 1352. V době gotiky (rok 1363) byly také položeny základy později barokního kostela sv. Michaela. Jeho konečná podoba a zařízení pocházely ze 18. století (rok 1712). Roku 1966 byl kostel zbořen z nařízení komunistických úřadů.\n\nV obci se také nachází jedno z posledních zachovaných děl děčínského sochaře Fritze Tampeho, pomník padlým z první světové války.\n\nV obci se nachází několik ukázek lidového stavitelství, jež ve 30. a 40. letech 20. století zdokumentoval Franz Queißer. Jedná se o hospodářská stavení a o domy různého charakteru. Výjimkou nejsou ani roubené či hrázděné stavby. V horní části obce stojí malá hasičská zbrojnice zbudovaná v době první republiky.\n„Kostel byl barokní, jednolodní, s užším obdélným presbytářem, s hranolovou věží po severní straně a s předsíní po jižní straně lodi. Západní průčelí bylo trojosé, se středním rizalitem, v němž bylo vsazeno portálové, obdélníkové okno a lizénový rámec. Zakončeno bylo trojúhelníkově zakončeným křídlovým štítem s jehlanci. (…) Mohutná nízká hranolová věž s pásovými římsami, vpadlými poli a okny, v 1. patře obdélnými, v 2. patře polokruhově ukončenými, byla zastřešena mohutnou cibulovou bání. Presbytář byl sklenut valenou klenbou s dvěma lunetami a dvěma pásy, sbíhajícími na pilastry. Po severní straně byl obdélníkový portál do sakristie (v podvěží).“\n\nPřed zničením studeneckého kostela se podařilo zachránit renesanční boční oltář, protože ten byl (po restauraci v Jihlavě) již od června 1958 umístěn v kostele sv. Františka v Podmoklech. Jedná se o velmi cennou kulturní památku. Jeho autorem je F. Dittirch starší z Freibergu, jenž oltář zhotovil roku 1605. Do kostela sv. Františka byla umístěna i kamenná křtitelnice z 15. století spolu se sochou sv. Václava. Zvon pro studenecký kostel odlil roku 1587 Wolf Hilger. Wolf Hilger pocházel ze slavného rodu zvonařů, který působil v saském Freibergu od 15. do druhé poloviny 17. století. Varhany vyrobil roku 1718 Leopold Spiegel.\n\nKostel sv. Michaela v poválečných letech chátral. Peníze na jeho rekonstrukci (240 000 korun) byly místní faře přislíbeny komunistickými orgány již roku 1956. Nikdy však nebyly poskytnuty, a proto se stav kostela nadále zhoršoval. Roku 1966 nakonec MNV v Krásném Studenci zažádalo o demolici kostela, kterou následně ONV v Děčíně schválil. Kostel byl zbořen v listopadu 1966, památkové předměty byly uskladněny v kostele sv. Václava v Děčíně. Dnes se tak na návsi nachází jen zpustlá hřbitovní zeď, na místě kostela bylo po demolici zřízeno dětské hřiště.\n\n"}
{"id": "535422", "url": "https://cs.wikipedia.org/wiki?curid=535422", "title": "Křešice (Děčín)", "text": "Křešice (Děčín)\n\nKřešice je XXXI. část statutárního města Děčín. Nachází se na jihu Děčína. Prochází zde silnice II/261. V roce 2009 zde bylo evidováno 221 adres. V roce 2011 zde trvale žilo 776 obyvatel.\n\nDěčín XXXI-Křešice leží v katastrálním území Křešice u Děčína o rozloze 3,93 km.\n\nV této části se nacházejí České loděnice.\n\nPrvní písemná zmínka o obci pochází z roku 1392. Součástí obce byla i osada \"Marianaberg\", později přejmenovaná na Marjanín.\n\n"}
{"id": "535423", "url": "https://cs.wikipedia.org/wiki?curid=535423", "title": "Letná (Děčín)", "text": "Letná (Děčín)\n\nLetná je VI. část statutárního města Děčín. Nachází se na západě Děčína. V roce 2009 zde bylo evidováno 1014 adres. V roce 2011 zde trvale žilo 8 054 obyvatel.\n\nLetná leží v katastrálním území Podmokly o výměře 6,88 km.\n\nČtvrť Letná zahrnuje někdejší vesnice Chrást (německy \"Kreglitz\"), kde se nachází thunská pohřební kaple svatého Jana Nepomuckého se souborem soch, a Jesenice (německy \"Herbstwiese\"). Na území Letné se nachází také například děčínský pivovar, od roku 2016 přestavěný na Obchodní centrum Pivovar. Poblíž sídlí ZŠ Na Stráni a střední průmyslová škola (obor strojní a elektrotechnika).\n\nPrvní písemná zmínka o obci pochází z roku 1720.\n\n"}
{"id": "535424", "url": "https://cs.wikipedia.org/wiki?curid=535424", "title": "Mastnoplodovité", "text": "Mastnoplodovité\n\nMastnoplodovité (\"Elaeocarpaceae\") je čeleď vyšších dvouděložných rostlin z řádu šťavelotvaré (\"Oxalidales\"). Zahrnuje asi 600 druhů ve 12 rodech. Zástupci čeledi jsou převážně stálezelené dřeviny se vstřícnými nebo střídavými jednoduchými listy a pravidelnými květy v bohatých květenstvích. Jsou rozšířeny v tropech téměř celého světa, místy přesahují i do mírného pásu. Mnohé druhy jsou těženy pro dřevo nebo jsou využívány v medicíně.\n\nZástupci čeledi mastnoplodovité jsou stálezelené nebo poloopadavé stromy nebo keře, výjimečně i byliny. Stromy mají často u paty kmene nápadné opěrné pilíře. Kůra je obvykle hladká, šedá a tenká. Ochlupení rostlin je složeno z jednoduchých jednobuněčných chlupů. Listy jsou jednoduché, nelaločnaté, celokrajné, většinou s palisty. Listy jsou vstřícné nebo střídavé, nezřídka však oboje na stejné větvi. Žilnatina je zpeřená nebo od báze trojžilná. Květy jsou pravidelné, převážně oboupohlavné, v úžlabních nebo vrcholových, obvykle bohatých květenstvích, zřídka jednotlivé. Kalich je složen ze 4 až 5 volných lístků. Korunní lístky jsou v počtu 4 nebo 5, volné nebo výjimečně srostlé na bázi, u některých zástupců rodu jehlovec (\"Sloanea\") koruna chybí. Tyčinek je většinou mnoho, vyrůstají z povrchu terče zbytnělého receptákula. Semeník je svrchní, srostlý ze 2 až 4 plodolistů a s jedinou čnělkou. V každém plodolistu je 2 až 20 vajíček. Plodem je ostnitá nebo hladká tobolka, bobule nebo peckovice. Semena obsahují bohatý olejnatý endosperm a často mají míšek.\n\nČeleď zahrnuje celkem 12 rodů a asi 600 druhů a vyskytuje se v tropech celého světa mimo kontinentální Afriky. V některých oblastech (Chile, Nový Zéland, Japonsko) přesahuje až do mírného pásu. Největší rody jsou mastnoplod (\"Elaeocarpus\", 350 druhů v tropech Starého světa) a \"Sloanea\" (150 druhů, pantropický rod).\n\nČeleď \"Elaeocarpaceae\" byla v minulosti řazena do řádu slézotvaré (\"Malvales\"), vymykala se ovšem absencí některých morfologických znaků charakteristických pro čeledi tohoto řádu (slizové kanálky, pulvinus, dlanitá žilnatina aj.).\nV systému APG byla tato čeleď na základě molekulárních studií přeřazena do řádu šťavelotvaré (\"Oxalidales\") a byla do ní vřazena čeleď \"Tremandraceae\" (rody \"Platytheca\", \"Tetratheca\" a \"Tremandra\"). Rod \"Muntingia\" byl vyjmut a přeřazen společně s rody \"Dicraspidia\" a \"Neotesmannia\" do čeledi \"Muntingiaceae\" v rámci řádu slézotvaré (\"Malvales\").\n\n\nBobule druhu \"Aristotelia chilensis\" jsou v Chile používány k výrobě místního kvašeného nápoje a v medicíně. Stromy rodů jehlovec (\"Sloanea\"), mastnoplod (\"Elaeocarpus\"), krinodendron (\"Crinodendron\") a aristotelie (\"Aristotelia\") jsou těženy pro dřevo. Odvar z kůry jehlovců je používán v Belize při léčení horečky a cukrovky.\n\n\"Aceratium\", \"Aristotelia\", \"Crinodendron\", \"Dubouzetia\", \"Elaeocarpus\", \"Peripentadenia\", \"Platytheca\", \"Sericolea\", \"Sloanea\", \"Tetratheca\", \"Tremandra\", \"Vallea\"\n\n"}
{"id": "535425", "url": "https://cs.wikipedia.org/wiki?curid=535425", "title": "Maxičky", "text": "Maxičky\n\nMaxičky jsou XVIII. část statutárního města Děčín. Nachází se na severu Děčína. V roce 2009 zde bylo evidováno 53 adres. V roce 2011 zde trvale žilo 123 obyvatel.\n\nDěčín XVIII-Maxičky leží v katastrálním území Maxičky o rozloze 18,54 km. V tomto katastrálním území se nachází také lovecký zámeček Kristin Hrádek, ruiny samoty Králův mlýn a přírodní památka Rybník u Králova mlýna.\n\nOsadu Maxičky (Maxdorf) založil roku 1671 Maxmilián Thun-Hohenstein, podle něhož také získala své jméno. Hrabě Thun potřeboval v této oblasti vybudovat hospodářské zázemí zejména pro správu lesů. V té době existoval dvůr Papert nad Horním Žlebem, který nepatřil Thunům, ale Christofu Stolzeovi a jeho obyvatelé neoprávněně zasahovali do hospodaření v této oblasti, zejména pytláctvím.\n\n"}
{"id": "535426", "url": "https://cs.wikipedia.org/wiki?curid=535426", "title": "Nová Ves (Děčín)", "text": "Nová Ves (Děčín)\n\nNová Ves (německy \"Neudorf\") je XX. část statutárního města Děčín. Nachází se na severozápadě Děčína. V roce 2009 zde bylo evidováno 63 adres. V roce 2011 zde trvale žilo 204 obyvatel.\n\nNová Ves leží v katastrálním území Bynov o výměře 15,25 km. Z geografického hlediska se obec nachází mezi Děčínským Sněžníkem a Písečným vrchem, přičemž její nadmořská výška se pohybuje mezi 197-300 m. n. m. Celá se nachází v povodí Jílovského potoka a kolem jejího východního okraje probíhá červená turistická stezka\n\nPrvní písemná zmínka o obci pochází z roku 1654.\n\n"}
{"id": "535428", "url": "https://cs.wikipedia.org/wiki?curid=535428", "title": "Nové Město (Děčín)", "text": "Nové Město (Děčín)\n\nNové Město je II. část okresního města Děčín. Nachází se na východě Děčína. V roce 2009 zde bylo evidováno 677 adres. V roce 2011 zde trvale žilo 6 495 obyvatel.\n\nNové Město leží v katastrálním území Děčín o výměře 4,6 km.\n\n"}
{"id": "535429", "url": "https://cs.wikipedia.org/wiki?curid=535429", "title": "Popovice (Děčín)", "text": "Popovice (Děčín)\n\nPopovice (německy \"Pfaffendorf\") jsou XXIII. část statutárního města Děčín. Nachází se na jihozápadě Děčína. V roce 2009 zde bylo evidováno 56 adres. V roce 2011 zde trvale žilo 193 obyvatel.\n\nPopovice leží v katastrálním území Podmokly o výměře 6,88 km.\n\nPrvní písemná zmínka o obci pochází z roku 1720.\n"}
{"id": "535431", "url": "https://cs.wikipedia.org/wiki?curid=535431", "title": "Prostřední Žleb", "text": "Prostřední Žleb\n\nProstřední Žleb (dříve Prostřední Grunt) je XV. část statutárního města Děčín. Nachází se na severovýchodě Děčína. V roce 2009 zde bylo evidováno 110 adres. V roce 2011 zde trvale žilo 257 obyvatel.\n\nDěčín XV-Prostřední Žleb leží v katastrálním území Prostřední Žleb o rozloze 11,15 km. V katastrálním území Prostřední Žleb leží i Děčín XI-Horní Žleb, Děčín XVII-Jalůvčí a Děčín XVI-Přípeř. Součástí Prostředního Žlebu je i osada Čertova Voda.\n\nPrvní písemná zmínka o obci pochází z roku 1579.\n\nLevobřežní vsi Horní, Prostřední a Dolní Žleb, rozkládající se v prostoru u tratě do Drážďan a na přilehlých svazích, zasáhla průmyslová zástavba jen velmi mírně. Původně to byly osady dřevařů, plavců a stavitelů lodí. Díky vysokým skalám labského kaňonu se staly zejména Prostřední a Dolní Žleb již na počátku 20. století letovisky a turisticky oblíbenými místy. Plavba přes Labe dolnožlebským přívozem přibližuje nejznámější vstup do Českého Švýcarska, jímž je Hřensko.\n\n\n"}
{"id": "535432", "url": "https://cs.wikipedia.org/wiki?curid=535432", "title": "Přípeř", "text": "Přípeř\n\nPřípeř (německy Peiperz) je XVI. část statutárního města Děčín. Nachází se na severovýchodě Děčína. V roce 2009 zde bylo evidováno 43 adres. V roce 2011 zde trvale žilo 143 obyvatel. Přípeř má jedinou ulici, a tou je Drážďanská ulice, kterou je napojena na Děčín IV – Podmokly a na Děčín XVII – Jalůvčí. Drážďanská ulice zde přesně kopíruje jednu z vedlejších větví středověké solné stezky. Přípeř je obsluhována městskou autobusovou dopravou – linkou č. 10 (Děčín – Jalůvčí – Maxičky) a také linkou 512433 (Děčín – Jílové,Sněžník). Má také železniční spojení tratí č. 083 (Děčín – Dolní Žleb – Bad Schandau – Sebnitz – Dolní Poustevna – Rumburk) ze zastávky \"Děčín-Přípeř\".\n\nPřípeř leží v katastrálním území Prostřední Žleb o výměře 11,15 km. Vlastní katastr sídla včetně komunikací má výměru cca 0,07 km.\n\nPřestože dochované místní pojmenování slovanského původu znamenající „místo při peřeji“ a také výhodná poloha při labské peřeji v místě přítoku bystřiny Ostružníku a dále fakt, že tudy vedla jedna z větví středověké solné stezky, svědčí o možnosti raně středověkého osídlení tohoto místa v podobě rybářské osady, jsou písemné doklady existence obce až novověké. Je to způsobeno tím, že v úzkém přípeřském údolí prakticky neexistuje zemědělská půda, která by dovolovala vznik alespoň nejmenších hospodářství tzv. zahradníků, proto není v urbářích ani v berní rule ze 17. století Přípeř zmiňována. Údaj o založení „dvora v Přípeři“ roku 1407 nutno považovat za mylný. Evidentně se jedná o dvůr Papert založený na kopci severovýchodně od Přípeře. V zemských deskách z roku 1543 je uvedeno místo „Potok v Priperici“ bez toho, zda se jedná o název sídla. Také tereziánský katastr z roku 1713 Přípeř nezná, ale v rozběleské matrice je v témže roce zapsáno v „seznamu duší“ 42 osob v pravděpodobně šesti domech. Za první zmínku o osídlení lze považovat zápis v téže matrice z roku 1618. První písemná zmínka o obci Přípeř pochází z roku 1720. Další vývoj osídlení: roku 1787 – 26 domů, roku 1885 – 40 domů s 363 obyvateli, roku 1921 – 410 obyvatel, roku 1930 – 54 domů se 401 obyvatelem. Po druhé světové válce do roku 2000 zde nebyl postaven žádný obytný dům.\n\nV různých dokumentech se objevují varianty názvu: Peupertz, Beipertz, Peybertz, Peipertz.\n\nExistence solné stezky a zároveň potoka Ostružník s tehdy stabilním průtokem ve velkém spádu vytvořily podmínky pro rozvoj řady řemesel. Některé prameny uvádějí existenci až pěti vodních kol. Nejvýznamnější z nich byla vrchnostenská pila doložená již roku 1580 a mlýn na mouku zřízený v roce 1768. Jako zázemí solné stezky zde fungovali kameníci – cestáři, povozníci, kovárna, truhlárna a 2 hostince. Kameníci zde zpracovávali jednak zřícené skalní bloky a suť, ale také zde byl v povozu již v roce 1557 lom zvaný \"Schnell Berg\". Hostinec „Zu rotem Kreuz“ se nacházel v čp. 17.\n\nNejvětším průmyslovým podnikem, který vznikl v Přípeři, byla tažírna drátů a výrobna hřebíků Krätschmer, Banse a Griese. Od r. 1904 knoflíkárna Kraus a později i výrobna umělé rohoviny Kraus a Bach. Za války zde byla pobočka AEG. V této továrně jsou nyní chráněné dílny družstva Karko. K Přípeři také patřil sklad dřeva s loděnicí na břehu Labe. Dále zde byl mlýn na hořčici, rybí konzervárna a korkovna.\n\nPřípeřské údolí se nachází v ose výrazného geologického zlomu. Po obou stranách údolí na mnoha místech je možno nalézt různě metamorfovaný pískovec s hojným výskytem železivce a s krystaly barytu různého zabarvení v puklinách.\n\n\n\n\n"}
{"id": "535433", "url": "https://cs.wikipedia.org/wiki?curid=535433", "title": "Rozbělesy", "text": "Rozbělesy\n\nRozbělesy (německy \"Rosawitz\") je V. část statutárního města Děčín. Nachází se při levém břehu řeky Labe na jihu Děčína. V roce 2009 zde bylo evidováno 129 adres. V roce 2011 zde trvale žilo 364 obyvatel.\n\nRozbělesy leží v katastrálním území Podmokly o výměře 6,88 km.\n\nPrvní písemná zmínka o obci pochází z roku 1352.\n\n\n"}
{"id": "535434", "url": "https://cs.wikipedia.org/wiki?curid=535434", "title": "Staré Město (Děčín)", "text": "Staré Město (Děčín)\n\nStaré Město je III. část okresního města Děčín. Nachází se na jihovýchodě Děčína. Prochází zde silnice II/261. V roce 2009 zde bylo evidováno 328 adres. V roce 2011 zde trvale žilo 3 954 obyvatel.\n\nDěčín III-Staré Město leží v katastrálním území Děčín-Staré Město o rozloze 2,97 km.\n\nPrvní písemná zmínka o obci pochází z roku 1454.\n\nNa levém břehu Ploučnice se začala v 15. století formovat vesnice, na kterou se přenesl název Staré Město (původní starý Děčín stál totiž na pozdější Mariánské louce jižně od Děčínského hradu). V průběhu doby byla zemědělským zázemím Děčína a později se stala díky několika průmyslovým podnikům rušnou a lidnatou příměstskou obcí. Roku 1942 bylo Staré Město sloučeno s Děčínem a Podmokly do jednoho města s názvem Tetschen-Bodenbach, po válce přejmenovaného na Děčín.\n\nNa přelomu šedesátých a sedmdesátých let 20. století došlo ke stržení větší části staré zástavby a poté k výstavbě panelového sídliště. Z nejstarší zástavby se dochovaly tři roubené domky v Březové ulici.\n\n"}
{"id": "535435", "url": "https://cs.wikipedia.org/wiki?curid=535435", "title": "Václavov (Děčín)", "text": "Václavov (Děčín)\n\nVáclavov (německy \"Wenzelsdorf\") je XXII. část statutárního města Děčín. Nachází se na jihozápadě Děčína. V roce 2009 zde bylo evidováno 97 adres. V roce 2011 zde trvale žilo 351 obyvatel.\n\nVáclavov leží v katastrálním území Podmokly o výměře 6,88 km.\n\nPrvní písemná zmínka o obci pochází z roku 1787.\n"}
{"id": "535436", "url": "https://cs.wikipedia.org/wiki?curid=535436", "title": "Vilsnice", "text": "Vilsnice\n\nVilsnice (německy \"Willsdorf\") je vesnice, XII. část statutárního města Děčín. Nachází se asi 3 km na jihozápad od Děčína. Prochází tudy železniční trať Praha – Ústí nad Labem – Děčín. V roce 2009 zde bylo evidováno 94 adres. V roce 2011 zde trvale žilo 286 obyvatel.\n\nDěčín XII-Vilsnice leží v katastrálním území Vilsnice o rozloze 3,34 km. V katastrálním území Vilsnice leží i Děčín XXV-Chmelnice.\n\nPrvní písemná zmínka o obci pochází z roku 1543.\n"}
{"id": "535438", "url": "https://cs.wikipedia.org/wiki?curid=535438", "title": "Kuolema tekee taiteilijan", "text": "Kuolema tekee taiteilijan\n\nKuolema tekee taiteilijan je singl od finské kapely Nightwish.\n\n"}
{"id": "535439", "url": "https://cs.wikipedia.org/wiki?curid=535439", "title": "Kalkidan Gezahegneová", "text": "Kalkidan Gezahegneová\n\nKalkidan Gezahegneová (* 8. května 1991, Addis Abeba) je etiopská atletka, která na halovém MS v katarském Dauhá získala zlatou medaili v běhu na 1500 metrů. Zároveň se stala nejmladší vítězkou v dějinách šampionátu. \n\nV roce 2008 si doběhla na juniorském mistrovství světa v Bydhošti pro stříbrnou medaili. O rok později na mistrovství světa v Berlíně skončila devátá.\n"}
{"id": "535441", "url": "https://cs.wikipedia.org/wiki?curid=535441", "title": "Seznam katastrálních území v okrese Děčín", "text": "Seznam katastrálních území v okrese Děčín\n\nV této tabulce je uveden kompletní výčet katastrálních území Okresu Děčín, včetně rozlohy a sídel, které na nich leží.\nCelková výměra 908,92 km\n\nhttp://www.uir.cz/ Územně identifikační registr ČR\n"}
{"id": "535443", "url": "https://cs.wikipedia.org/wiki?curid=535443", "title": "Kounicové", "text": "Kounicové\n\nKounicové (též \"Kaunicové\" či \"Kaunitzové\") byli starý česko-moravský rytířský a později panský šlechtický rod. Poprvé jsou doloženi ve 12. století.\n\nSvůj původ odvozovali Kounicové od oněch šlechticů, kteří měli ve znaku leknín; podle této indicie by k rodu mohli příslušet i Heřman a Hroznata (z Kounic), kteří v první polovině 12. století pobývali v Jeruzalémě. Jejich potomci měli údajně založit hrad v Dolních Kounicích na Moravě. Jednu větev vytvořili Stošové z Kounic, kteří se později rozdělili na moravskou a českou linii. Druhé dali vzniknout Šiškové z Kounic, kteří jsou považováni za přímé předky pozdějšího hraběcího rodu.\n\nMezi přední moravské rody se Kounicové dostali v 16. století, kdy Oldřich z Kounic (1460–1516) zakoupil slavkovské panství včetně blízkých vesnic (Heršpice, Hodějice a Němčany). Jeho potomci byli poté roku 1532 povýšeni do panského stavu. Dalším významným představitelem rodu byl Oldřich z Kounic (1569–1617), který studoval v Itálii a působil jako komoří krále Matyáše Habsburského. K rodovému majetku, který za jeho držení dosáhl svého vrcholu, přidal Nový Rousínov, Uherský Brod a další statky. Oldřichovi synové stáli během stavovského povstání na straně českých stavů; dva z nich byli odsouzeni ke ztrátě majetku, zbylí se konfiskacím vyhnuli.\n\nOldřichův starší syn Bedřich založil českou větev rodu. Účastnil se však českého stavovského povstání a o svůj majetek přišel. Císařskou přízeň pak opětně získal jeho syn Rudolf z Kounic (1617–1664), který si vzal za manželku jedinou dceru vévody Albrechta z Valdštejna Marii Alžbětu. Ta ovšem z obrovského panství svého otce dostala jen statky Českou Lípu a Nový Zámek. Roku 1664 získali jejich potomci říšský hraběcí titul (\"Reichsgraf\") a roku 1700 i jeho potvrzení pro české země. Česká větev zdědila roku 1848 statky moravské větve, která tehdy vymřela.\n\nMoravská větev pokračovala potomky výše zmíněného Oldřicha z Kounic (1569–1617). Slavkovské panství zdědil Lev Vilém z Kounic (1614–1655), který byl roku 1642 jmenován moravským nejvyšším sudím a o rok později získal i český hraběcí titul. Oženil se poté s hraběnkou Marií Eleonorou z Ditrichštejna. Jejich syn Dominik Ondřej I. z Kounic (1655–1705) se v císařských službách osvědčil v mnoha diplomatických misích. V roce 1683 mu byl udělen i titul říšského hraběte. Zastával funkci říšského dvorského vicekancléře a byl mu udělen Řád zlatého rouna. Za jeho života byl zámek Slavkov přestavěn v honosnou rezidenci. Roku 1675 se oženil s Marií Eleonorou ze Šternberka.\n\nSyn Dominika Ondřeje Karel Josef z Kounic (1676–1713) se vydal na církevní dráhu a působil jako lublaňský biskup. Mladší syn hrabě Maxmilián Oldřich (1679–1746) pokračoval v otcových šlépějích. Stal se z něj diplomat a později i moravský zemský hejtman. V roce 1699 se oženil s hraběnkou Marií Ernestinou z Rietbergu. Díky tomuto sňatku získal titul hraběte z Rietbergu, protože jeho manželka zdědila toto vestfálské hrabství po smrti svého otce. Mezi její předky patřil v páté generaci i švédský král Gustav I. Vasa.\nZ tohoto manželství se narodil možná nejznámější představitel rodu Václav Antonín z Kounic-Rietbergu (1711–1794). Byla mu předurčena kněžská dráha, on se však stal diplomatem a státníkem během vlády císařovny Marie Terezie. Po účasti na mírových jednáních roku 1748 jej Marie Terezie jmenovala vyslancem ve Francii. Zde se osvědčil jako prvotřídní diplomat a roku 1753 byl jmenován do funkce dvorského a státního kancléře. Do tří let poté dokázal vyjednat spojenectví s Francií a během sedmileté války zformoval protipruskou koalici. Dojednal sňatek Marie Antoinetty a tehdejšího francouzského dauphina a pozdějšího krále Ludvíka XVI. Za mimořádné služby získal roku 1764 hodnost říšského knížete (\"Reichsfürst\") a roku 1776 i český knížecí stav. Václav Antonín poté v nejvyšší funkci zůstal i za vlády císařů Josefa II., Leopolda II. a Františka II. Posledně jmenovaného však již požádal o své propuštění ze státních služeb. Po 43 let byl Václav Antonín z Kounic-Rietbergu klíčovým císařským státníkem. Podporoval umění a vědu a vlastnil hojné umělecké sbírky. Dokončil přestavbu slavkovského zámku.\n\nRoku 1736 se Václav oženil s hraběnkou Marií Ernestinou ze Starhembergu, s níž měl čtyři syny a jednu dceru. Jeho nejstarší syn Arnošt Kryštof z Kounic byl vyslancem v Sicilském království (Neapolsku), kde se oženil a zplodil dceru, jež byla později manželkou knížete Klemense Václava Metternicha (následně rakouského ministra zahraničí a kancléře). Arnošt zemřel bez mužského dědice, a tak po něm knížecí titul převzal jeho mladší bratr Dominik Ondřej. Ten působil jako vyslanec ve Španělsku, Rusku i Švédsku. Stejně jako jeho otec byl rytířem Řádu zlatého rouna. Jeho bratr, hrabě František Václav z Kounic-Rietbergu (1742–1825), byl významným generálem, mimo jiné i v napoleonských válkách.\n\nJediným synem Dominika Ondřeje byl Alois z Kounic-Rietbergu (1774–1848), který byl posledním mužským potomkem moravské linie rodu. Působil jako vyslanec v Dánsku a Sasku. V manželství se mu narodily pouze dcery, a tak připadl rodový majetek moravské větve Kouniců (nikoli však jejich knížecí titul) po soudní při české větvi hrabat z Kounic. Ti tak získali panství ve Slavkově i Jaroměřicích nad Rokytnou.\n\nZ této české větve pocházel hrabě Václav Robert z Kounic (1848–1913), který působil jako právník a poslanec v říšské radě. V roce 1897 převzal moravské statky po svém bratru Albrechtovi. Jako zástupce mladočeské strany hájil české národní zájmy. Jeho první manželkou byla herečka Josefína Čermáková. Poté, co se sestra hraběnky Josefíny, Anna Čermáková, provdala za skladatele Antonína Dvořáka, stal se hrabě Václav Robert jeho švagrem. Dvořák a jeho rodina byli často jeho hosty na zámečku ve Vysoké u Příbrami. Rodový palác v Brně věnoval studentskému sdružení a položil tak základ studentským kolejím, které dodnes nesou jeho jméno (Kounicovy koleje). Posledním z hraběcího rodu Kouniců byl Evžen z Kounic (1841–1919). Zámek a statek Slavkov se po vymření tohoto rodu dostaly do majetku původně uherských hrabat Pálffyů.\n\nStejně jako mnohé ostatní české šlechtické rody byli i Kounicové v německých společenských kruzích známí pod fonetickým přepisem svého jména. České jméno „Kounic“ bylo v těchto kruzích psáno jako „Kaunitz“ a odpovídajícím způsobem vyslovováno. (Podobně jako se jméno Lobkovicové psalo jako „Lobkowitz“ nebo z původního „Vchynský“ vzniklo jméno „Kinský“ apod.) Po získání vestfálského hrabství Rietberg se Kounicové psali „z Kounic a Rietbergu“ (\"von Kaunitz-Rietberg\").\n\nV původním znaku nosili dva bílé zkřížené leknínové listy v červeném poli a modré růže na zlatém podkladu podle Sezimů z Ústí. Po povýšení do hraběcího a knížecího stavu do erbu přidali další znaky získaných lén.\n\nKounicové měli příbuzenské vztahy s Valdštejny, Voděradskými, Dietrichsteiny, Thuny, Šternberky, Metternichy a některými dalšími rody.\n\n"}
{"id": "535452", "url": "https://cs.wikipedia.org/wiki?curid=535452", "title": "Porter Wagoner", "text": "Porter Wagoner\n\nPorter Wagoner (12. srpna 1927, West Plains, Missouri, USA - 28. října 2007, Nashville, Tennessee, USA) byl americký country zpěvák a podnikatel, který byl od roku 1957 členem prestižní nashvillské Grand Ole Opry, trojnásobný držitel ceny Grammy.\n\nHrát a zpívat začínal ve svých 17 letech. Nejprve amatérsky hostoval v místní rozhlasové stanici, o několik let později zde však působil jako rozhlasový diskžokej. První nahrávka je datována do roku 1952, která odstartovala jeho třicetiletou úspěšnou pěveckou kariéru.\n\nOd roku 1967 vytvořil známé pěvecké duo s tehdy mladičkou zpěvačkou Dolly Partonovou, s níž úspěšně vystupoval do roku 1974, kdy Dolly odešla na sólovou pěveckou dráhu.\n\nOd počátku 80. let jeho popularita postupně upadala, proto se v závěru svého života více věnoval podnikání a obchodním aktivitám.\n\n\n"}
{"id": "535453", "url": "https://cs.wikipedia.org/wiki?curid=535453", "title": "Velvyslanectví Ruského impéria v Cetinje", "text": "Velvyslanectví Ruského impéria v Cetinje\n\nVelvyslanectví Ruského Impéria v Cetinje (rusky: \"Посольствo Русский империи в Цетинье, posoľstvo Ruskuij imperii v Cetinje\" černohorsky: \"Посланство Руске империје на Цетињу, poslanstvo ruskje imperije na cetinju\") byl jeden z mnoha zastupitelských úřadů Ruského impéria, které mělo obdobné zřízené v mnoha zemích světa. Bylo provozováno \"ministerstvem zahraničních věcí Ruského impéria\" a nacházelo se v Cetinje, hlavním městě tehdejšího Černohorského království. \n\nBývalé ruské velvyslanectví se nacházelo v \"zámečku vévodkyně Milici\" v ulici \"Vojvode Batrića\" v čísle \"1\". Zámek byl postaven v ruském císařském slohu v roce 1869, rok po návratu černohorského knížete (později krále) Nikoly I. Petroviće-Njegoše) z Ruska, kde se mu dostalo vřelého uvítání od cara Alexandra II.. Jméno zámeček vévodkyně Milici bylo vybráno úmyslně. Car Alexandr III. Alexandrovič rozhodl spolu s ministrem zahraničí o jménu jako uctění dcery Nikoly I. Milici Černohorské, která se vdala za ruského velkovévodu Petra Nikolajeviče.\n\nStavba byla dokončena 1. září 1869, velvyslanectví zahájilo své diplomatické funkce o den později. Prvním velvyslankyní se stala \"vévodkyně Klavija Popovova\". Přes toto velvyslanectví se také domlouvaly smlouvy a spolupráce mezi Černou Horou a Ruskem.\n\nZámeček je postaven v ruském císařském slohu. Za budovou se nachází malý parčík. Hlavní brána je zdobena zlatými reliéfy, na střeše jsou sošky slavných ruských světců. Zámek je natřený na oranžovo, dřevěná okna a dveře jsou bílá. \n\nPůvodní interiéry byly navrženy jako pracovny a pokoje úředníků. Největším pokojem je knihovna ve spodním patře.\n\nV současnosti je budova ruského velvyslanectví sídlem \"akademie výtvarného umění\", jedné z předních fakult Univerzity Černé Hory. Zámecká budova je unikátní kulturní, uměleckou i historickou stavbou v Cetinje.\n\n"}
{"id": "535454", "url": "https://cs.wikipedia.org/wiki?curid=535454", "title": "Pokrok", "text": "Pokrok\n\nPokrok je koordinovaný \"krok\" dopředu, krok pro lepší společnost. Určit definici pokroku je obtížné, jelikož každý člověk (skupina) má jinak nastavené žebříčky hodnot, které určují, co je a není pro společnost (jedince) pokrokové. Pokrok je typ vývoje, \"popř.\" procesu.\n\nPojem pokrok můžeme rozdělit takto:\n\n\n\nPři pokrokovém vývoji mohou nastat i v určitém smyslu regrese:\n\n"}
{"id": "535455", "url": "https://cs.wikipedia.org/wiki?curid=535455", "title": "Dům Tristana Tzary", "text": "Dům Tristana Tzary\n\nDům Tristana Tzary je obytný dům, který byl postaven v letech 1925-1926 pro spisovatele Tristana Tzaru. Jeho autorem je architekt Adolf Loos. Nachází se v Paříži v 18. obvodu na adrese \"Avenue Junot\" č. 15. Je chráněn jako historická památka a dodnes slouží k bydlení.\n\nTristan Tzara nabídl Adolfovi Loosovi zakázku rodinného domu s ateliérem v roce 1925. Loos nabídku přijal, neboť to pro něj byla možnost prosadit se v Paříži jako architekt, navíc byla stavba určená jednomu ze členů pařížské avantgardy.\n\nPro dům byl vybrán malý svahovitý pozemek na západním úbočí Montmartru, což Adolf Loos využil tím, že uvnitř domu mohl pracovat s různými výškami prostoru. Dům je široký 10,6 metrů a dlouhý 17,6 metrů. Fasáda orientovaná do ulice je symetricky rozdělená na dvě části. Spodní část je kamenná, vrchní je omítnutá. Fasáda směrem do zahrady je asymetrická. Působí dojmem tří podlaží s velkými okenními otvory. Dvůr je zastřešený. Obytná část domu začíná ve třetím podlaží, které je charakteristické rozdílnými výškovými úrovněmi. Nachází se tu velký a malý salón, jídelna a pracovna.\n\nInteriérová úprava spočívá v obložení sloupů a podpěr deskami z překližky, přičemž upevňovací vkruty zůstávají nezakryté. Stěny a stropy jsou barevné. Interiéry byly zařízené italským a starým francouzským nábytkem. Doplňky tvořily sbírkové předměty afrického umění a surrealistické obrazy.\n\n"}
{"id": "535456", "url": "https://cs.wikipedia.org/wiki?curid=535456", "title": "Halové mistrovství Evropy v atletice 1978", "text": "Halové mistrovství Evropy v atletice 1978\n\n9. Halové mistrovství Evropy v atletice se konalo ve dnech 11. – 12. března 1978 v italském Miláně v hale Palasport di San Siro. V též hale se konalo také halové ME v roce 1982.\n\n"}
{"id": "535458", "url": "https://cs.wikipedia.org/wiki?curid=535458", "title": "Huaceae", "text": "Huaceae\n\nHuaceae je čeleď vyšších dvouděložných rostlin z řádu šťavelotvaré (\"Oxalidales\").\n\nKeře, liány a byliny se střídavými jednoduchými listy vonícími po česneku. Listy jsou celokrajné, s peřenou žilnatinou a s opadavými palisty. Květy jsou drobné, jednotlivé úžlabní nebo v chudých svazečcích, pravidelné. Kalich je složen ze 3 až 5 volných nebo srostlých lístků. Koruna je z 5 volných lístků. Tyčinek je obvykle 10. Semeník je srostlý z 5 plodolistů, s jedinou komůrkou a 1 čnělkou. V komůrce je 1 nebo 4 až 5 vajíček. Plod je pukavá nebo nepukavá tobolka. Semena jsou velká a obsahují hojný endosperm.\n\nČeleď se vyskytuje v tropické Africe a je zastoupena 3 druhy ve dvou rodech.\n\nČeleď byla historicky řazena do řádů slézotvaré (\"Malvales\"), případně violkotvaré (\"Violales\"). Podle systému APG je bazální větví řádu šťavelotvaré (\"Oxalidales\").\n\n\"Afrostyrax\", \"Hua\"\n"}
{"id": "535459", "url": "https://cs.wikipedia.org/wiki?curid=535459", "title": "Aktinidie význačná", "text": "Aktinidie význačná\n\nAktinidie význačná (\"Actinidia arguta\") je popínavá rostlina známá také pod názvem svého ovoce, minikiwi. Aktinídie plodí asi 5–7 cm velké oválné plody. Dužina je šťavnatá s vysokým obsahem vitamínu C. Dužina může být zelená nebo také zlatá, jak tomu je u méně známých čínských druhů. Slupka je kožovitá s mnoha drobnými chloupky.\n\nKiwi je ovoce známé po celém světě, které roste zejména v subtropických oblastech. Kombinace v ovoci obsažených látek, zejména vitamín C a hořčík, podporuje látkovou výměnu, zpevňuje cévy a žíly, posiluje imunitní systém a zlepšuje zrak. Vitamín C je také silný antioxidant.\n\nKrom klasické odrůdy pěstované v přímořských zemích je známa také Actinidia arguta Issai - označovaná jako Minikiwi. Jde o speciálně vyšlechtěnou odrůdu s vysokou mrazuvzdorností až -30°C. Její plody jsou mnohem menší, asi o velikosti angreštu, a obsahují více sacharidů než běžné kiwi. Plody pokrývá jemná slupka bez chloupků, která se před konzumací nemusí loupat.\n\n\n \n"}
{"id": "535463", "url": "https://cs.wikipedia.org/wiki?curid=535463", "title": "Potůček", "text": "Potůček\n\nPotůček může být:\n\n\n\n\n"}
{"id": "535465", "url": "https://cs.wikipedia.org/wiki?curid=535465", "title": "Konvent (církev)", "text": "Konvent (církev)\n\nKonvent ( \"conventus\", tj. schůze, shromáždění, sněm, soud) je v náboženském smyslu označení církevní komunity kněží, řeholníků nebo řeholních sester určitého kláštera. Dále slovo označuje shromáždění či schůzi takové komunity nebo budovu uvnitř kláštera, v níž řádová komunita přebývá nebo se schází. Slovo konvent se používá zejména v římskokatolické a anglikánské církvi. V některých evangelických církvích je pojem používán pro schůzi členů sboru s určitým oprávněním jednat.\n\nZ hlediska architektury a její historické typologie jsou jako konvent označovány budovy, které jsou společenstvím řeholnic nebo řeholníků obývány, případně i jinak využívány. Součástí konventních budov je obvykle kostel se sakristií, dále kapitulní síň, knihovna a pracovna, ložnice (dormitář), kuchyň s prostorami pro uskladnění potravin a jídelna (refektář). Zahrnuty mohou být i další prostory a objekty různých funkcí (nemocnice, vrátnice, hospodářské budovy). Termín konvent se pak užívá souhrnně pro celý komplex budov kláštera nebo jeho část (konvent cisterciáků ve Zlaté Koruně apod.), často jako synonymum pro termín klášter.\n\n"}
{"id": "535467", "url": "https://cs.wikipedia.org/wiki?curid=535467", "title": "Hromadná vymírání", "text": "Hromadná vymírání\n\nHromadné vymírání (někdy také masové vymírání) je událost, během které dojde k vymření velkého počtu biologických druhů a dočasně rapidně klesne diversita životních forem na zemi. Jinými slovy, rychlost vymírání jednotlivých druhů v daném období výrazně převýší rychlost vzniku nových druhů. V průběhu dějin Země se jich odehrálo několik a v současnosti jich je již známo kolem 20.\n\nBiosféra se neustále mění a evolučně vyvíjí a neustále se přizpůsobuje novým podmínkám (např. kontinentální drift pozměňuje podnebí, vzdušné a mořské proudy různých oblastí a vytváří nová ohniska vulkanické aktivity), což je vše přirozenou součástí druhové obměny (odchod/vymření některých druhů a příchod/vznik druhů nových). V některých případech jsou však změny natolik rozsáhlé či rychlé, že se na ně žijící druhy nedokáží přizpůsobit, až dojde ke zhroucení celého ekosystému a množství jednotlivých druhů začne vymírat, aniž by je zároveň nahrazovaly v jejich rolích druhy nové. V takovém případě hovoříme o hromadném vymírání.\n\nPříčiny jsou jednou z nejdiskutovanějších otázek každého hromadného vymírání. Zatímco vymírání samotné je dobře zdokumentovatelné na základě fosilních nálezů (vymizení celé řady druhů z fosilních nálezů v geologicky krátkém období zpozorovatelné na celém světě) příčina k takovéto události bývá jen obtížně odhalitelná. Většinou se předpokládá (a v několika případech proto hovoří i zjištěné fosilní záznamy), že došlo k rapidním změnám životních podmínek na území zasahující většinu planety.\n\nZa původce takovýchto masivních změn vedoucích k vymírání je označována přírodní katastrofa, která naši planetu postihla. Častými podezřelými jsou asteroid (impaktní zima) nebo silný vulkanismus (sopečná zima), který je s vymíráním korelovaný. Několik teorií, objasňujících různá vymírání, obsahují i zmínku o kosmickém záření (exploze relativně blízké novy nebo silná sluneční erupce), ovšem nalézt pro takovéto události důkazní materiál je obtížné. Supernova by vyvařila oceány (které chrání život), pokud by explodovala blíže, než je nejbližší hvězda. Těžko tak kosmické záření zcela zahubí život. Supernova však může ovlivnit složení fauny. Původcem mohou být i biologické příčiny či kritická změna úrovně stopových prvků.\n\nU několika hromadných vymírání se usuzuje i na možnost souhry vícero důvodů následných radikálních změn prostředí, které se nešťastnou náhodou setkaly v geologicky krátkém období, čímž byl dopad na biosféru o to tvrdší, než kdyby se ony katastrofy odehrály jednotlivě (teprve se zotavující ekosystémy po katastrofě jedné byly zasaženy katastrofou další).\n\nDůvodem, proč je tak těžké nalézt příčinu těchto katastrofických událostí, je ten, že za uplynulé miliony let bylo epicentrum katastrofy vystaveno erozivním silám, které neustále přetvářejí povrch planety a zahlazují stopy.\n\nV případě vymření dinosaurů (jehož příčiny zaměstnávaly mysl vědců již od 19. století), panuje v současnosti přesvědčení, že příčinou byl dopad asteroidu, který před 66 miliony let vyhloubil 180 kilometrů široký Chicxulubský kráter (respektive byl jednou z hlavních příčin, ve shodné době byl také silně aktivní vulkanismus v oblasti dnešní Dekánské plošiny). Kráter samotný byl odhalen díky náhodě; jeho větší část se nalézá na dně Mexického zálivu a jen část je na souši poloostrova Yucatán. A teprve v posledních letech bylo odhaleno, že kráter Boltyš na Ukrajině pochází taktéž z období konce druhohor, což znamená, že za vymřením dinosaurů možná stojí asteroidy dva, které dopadly na Zemi v rozmezí několika tisíců let. Impaktor Boltyš byl ale příliš malý a dopadl o několik tisíciletí dříve. Přesto však ještě v osmdesátých a na počátku devadesátých let 20. století (tedy více jak po 100 letech bádání a zkoumání příčin) byla teorie asteroidu, tehdy počítajíc \"jen\" s jedním asteroidem, většinou vědců odmítána a označována jako sci-fi. \n\nVětšina hromadných vymírání je ještě starší než toto populární vymírání, které zahubilo dinosaury. O to víc času měla eroze na zahlazení stop a o to obtížnější je v současnosti tyto stopy nalézt.\n\nJiž v roce 1977 přišli A. G. Fischer a M.A. Arthur s tvrzením, že období zrychleného vymírání se za posledních 250 milionů let periodicky opakovala po zhruba 32 milionech let. Výzkum ovšem prováděli na omezených fosilních datech a bez řádného statistického zpracování. Zpřesnění dodali v r. 1982 po dokončení databáze do té doby známých fosilních mořských organismů David M. Raup a J. John Sepkoski, kteří na souboru zhruba 3500 čeledí s kvalitnější statistikou zjistil cyklus 26 mlionů let. Už v r. 1985 se ale objevil protiargument, že i při náhodné distribuci by měla úroveň vymírání ze statistických důvodů vytvářet maxima v průměru každé 4 stratigrafické vrstvy, což je vzhledem k jejich průměrnému trvání právě 26 milionů let. Zjištěná opakování vymírání ale nebyla \"v průměru\" po 26 milionech let, ale \"právě\" po 26 milionech let. I tak se ale objevovaly další argumenty, proč může jít o statistický šum, stejně tak ale i další potvrzení, že cyklus existuje.\n\nV r. 2012 výzkumníci tento cyklus (a spolu s ním i cyklus vymírání po 62 +/-3 milionech let objeveném v r. 2005) ovšem potvrdili za použití renovované geologické časové stupnice (GTC 2012), na základě dvou nezávislých databází fosilních záznamů a podrobnější analýzou na úrovni druhů. Cyklus vymírání 27 milionů let byl prokázán dvěma statistickými testy v 2x delším časovém období než v původní studii z r. 1982 a s dvou a desetkrát větší statistickou významností (na hladinách 0,02 a 0,004).\n\nU periody dlouhé desítky milionů let si lze stěží představit, že by mohla mít biologické příčiny. Možné jsou geologické a pro výraznou pravidelnost cyklu hlavně extraterestriální příčiny.\n\nDlouho se spekulovalo o hypotéze Nemesis jako \"hvězdě smrti\", souputníku Slunce, která má perihel své dráhy v Oortově oblaku a při jeho průletu vysílá směrem k nám komety. Přehlídkami oblohy byly ale vyloučeny všechny hvězdné objekty, zůstala ovšem možnost podhvězdného objektu - hnědého trpaslíka o hmotnosti kolem 0,002 hmotnosti Slunce. I tato varianta a s ní i hypotéza Nemesis jako taková byla nakonec vyloučena vzhledem k příliš přesnému opakování vymírání po 27 milionech let s odchylkami jen 2-10% v průběhu celého období 470 milionů let, ve kterém je zatím zjištěna, což neodpovídá modelům Nemesis, u které se předpokládá prodlužování doby oběhu o 20% každých 250 milionů let v důsledku poruch způsobených gravitačním působením galaxie a ostatních hvězd. Jiná hypotéza dávala do souvislosti periodické přecházení sluneční soustavy rovinou galaxie, což by opět mohlo způsobit nestabilitu drah komet v Oortově oblaku a vychýlit je mimo jiné i směrem k Zemi. Cyklus opakování přechodů má ovšem větší periodu - při modelování, které bere v úvahu jen viditelnou hmotu, plných 45 milionů let, pokud se započítá vliv temné hmoty v halu Galaxie a mračen vodíku alespoň 33 milionů let a pro její snížení na 27 milionů by se tak musela předpokládat existence tenkého disku temné hmoty, který by ležel v rovině disku Galaxie. Navíc cykly nejsou synchronizovány: poslední přechod galaktickou rovinou Slunce učinilo asi před 1 milionem let, zatímco poslední periodické vymírání bylo dle předpovědi v době před 11 miliony let. Pravděpodobnější se proto jeví poslední hypotéza, která předpokládá existenci planety X o hmotnosti několikanásobku hmotnosti Země, která by obíhala někde za drahou Neptunu a díky precesi perihelu/afelu její dráhy by v pravidelných intervalech vháněla komety směrem k Zemi. Nezávisle na této hypotéze byla v r. 2014 na základě nenáhodně orientovaných drah několika TNO vyslovena domněnka, že by za drahou Neptunu mohla být další velká planeta (planeta Devět), která by tyto vysvětlila. Pro tuto hypotézu byly letech 2015 a 2016 sneseny další argumenty a v současnosti (2016) probíhají cílená hledání této hypotetické planety. \n\nPo hromadném vymírání je samozřejmě celkový počet žijících druhů na planetě značně redukovaný, nicméně relativně krátce po katastrofě se uprázdněná místa začínají zaplňovat novými druhy. Ty jsou v počátku bez větších specializací a jedná se o druhy dalo by se říci až univerzální. Z těchto druhů, které se rychle rozšířily napříč uvolněnými ekosystémy, se pozdějším vývojem jejich jednotlivých populací vyvíjejí více specializované druhy. Ty pak obnovují bohatou biodiverzitu, která předcházející katastrofou značně utrpěla. Ukazuje se, že hromadné vymírání urychluje evoluci a rozšiřuje diverzitu. Naruší se tak status quo (srovnej: zamrzlá evoluce). Podobně v mikrosvětě jako následek masového ničení organismů vzniká evolucí antibiotická rezistence.\n\nKaždé takovéto vymírání zároveň znamená zásadní změnu v dosavadním vývoji biosféry a je více nežli oprávněné tvrdit, že nebýt těchto hromadných vymírání, nebylo by zde ani člověka.\n\nV průběhu geologické historie Země došlo k celé řadě vymírání, která jsou doložena fosilními záznamy. Nejstarší známé hromadné vymírání se stalo na samotném počátku kambria zhruba před 550 milióny let. Důkazů pro tuto událost je zatím málo, ale z fosilních záznamů náhle mizí některé skupiny životních forem z prekambria. Nejmladší hromadné vymírání se odehrálo v pleistocénu (zhruba jen před pouhými 100 000 až 50 000 lety) a jako jedna z jeho zvažovaných hlavních příčin je člověk. Kvaziperiodu 26 miliónů let může způsobovat galaxie Mléčná dráha.\n\n\nVelká pětka vymírání je souhrnné označení pro pět největších hromadných vymírání v průběhu dějin Země, které stanovili paleontologové Jack Sepkoski a David M. Raup roku 1982. Všech těchto pět vymírání koinciduje s velkým vulkanismem. Jde o následující události:\n\n\nŠesté, srovnatelně velké vymírání proběhlo před 260 miliony let.\n\nDalší vymírání probíhá v současné době a je způsobené člověkem:\n\nK vymírání na přelomu ordoviku a siluru vedly dosud nejasné události (vedou se diskuse o kandidátech: gama záblesk a vulkanismus, který produkuje sopečné plyny jako je rtuť), které způsobily před 440–450 miliony let vymření 27 % čeledí a 57 % všech tehdejších rodů. Někteří vědci jej dokonce považují za druhé největší vymírání. Další teorie dává do souvislosti zvýšený obsah toxických kovů, které doprovázejí malformace, které jsou také u fosílií té doby značně častější.\n\nK vymírání v pozdním devonu (po kterém následoval karbon) došlo zhruba před 360–375 miliony lety. Jeho příčiny nejsou zcela jasné. Hovoří se o globálním ochlazování, vulkanismu nebo i o pádu komety. Uvažuje se i o přispění rozšíření rostlin (lesů), které tak změnily klima. Důsledkem byl pokles hladiny moří a pokles obsahu kyslíku v oceánech, kvůli čemuž vyhynulo 19 % čeledí, 50 % rodů a 70 % všech tehdejších druhů.\n\nVymírání na rozhraní permu a triasu je vůbec největší vymírání v historii Země. Došlo k němu před 251 miliony lety a jako jeho nejpravděpodobnější příčina se jeví masivní vulkanická činnost (sibiřské trapy). Důsledkem bylo silné oteplení zemského povrchu, rapidní pokles kyslíku jak v atmosféře tak v oceánech, dále pokles hladiny moří a vzrůst jejich salinity. V biosféře se tato řada změn promítla vymřením 57 % čeledí a 83 % všech tehdejších rodů a to jak v říši rostlinné tak i živočišné, ve vodě i na souši. Toto vymírání a následky událostí, které jej zapříčinily, značně ovlivnily celý následující vývoj biosféry, kdy doposud úspěšní synapsidi (mimo jiné předkové savců) ustoupili na nové podmínky lépe přizpůsobeným archosaurům (mimo jiné předkové dinosaurů a ptáků).\n\nVymírání na přelomu triasu a jury proběhlo před 205 miliony let a vyhynulo při něm na 23 % čeledí a 48 % všech tehdejších rodů. Jeho příčiny jsou nejasné a nejčastěji se hovoří o gradujících změnách klimatu, fluktuaci hladiny moří, vulkanismu nebo asteroidu. Důsledkem tohoto vymírání vymizela většina nedinosauřích archosaurů a také většina synapsidů, z nichž přežili jen savci.\n\nVymírání na přelomu křídy a paleogénu je nejmladší z velké pětky vymírání a odehrálo se před 65,5 miliony lety. 17 % čeledí, 50 % rodů a 75 % všech tehdejších druhů vyhynulo. Toto vymírání (označované také jako K-T událost) ukončilo vládu dinosaurů na zemi a všechny druhy neptačích dinosaurů vyhynuly. Také vyhynuli všichni pterosauři a amoniti. Jako příčina se nejčastěji uvádí pád asteroidu, krom toho je jako možná příčina zvažován vulkanismus či pokles mořské hladiny. Někteří se domnívají, že vymírání, které vyhubilo tolik čeledí jak na souši tak i v moři, vzniklo kombinací vícero příčin, které se odehrály ve stejném geologicky krátkém období. Právě toto vymírání je jedním z prvních odhalených v historii země a díky své spojitosti s koncem dinosaurů také i nejznámější.\n\n\n\n"}
{"id": "535469", "url": "https://cs.wikipedia.org/wiki?curid=535469", "title": "Tales from the Elvenpath", "text": "Tales from the Elvenpath\n\nTales from the Elvenpath je kompilace od finské kapely Nightwish.\n\n"}
{"id": "535471", "url": "https://cs.wikipedia.org/wiki?curid=535471", "title": "Kostel Panny Marie Sněžné (Międzygórze)", "text": "Kostel Panny Marie Sněžné (Międzygórze)\n\nKostel Panny Marie Sněžné (polsky \"Kościół piełgrzymkowy Matki Boskiej Śnieżnej\") je poutní kostel v Králickém Sněžníku pod vrcholem Góry Igliczne u vsi Międzygórze, na území historického Kladska, v Dolnoslezském vojvodství v Polsku.\n\nObyvatelé někdejšího Kladska tradičně konali poutě na vzdálené poutní místo Mariazell v rakouském Štýrsku. Z jedné z těchto poutí přinesl v roce 1750 selský synek Christoph Veit z \"Wölfelsdorfu\" (dnes Wilkanów) vyřezávanou kopii mariazellského obrazu Panny Marie, kterou zavěsil pod vrcholem Góry Igliczne na strom na svém pozemku. Místní začali toto místo navštěvovat a vybudovali zde dřevěnou kapli.\n\nPodle legendy měla v roce 1777 modlitba u milostného obrázku vrátit zrak synovi Laurentia Frankeho. Od té doby k obrázku putovalo stále více věřících.\n\nV letech 1781–1782 byl na místě dřevěné kaple postaven na náklad kladského zemského hejtmana Michaela Wenzela von Althann, jemuž patřilo panství Wölfelsdorf, malý kostelík v barokním stylu. Stavební práce byly vedeny mistrem Andreasem Jägerem a tesařským mistrem Josefem Knietigem z Wölfelsdorfu. Po dokončení byl kostel spravován jedním poustevníkem a náležel k farnosti Wölfelsdorf. Vysvěcen byl 22. října 1782 kladským generálním vikářem Karlem Winterem, jenž zastupoval pražského arcibiskupa Antonína Petra Příchovského z Příchovic. Kostel obdržel podle vzoru římské baziliky Santa Maria Maggiore jméno \"Panny Marie Sněžné\".\n\nV roce 1784 byla přistavěna věž, v roce 1821 ochoz okolo kostela. Ve stejné době tehdejší farář Larisch inicioval zřízení křížové cesty se čtrnácti zastaveními od kostela na vrchol hory. Během úřadování faráře Petera Nonnasta byl roku 1897 architektem Josephem Elsnerem (1845–1933) v jeho mnichovské dílně \"Werkstätte für kirchliche Kunst\" zhotoven neobarokní oltář a figurální skupina \"Korunování Marie\" '. Milostný obraz byl umístěn na oltář. Vitráže zhotovila a dodala mnichovská firma Mayer'sche Hofkunstanstalt.\n\nNa ochozu kolem kostele se nacházejí malby ilustrující dějiny chrámu a četné votivní předměty a obrazy dosvědčující vděčnost za obdrženou pomoc. Některé votivní obrazy byly namalovány známými malíři Wilhelmem Reinschem z Landeku a Hieronymem Richterem (1837–1899) z Kladska.\n\n21. června 1983 byl milostný obraz Matky Boží korunován papežem Janem Pavlem II., který toto poutní místo navštívil již v letech 1961 a 1968.\n\n\n"}
{"id": "535472", "url": "https://cs.wikipedia.org/wiki?curid=535472", "title": "Klášter Molesme", "text": "Klášter Molesme\n\nKlášter Molesme je benediktinský klášter v burgundské vsi Molesme v departementu Côte-d'Or. Klášter byl založen roku 1075 Robertem z Molesme. \n\nRoku 1098 jej opustilo několik mnichů a na odlehlém a opuštěném místě při staré římské silnici založili nový klášter podporující reformu mnišského života.\nJménem nového kláštera, který byl latinsky nazván \"Cistercium\", byl poté označován celý nový řád vycházející z původní řehole sv. Benedikta, jehož heslem bylo \" (Modli se a pracuj!)\" \n"}
{"id": "535473", "url": "https://cs.wikipedia.org/wiki?curid=535473", "title": "Sterigmatocystin", "text": "Sterigmatocystin\n\nSterigmatocystin, chemicky (3a\"R\",12c\"S\")-8-hydroxy-6-methoxy-3a,12c-dihydro-7\"H\"-furo[3',2':4,5]furo[2,3-\"c\"]xanthen-7-on je jed ze skupiny dermatotoxinů produkovaný houbami rodu \"Aspergillus\". Vyskytuje se v krustách sýrů s plísní.\n\nSterigmatocystin je toxický metabolit strukturálně blízký aflatoxinům a sestává z xanthonového jádra navázaného na bifuranovou strukturu. Sterigmatocystin je produkován především houbami \"Aspergillus nidulans\" a \"A. versicolor\". Byl nalezen v plesnivém zrní, zelených kávových zrnech a v sýru, přestože informace o výskytu v potravinách jsou omezené. Vyskytuje se mnohem méně často než aflatoxiny, byť analytické metody pro jeho určení dosud nebyly tak citlivé, takže je možné, že malé koncentrace v potravinách nemusely být vždy detekovány. Sterigmatocystin je silný jaterní karcinogen, podobně jako aflatoxin B1, současné znalosti však napovídají, že není zdaleka tak rozšířen. Je-li to pravda, lze oprávněně považovat sterigmatocystin za rizikový pro konzumenty jen ve zvláštních případech. Je známo mnoho blízce příbuzných sloučenin, například \"o\"-methylsterigmatocystin, a některé z nich se mohou též vyskytovat v přírodě.\n\nSterigmatocystin krystalizuje jako světle žluté jehličky a je snadno rozpustný v methanolu, ethanolu, acetonitrilu, benzenu a chloroformu. Reaguje s horkým ethanolovým roztokem KOH a je methylován methylsulfátem a methyljodidem. Methanol nebo ethanol v kyselém prostředí s ním tvoří dihydroethoxysterigmatocystin.\n\n\n"}
{"id": "535479", "url": "https://cs.wikipedia.org/wiki?curid=535479", "title": "Bestwishes", "text": "Bestwishes\n\nBestwishes je kompilace od finské kapely Nightwish.\n\n"}
{"id": "535482", "url": "https://cs.wikipedia.org/wiki?curid=535482", "title": "Drůbežnictví", "text": "Drůbežnictví\n\nDrůbežnictví je obor zemědělské výroby zabývající se odchovem a chovem drůbeže, zatímco drůbežářství je obor průmyslové výroby zabývající se zpracováváním drůbeže a jejích produktů. Význam chovu domácí drůbeže spočívá zejména v produkci kvalitních živočišných bílkovin (maso, vejce), které představují důležitou složku zdravé a racionální výživy lidí. Kromě toho i další produkty chovu drůbeže (krev, droby, peří, trus) se účelně využívají.\n\nMezi hlavní produkty drůbežnictví patří vejce a maso. Slepičí vejce mají vysokou výživnou hodnotu a obsahují ve vhodném množství i poměru všechny živiny a další významné látky nezbytné pro lidskou výživu. Vedle přímého konzumu se vejce využívají také v řadě odvětví potravinářského i nepotravinářského průmyslu, medicíně, výzkumu apod. Drůbeží maso obsahuje všechny základní živiny důležité pro výživu člověka. Má vyšší obsah bílkovin, nižší energetickou hodnotu a příznivější složení mastných kyselin v porovnání s vepřovým i hovězím masem. Je proto zdravější i výživnější. Maso mladé hrabavé drůbeže (brojleři) pro své biologické a nutriční vlastnosti je zařazováno jako dietní maso i do léčebné výživy.\n\nKromě významu nutričního nelze opomenout i velký hospodářský význam chovů drůbeže. Jsou to např. efektivnější přeměna bílkovin krmiva na živočišnou bílkovinu, rychlá reprodukční i výkrmová schopnost, možnost industrializace produkce vajec a drůbežího masa, možnost racionalizace práce, návaznost na řadu průmyslových odvětví, zaměstnanost lidí apod.\n\nDrůbežnictví se postupně vyvinulo ve specializované odvětví živočišné výroby založené na průmyslové bázi. To bylo podmíněno mnoha faktory, z nichž za nejdůležitější se považují: \n\n\n\n\nPodniky drůbežnictví se člení do různých kategorií podle druhu chované drůbeže (hrabavá nebo vodní drůbež), zaměření chovu (šlechtitelské - GP, rozmnožovací - RCH a užitkové chovy - UCH), způsobu ustájení (chov na podlaze, klecová technologie, alternativní chovy) a hlavního cíle produkce (líhně, odchov mladé drůbeže, snáška konzumních nebo násadových vajec, výkrm).\n\nNegativní stránkou vzniku velkých hospodářství s vysokou koncentrací zvířat i celosvětového pohybu drůbežích produktů či chovné drůbeže pro účely šlechtitelské a rozmnožovací je výskyt nových faktorů zhoršujících současnou užitkovost i zdraví drůbeže a problémy ekologické (např. 10 000 ks slepic vyprodukuje za rok ca 600 tun trusu). Vysoké zatížení prostředí, hospodářské recese v řadě zemí, problémy s tržním zhodnocením zemědělských produktů, akce ochránců přírody a zákony na ochranu zvířat proti týrání – to vše vyvolalo potřebu hledání nových alternativních způsobů chovu drůbeže. Nelze ale přitom zapomenout, že chov užitkových zvířat musí být kompromisem, jinak se výroba potravin živočišného původu dostane do ekonomicky neúnosného rámce.\n\n"}
{"id": "535493", "url": "https://cs.wikipedia.org/wiki?curid=535493", "title": "Lubomír Tesáček", "text": "Lubomír Tesáček\n\nLubomír Tesáček (9. února 1957 Slavkov u Brna – 29. června 2011 Praha) byl československý atlet, běžec, který se věnoval středním a dlouhým tratím.\n\nS atletickým tréninkem začal ve Slavkově u Brna, jeho prvním trenérem byl Milan Žižlavský. V letech 1972 až 1976 se učil elektrikářem v Jihomoravských cukrovarech v Břeclavi, propracoval se do juniorské reprezentace. Během vojenské služby se dostal do oddílu Dukla Praha, kde trénoval pod vedením trenéra Jana Lišky.\nNa halovém ME 1981 ve francouzském Grenoblu skončil ve finále sedmý (3000 m). V roce 1983 doběhl na halovém ME v Budapešti těsně pod stupni vítězů, na 4. místě. Od medailové pozice ho v cíli dělilo 61 setin sekundy.\n\nO rok později se stal v Göteborgu halovým mistrem Evropy v běhu na 3000 metrů, když ve finále zaběhl trať v čase 7:53,16 a dokázal porazit např. Markuse Ryffela (Švýcarsko – 7:53,61), který o několik měsíců později získal stříbrnou medaili v běhu na 5000 m na OH v Los Angeles (1984). V roce 1986 se zúčastnil halového evropského šampionátu v Madridu, kde se umístil na osmém místě. Na evropském šampionátu ve Stuttgartu v témže roce neprošel v závodě na 5000 metrů do finále, když v rozběhu skončil na celkovém 21. místě.\n\nJe držitelem českých halových rekordů na tratích 3 000 a 5 000 metrů. Celkem 5x dokázal zvítězit na Běchovicích (nejstarší silniční závod v Evropě – 10 km).Později pracoval jako správce sportovního areálu Stromovka.\n\nZemřel 29. června 2011 poté, co ho na stanici Hradčanská v Praze srazila tramvaj, které si pravděpodobně nevšiml, když telefonoval.\n\n"}
{"id": "535500", "url": "https://cs.wikipedia.org/wiki?curid=535500", "title": "KARR", "text": "KARR\n\nKARR má více významů:\n\n\npříbuzné termíny:\n"}
{"id": "535522", "url": "https://cs.wikipedia.org/wiki?curid=535522", "title": "Prvosenka jarní šedavá", "text": "Prvosenka jarní šedavá\n\nPrvosenka jarní šedavá (\"Primula veris\" subsp. \"canescens\" (Opiz) Hayek ex Lüdi in Hegi,) je poddruhem prvosenky jarní, patří mezi ohrožené rostliny (C3). Listová čepel je směrem k bázi většinou pozvolna zúžená, na spodní straně je hustě chlupatá až plstnatá (vzácně olysalá), chlupy jsou 0,5 až 0,8 mm dlouhé, kalich je 17 až 22 mm dlouhý. V České republice je termofytiku lokálně hoj­ná, v mezofytiku mnohem vzácnější, většinou jen v teplejších polohách (rozšíření v  této oblasti není možno stanovit vzhledem k častým přechodným formám a omezené možnosti využití literárních údajů). V oreofytiku chybí. Její výskyt je také omezen na planární až suprakolinní stupeň (max.: vrch Sedlo, 726 metrů). Vyskytuje se ve střední Evropě (kromě horských oblastí), na západě na jihu Francie a na severu Španělska.\n\n"}
{"id": "535524", "url": "https://cs.wikipedia.org/wiki?curid=535524", "title": "Péčko pro začátečníky", "text": "Péčko pro začátečníky\n\nPéčko pro začátečníky (\"2003\") je americká filmová komedie režiséra Davida M. Evanse z roku 2003 o třech středoškolácích, kteří se rozhodnou vydělat peníze prodejem pornografických videí. \n\n"}
{"id": "535525", "url": "https://cs.wikipedia.org/wiki?curid=535525", "title": "Pracejovice", "text": "Pracejovice\n\nObec Pracejovice se nachází v okrese Strakonice v Jihočeském kraji, po pravé straně řeky Otavy v rovinaté krajině Strakonické kotliny (nejzápadnějšího výběžku Českobudějovické pánve) necelé 4 km západně od Strakonic. Obcí probíhá železniční trať 190 Plzeň – České Budějovice a také Otavská cyklostezka.\nŽije zde obyvatel.\n\n\nPrvní písemná zmínka o obci pochází z roku 1308.\n\n\n\n"}
{"id": "535526", "url": "https://cs.wikipedia.org/wiki?curid=535526", "title": "Prvosenka jarní libovonná", "text": "Prvosenka jarní libovonná\n\nPrvosenka jarní libovonná (\"Primula veris\" L. subsp.\" columnae\" (Ten.) Lüdi in G. Hegi,) je poddruh prvosenky jarní. Roste hlavně v jižní Evropě až do výšky 2000 m n. m. Od prvosenky jarní pravé se liší vejčitými, dole často srdčitými, náhle úzce křídlatě řapíkatými zúženými listy, které jsou vespod hustě bíle plstnaté. Květy, měří 14 až 20 mm v průměru, mají kalich zvonkovitý a cípy korunní málo vyduté a dosti ploché. Kvete v březnu až červnu.\n\n"}
{"id": "535527", "url": "https://cs.wikipedia.org/wiki?curid=535527", "title": "Prvosenka jarní velkokališná", "text": "Prvosenka jarní velkokališná\n\nPrvosenka jarní velkokališná (\"Primula veris\" subsp. \"macrocalyx\" (Bunge) Lüdi in G. Hegi, ) je poddruh prvosenky jarní. Dosahuje velikosti 15 až 20 cm, má intenzivně žlutý květ zapuštěný do velkého, volného kalichu. Kvete od března do dubna. Roste v submontánním stupni v horských údolích a v humusem zaplněných štěrbinách skal. Roste v půdách bohatých na humus, mírně vlhkých a dobře odvodněných půdách v polostínu. Vyskytuje se od jihu Ruska, přes Turecko po severní Írán.\n\n"}
{"id": "535528", "url": "https://cs.wikipedia.org/wiki?curid=535528", "title": "Prvosenka jarní pravá", "text": "Prvosenka jarní pravá\n\nPrvosenka jarní pravá (\"Primula veris\" L. subsp. \"veris\") je nominátní poddruh prvosenky jarní. Jedná se o poddruh vyžadující další pozornost (C4a). Listová čepel je k bázi většinou náhle zúžená, naspodu chlupatá až olysalá (zřídka plstnatá). Chlupy jsou 0,1 až 0,3 mm dlouhé. Kalich je 14 až 16  mm dlouhý, slabě nafouklý. V termofytiku se obvykle vyskytuje jen jako příměs v  populacích prvosenky jarní šedavé, v mezofytiku se vyskytuje častěji, většinou jako převládající typ. Do oreofytika nezasahuje. Roste v planárním až suprakolinním, vzácně i submontánním stupni (max.: Javorníky, Butorka u Zděchova, cca 800 m. n. m.) Vyskytuje se téměř v celém areálu druhu, na jihu po Alpy.\n\n"}
{"id": "535530", "url": "https://cs.wikipedia.org/wiki?curid=535530", "title": "Nejvyšší správní soud České republiky", "text": "Nejvyšší správní soud České republiky\n\nNejvyšší správní soud České republiky se sídlem v Brně je spolu s Nejvyšším soudem vrcholným orgánem soudní moci v České republice. Zabývá se agendou správního soudnictví, napadení voleb, rozpuštění politických subjektů, pozastavení nebo znovuobnovení jejich činnosti, rozhodování kompetenčních sporů mezi orgány veřejné správy a dalších záležitostí. Představuje také \"kárný soud\" pro řízení ve věcech soudců, státních zástupců a soudních exekutorů.\n\nNově byl Nejvyšší správní soud zakotven v Ústavě České republiky (č. 1/1993 Sb.) až při projednávání návrhu v parlamentu, vládní návrh ústavy s ním nepočítal. Dlouho nebyl naplněn a jeho agendu vykonával Nejvyšší soud a především vrchní soudy. Postupně se obnovily diskuze, zda vůbec samostatně institucionalizované správní soudnictví zřizovat. Nakonec v letech 2000–2002 Ústavněprávní výbor Poslanecké sněmovny přistoupil k rozhodnutí o jeho zřízení, když vyšel ze tří modelů:\nPři projednávání jen těsně o jeden hlas neprošla varianta č. 1 jednotného obecného soudnictví a Ústavněprávní výbor doporučil Poslanecké sněmovně variantu č. 2, která ji akceptovala jako své doporučení vládě. Vláda pak předložila soudní řád správní, který byl schválen jako zákon č. 150/2002 Sb. Oproti původnímu vládnímu návrhu, který Nejvyšší správní soud umisťoval v Praze, Ústavněprávní výbor na návrh poslance Zdeňka Koudelky schválil změnu sídla soudu do Brna, což akceptovala i Poslanecká sněmovna. Svou činnost zahájil v roce 2003.\n\nNejvyšší správní soud zejména rozhoduje ve správním soudnictví o mimořádných opravných prostředcích proti rozhodnutím krajských soudů jako soudů správních, tj. o kasačních stížnostech. Mimoto tomuto soudu přísluší i zvláštní agenda, rozhoduje o:\n\nNejvyšší správní soud působí také jako soud volební – v sedmičlenném, tzv. volebním senátu rozhoduje o volebních stížnostech (návrzích na neplatnost voleb a hlasování) po volbách poslanců, senátorů, europoslanců a prezidenta republiky, v případě prezidentských voleb a voleb do Evropského parlamentu rozhoduje spory o registraci kandidátů. Rozhoduje též o kasačních stížnostech proti rozhodnutím krajských soudů ve věcech místního nebo krajského referenda. Nejvyšší správní soud je také kárným soudem ve věcech soudců, státních zástupců a soudních exekutorů. Kromě toho v jeho sídle zasedá zvláštní senát, složený ze tří soudců Nejvyššího správního soudu a tří soudců Nejvyššího soudu, který rozhoduje o kompetenčních sporech mezi soudy a správními orgány nebo mezi soudy obecnými a soudy správními.\n\nSoud se skládá z předsedy a místopředsedy (jmenuje je prezident s kontrasignací předsedy vlády nebo jím pověřeného člena), předsedů senátů a dalších soudců. Předseda soudu jmenuje a odvolává dva členy Rady Justiční akademie. Předseda soudu každému soudci na jeho návrh jmenuje dva asistenty soudce, kteří z pověření soudce činí jednotlivé úkony soudního řízení.\n\nNejvyšší správní soud rozhoduje v senátech:\n\n\n\nSoud sídlí na Moravském náměstí v budově č. 6, jejímž jádrem je původně bytový dům palácového typu postavený v novorenesančním slohu mezi roky 1869–1871 brněnským stavitelem Moritzem Kellnerem. Budovu roku 1902 odkoupil stát, který ji využíval jako sídlo okresního hejtmanství Brno-venkov. Po vzniku Československa zde sídlil úřad okresní politické správy a zemská školní rada, v období protektorátu pak německý oberlandrat, přičemž po válce se využití vrátilo politické správě okresu Brno-venkov. Budova je od roku 1964 chráněna jako nemovitá kulturní památka.\n\nPozději došlo k připojení dvou sousedních domů, Fleischackerova domu č. 4 v Solniční ulici a bytového domu č. 1 v Joštově ulici, čímž byla završena její dispoziční kompozice. Kolaudace proběhla roku 1994 a budova sloužila až do roku 2003 prodejnám, kancelářím taxislužby, okresnímu úřadu Brno-venkov, školskému úřadu, okresní inspekci požární ochrany a pedagogicko-psychologické poradně. Poté byla budova určena za sídlo nově zřízeného Nejvyššího správního soudu a prošla proto až do roku 2006 rozsáhlou rekonstrukcí. Soud mezitím sídlil v pronajatých prostorách v domě č. 31 v Masarykově ulici.\n\n"}
{"id": "535536", "url": "https://cs.wikipedia.org/wiki?curid=535536", "title": "Grafová", "text": "Grafová\n\nPříjmení Grafová sdílí více osob:\n\n"}
{"id": "535543", "url": "https://cs.wikipedia.org/wiki?curid=535543", "title": "Šťavelovité", "text": "Šťavelovité\n\nŠťavelovité (\"Oxalidaceae\") je čeleď vyšších dvouděložných rostlin z řádu šťavelotvaré (\"Oxalidales\"). Zahrnuje byliny i dřeviny a je rozšířena po celém světě. Šťavelovité se vyznačují složenými listy a pětičetnými květy se svrchním semeníkem. Plodem je tobolka nebo bobule. Často mají vysoký obsah šťavelanů. V České republice jsou zastoupeny pouze rodem šťavel. Karambola poskytuje tropické ovoce.\n\nMezi šťavelovitými převládají byliny, tropičtí zástupci však zahrnují i keře a stromy. Bylinní zástupci mají často podzemní hlízy nebo dužnaté oddenky. Odění je tvořeno jednoduchými chlupy. Listy jsou střídavé, celokrajné, u některých zástupců uspořádané v přízemní růžici nebo shlucích na vrcholech větví, dlanitě nebo zpeřeně složené, trojčetné nebo výjimečně redukované na jediný lístek. Na řapíku či řapíčcích jednotlivých lístků je nezřídka ztlustlina (tzv. pulvinus), u některých zástupců se lístky na noc sklánějí, výjimečně (\"Biophytum\") mohou být i sensitivní na dotyk. Žilnatina je dlanitá až zpeřená, palisty obvykle chybějí. Květenství jsou úžlabní, často připomínající okolík, případně vrcholíky nebo i hrozny. Někdy jsou květenství redukovaná na jediný květ. Květy jsou oboupohlavné, pravidelné, od drobných nenápadných až po velké a nápadné. Kalich i koruna jsou složeny z 5 volných lístků. Tyčinky jsou obvykle v počtu 10, na bázi srostlé, ve dvou kruzích, ve vnitřním kruhu jsou delší než ve vnějším. Semeník je svrchní, srostlý obvykle z 5 plodolistů, laločnatý, s 5 volnými čnělkami na vrcholu a s 5 komůrkami. V každém plodolistu je několik vajíček. Nektar je produkován nektárii mezi korunními plátky nebo na bázi tyčinek. Plodem je pouzdrosečná tobolka, řidčeji dužnatá bobule. Semena obsahují dužnatý endosperm a až na výjimky jsou opatřena míškem.<ref name=\"mam-7/2\"></ref>\n\nČeleď je celosvětově rozšířena, největší druhové bohatství je v tropickém a subtropickém pásu. Zahrnuje přes 900 druhů v přibližně 5 rodech. Největší rody jsou šťavel (\"Oxalis\", asi 450 druhů zejména v Kapsku a Jižní Americe) a citobýl (\"Biophytum\", asi 70 druhů, zejména v Jižní Americe a na Madagaskaru). Zástupci šťavelovitých rostou na nejrůznějších stanovištích, v tropickém pásu od suchých či vlhkých nížinných oblastí až po hranici sněhu v horách. Šťavel růžkatý je kosmopolitní druh, rozšířený po celém světě od tropů po teplejší oblasti mírného pásu.\n\nV Evropě je čeleď zastoupena pouze rodem šťavel.\n\nKvěty šťavelovitých jsou opylovány především hmyzem, lákaným nektarem a nezřídka i nápadnými květy. Častá je různočnělečnost (heterostylie), včetně heterotristylie. Semena šťavelů a citobýlu mají speciálně vyvinutý míšek, který je v době zralosti vystřeluje do okolí. Dužnaté plody tropických rodů \"Averrhoa\", \"Dapania\" a \"Sarcotheca\" jsou vyhledávány řadou zvířat, zahrnujících opice, netopýry či ptáky, kteří rozšiřují jejich semena. Některé druhy šťavelů se též intenzivně šíří dceřinými hlízkami.\n\nPro šťavelovité je charakteristický vysoký obsah rozpustných nebo nerospustných, krystalovaných šťavelanů. U šťavelů a karamboly byl prokázán obsah leukodelfinidinů a leukocyanidinů.\n\nDo původně bylinné čeledi šťavelovité byla vřazena dřevinná čeleď \"Averrhoaceae\" se třemi rody - \"Averrhoa\", \"Dapania\" a \"Sarcotheca\". Od rodu šťavel byly oddělovány některé další rody: \"Xanthoxalis\" (žlutošťavel), \"Sassia\" (šťavelec) aj.\n\n\nOba druhy karamboly, \"Averrhoa carambola\" a \"Averrhoa bilimbi\" mají jedlé plody a jsou pěstovány v tropech celého světa. V Malajsii se místně konzumují také plody \"Sarcotheca\". V jihoamerických Andách se jedí podzemní hlízy šťavelu hlíznatého (\"Oxalis tuberosa\"). Některé druhy šťavelů jsou pěstovány jako okrasné rostliny.\n\n\"Averrhoa\", \"Biophytum\", \"Dapania\", \"Oxalis\" (včetně \"Lotoxalis\" a \"Xanthoxalis\"), \"Sarcotheca\"\n\n\n"}
{"id": "535545", "url": "https://cs.wikipedia.org/wiki?curid=535545", "title": "Rota (diplomatika)", "text": "Rota (diplomatika)\n\nRota (z latiny: \"kruh\") je v diplomatice označení pro způsob ověření autentičnosti listiny. Jedná se o kruhové znamení složené ze dvou soustředných kruhů s křížem, který rozděluje vnitřní kruh na čtyři části. Rota dosáhla největšího uplatnění v papežské kanceláři, ovšem užívala se ve středověku i jinde v Itálii a též u panovníků na Pyrenejském poloostrově. Na papežských privilegiích se vyskytuje od poloviny 11. století zhruba do poloviny 14. století.\n\nZavedení roty na papežských listinách lze vysledovat od doby vlády Lva IX. (1049-1054), kdy se současně začalo užívat i bene valete. Rota se nacházela na konci textu privilegia vlevo, napravo se umisťovalo bene valete. Od vlády papeže Paschala II. (1099-1118) jsou v horních polích jména apoštolů Petra a Pavla (\"Petrus\" | \"Paulus\") a v dolních jméno papeže a jeho pořadí vyjádřené římskou číslicí. Ve vnějším kruhu bývala papežova deviza, případně jednotlivé vlastnoručně připsané značky.\n\nRota se objevila i na dalších dokumentech vydaných duchovními, kteří napodobovali způsob papežského potvrzení. Rota jako způsob ověření platnosti se také rozšířila mezi panovníky na Iberském poloostrově, kde se listinám opatřených tímto znamením říká \"privilegios rodados\".\n\n\n"}
{"id": "535546", "url": "https://cs.wikipedia.org/wiki?curid=535546", "title": "Bene valete", "text": "Bene valete\n\nBene valete (česky zhruba \"mějte se dobře\") je latinská formule umisťovaná na konec středověkých listin, která měla ověřovací funkci. Bene valete se užívalo u listin vydávaných merovejskými vládci a prvními králi z karlovské dynastie (ojediněle do roku 775). Nejvíce se ovšem bene valete užívalo u papežských listin. Od doby vlády Lva IX. (1049-1054) má ustálenou formu monogramu, občas vytvořeného vlastnoručně papežem. Ve slavnostních papežských privilegiích se bene valete vyskytovalo od poloviny 11. století do poloviny 14. století, kdy jeho užívání zmizelo.\n\n\n"}
{"id": "535552", "url": "https://cs.wikipedia.org/wiki?curid=535552", "title": "Mark McKoy", "text": "Mark McKoy\n\nMark Anthony McKoy (nar. 10. prosince 1961) je bývalý vrcholový atlet, závodící v překážkovém sprintu. Po většinu své kariéry reprezentoval Kanadu, v roce 1994 však přijal rakouské občanství a reprezentoval svoji novou zemi. \n\nJe olympijským vítězem v běhu na 110 metrů překážek z Barcelony 1992 a halovým mistrem světa na 60 metrů překážek z Toronta 1993. Dosud je také držitelem světového rekordu na méně vypisované trati 50 metrů překážek časem 6,25 s. \n\nPři vyšetřování případu sprintera Bena Johnsona se rovněž přiznal k užívání dopingu a byl potrestán dvouletým zákazem činnosti. Největších úspěchů dosáhl po odpykání trestu a návratu na dráhu. V té době byl členem tréninkové skupiny jiného skvělého překážkáře Colina Jacksona a jeho trenéra Malcolma Arnolda.\n\nAktivní kariéru ukončil po sezóně 1995. Dnes žije McKoy v Torontu, kde pracuje jako osobní trenér a fyzioterapeut.\n\n"}
{"id": "535555", "url": "https://cs.wikipedia.org/wiki?curid=535555", "title": "Komňátka", "text": "Komňátka\n\nKomňátka (německy Kömeth) je západní část obce Bohdíkov v okrese Šumperk. Prochází tudy železniční trať Šumperk - Krnov a silnice II/369. V roce 2009 zde bylo evidováno 75 adres. V roce 2001 zde trvale žilo 132 obyvatel.\n\nKomňátka je také název katastrálního území o rozloze 3,92 km.\n\nPrvní písemná zmínka o obci pochází z roku 1397.\n\n"}
{"id": "535556", "url": "https://cs.wikipedia.org/wiki?curid=535556", "title": "Osikov (Bratrušov)", "text": "Osikov (Bratrušov)\n\nOsikov (německy Aspendorf) je malá vesnice, část obce Bratrušov v okrese Šumperk. Nachází se asi 1 km na severovýchod od Bratrušova. V roce 2009 zde bylo evidováno 48 adres. V roce 2001 zde trvale žilo 31 obyvatel.\n\nOsikov je také název katastrálního území o rozloze 1,24 km.\n\n"}
{"id": "535557", "url": "https://cs.wikipedia.org/wiki?curid=535557", "title": "Strupšín", "text": "Strupšín\n\nStrupšín (německy \"Strupschein\") je malá vesnice, část obce Brníčko v okrese Šumperk. Nachází se asi 2 km na východ od Brníčka. Rozkládá se v údolí Strupšínského potoka, západně od vlastního Brníčka u cesty spojující Zábřeh s Rohlí. Katastr obce zahrnuje pouhých 124 ha. V roce 2009 zde bylo evidováno 49 adres a v roce 2001 zde trvale žilo 71 obyvatel.\n\nStrupšín je také název katastrálního území o rozloze 1,24 km.\n\nPrvní písemná zmínka o obci pochází z roku 1385, kdy je uváděna jako součást panství Brníčko. Vždy šlo o jednu z nejmenších obcí na Zábřežsku. S Brníčkem sdílel svůj osud až do roku 1848, kdy byl připojen k okresu Zábřeh.\n\nStrupšín byl opět připojen k obci Brníčko v roce 1976.\n\nJednotřídní škola byla v obci zřízena až v roce 1896, po roce 1989 byla zrušena.\n\nÚdaje (mimo aktuálních) jsou převzaty z Vlastivědy šumperského okresu.\n"}
{"id": "535558", "url": "https://cs.wikipedia.org/wiki?curid=535558", "title": "Králec", "text": "Králec\n\nKrálec () je severovýchodní část obce Dolní Studénky v okrese Šumperk. V roce 2009 zde bylo evidováno 104 adres. V roce 2001 zde trvale žilo 356 obyvatel.\n\nKrálec leží v katastrálním území Dolní Studénky o výměře 8,52 km.\n\n"}
{"id": "535560", "url": "https://cs.wikipedia.org/wiki?curid=535560", "title": "Potůčník", "text": "Potůčník\n\nPotůčník (německy \"Lauterbach\") je malá vesnice, část a katastrální území města Hanušovice v okrese Šumperk. Nachází se asi 3,5 km na východ od Hanušovic. Prochází tudy železniční trať Šumperk - Krnov. V roce 2009 zde bylo evidováno 30 adres. V roce 2001 zde trvale žilo 26 obyvatel.\n\nKatastrální území má rozlohu 2,77 km².\n\n\n"}
{"id": "535562", "url": "https://cs.wikipedia.org/wiki?curid=535562", "title": "Žleb (Hanušovice)", "text": "Žleb (Hanušovice)\n\nŽleb (dříve \"Valteřice\", německy \"Waltersdorf\") je malá vesnice, část města Hanušovice v okrese Šumperk. Nachází se asi 3,5 km na severozápad od Hanušovic. V roce 2009 zde bylo evidováno 30 adres. Nezjištěn počet obyvatel\n\nŽleb je také název katastrálního území o rozloze 6,21 km.\n\nPrvní písemná zmínka o obci pochází z roku 1325.\n\n"}
{"id": "535567", "url": "https://cs.wikipedia.org/wiki?curid=535567", "title": "Veleboř", "text": "Veleboř\n\nVeleboř () je částí obce Klopina v okrese Šumperk. Nachází se asi 2 km na sever od Klopiny. V roce 2009 zde bylo evidováno 64 adres. V roce 2001 zde trvale žilo 122 obyvatel.\n\nVeleboř je také název katastrálního území o rozloze 7,77 km.\n\n"}
{"id": "535569", "url": "https://cs.wikipedia.org/wiki?curid=535569", "title": "Lužná (Kopřivná)", "text": "Lužná (Kopřivná)\n\nLužná (dříve Velviz, ) je malá vesnice, část obce Kopřivná v okrese Šumperk. Nachází se asi 2 km na jihozápad od Kopřivné. Vesnicí prochází silnice II/446. V roce 2009 zde bylo evidováno 11 adres. V roce 2001 zde trvale žilo 11 obyvatel.\n\nLužná leží v katastrálním území Lužná u Hanušovic o rozloze 2,1 km.\n\nPrvní písemná zmínka o obci pochází z roku 1577.\n\n\n"}
{"id": "535570", "url": "https://cs.wikipedia.org/wiki?curid=535570", "title": "Žďár (Brdská vrchovina)", "text": "Žďár (Brdská vrchovina)\n\nŽďár je výrazný zalesněný kopec s nadmořskou výškou 629 metrů v katastrálním území Pavlovsko. Nachází se si 4,5 km východně od Rokycan a je dominantou přírodního parku Trhoň. Svahy kopce převyšují okolní terén o 150 až 200 metrů a zvláště na severní straně jsou skalnaté. Tyto skalní terasy a suťová moře se vzácnou květenou a vrcholová část hory jsou chráněny jako přírodní rezervace Žďár. Na vrcholu se nalézají zbytky žďárského hradiště datovaného do pozdní doby bronzové a snad i doby halštatské (první polovina prvního tisíciletí před naším letopočtem).\n\nVrch se nachází v geomorfologickém celku Brdská vrchovina, podcelku Brdy a okrsku Strašická vrchovina. Tvoří ho kambrické křemenné slepence a porfyrické diority, které vystupují na povrch v podobě vrcholových skal. Na svazích se vyskytují projevy mrazového zvětrávání jako jsou mrazové sruby, skalní stěny, věže nebo balvanové a blokové sutě.\n\nPřes vrchol vedou dvě značené turistické trasy: červená značka Rokycany–Holoubkov a žlutá Svojkovice–Dobřív. Ze skal na Žďáru se nabízejí rozhledy do okolí, zvláště na obec Hůrky a hřeben Radče s vrcholem Brno. Místo patří k vyhledávaným turistickým cílům Rokycanska.\n"}
{"id": "535571", "url": "https://cs.wikipedia.org/wiki?curid=535571", "title": "Dolní Libina", "text": "Dolní Libina\n\nDolní Libina () je jižní část obce Libina v okrese Šumperk. Prochází zde silnice II/446. V roce 2009 zde bylo evidováno 180 adres. V roce 2001 zde trvale žilo 525 obyvatel.\n\nDolní Libina je také název katastrálního území o rozloze 7,24 km.\n\nPrvní písemná zmínka o obci pochází z roku 1344. Původně se nazývala Moravská Libina.\n\n\n"}
{"id": "535573", "url": "https://cs.wikipedia.org/wiki?curid=535573", "title": "Alfa Romeo 147", "text": "Alfa Romeo 147\n\nAlfa Romeo 147 je automobil nižší střední třídy, který v letech 2000 až 2010 vyráběla italská automobilka Alfa Romeo. Vyráběl se jako tří- nebo pětidveřový hatchback. Vůz vyhrál titul evropské auto roku 2001.\n\nAutomobil byl představen na Turínském autosalonu v roce 2000. Nahradil stávající modely 145 a 146. V roce 2004 prošel vůz faceliftem.\n\nModel GTA byl představen v roce 2002. Používá vidlicový šestiválec o objemu 3,2 litru, který dosahuje výkonu 250 koní. Maximální rychlost byla 246 km/h. Karoserie byla mírně rozšířena.\n\n\n\nAlfa Romeo 147 vyhrála více jak 27 ocenění včetně :\n\nAlfa Romeo 147 v závodní verzi Cup měla vlastní okruhové závody Alfa 147 Challenge. V roce 2005 se tyto závody konaly společně se šampionátem WTCC.\n\nAlfa Romeo 147 S1600 sice neměla oficiální homologaci pro rallye, ale byl zařazován do této kategorie.Existoval jen jeden exemplář, za jehož vývoj je odpovědný Steve Hill, který přestavěl jeden z okruhových speciálů BTCC. Ten původně uvažoval o stavbě super speciálu, který by měl konkurovat vozům WRC. Kvůli finanční situaci se nakonec ale rozhodl pro kategorii S1600. Vůz poprvé startoval na Jim Clark rallye, samozřejmě bez homologace. Tu měla zařídit automobilka, která to ale odmítla. Hill tak po sezoně nabídl auto k prodeji. Původní motor 1,8 byl upraven na 1,6 litru. Pro závody byl kvůli své konstrukci z ocele těžký. Dosahoval ale výkonu 240 koní. Oficiální homologaci automobilky dostal až dvoulitrový model.\n"}
{"id": "535574", "url": "https://cs.wikipedia.org/wiki?curid=535574", "title": "Filipová", "text": "Filipová\n\nFilipová (německy \"Phillippsthal\") je jižní část obce Loučná nad Desnou v okrese Šumperk. V roce 2009 zde bylo evidováno 79 adres. V roce 2001 zde trvale žilo 221 obyvatel.\n\nFilipová je také název katastrálního území o rozloze 2,36 km.\n\nPrvní písemná zmínka o obci pochází z roku 1773.\n\n\n"}
{"id": "535576", "url": "https://cs.wikipedia.org/wiki?curid=535576", "title": "Kociánov", "text": "Kociánov\n\nKociánov (německy \"Kozianau\") je vesnice, část obce Loučná nad Desnou v okrese Šumperk. Nachází se asi 1,5 km na sever od Loučné nad Desnou. Prochází zde silnice I/44. V roce 2009 zde bylo evidováno 82 adres. V roce 2001 zde trvale žilo 284 obyvatel.\n\nKociánov je také název katastrálního území o rozloze 11,6 km. V katastrálním území Kociánov leží i Loučná nad Desnou.\n\n"}
{"id": "535577", "url": "https://cs.wikipedia.org/wiki?curid=535577", "title": "Přemyslov", "text": "Přemyslov\n\nPřemyslov () je malá vesnice, část obce Loučná nad Desnou v okrese Šumperk. Nachází se asi 3,5 km na sever od Loučné nad Desnou. V roce 2009 zde bylo evidováno 30 adres. V roce 2001 zde trvale žilo 12 obyvatel.\n\nPřemyslov je také název katastrálního území o rozloze 15,99 km².\n\nPřírodní rezervace Přemyslovské sedlo – podmáčené louky s bohatými rostlinnými společenstvy\n\n"}
{"id": "535578", "url": "https://cs.wikipedia.org/wiki?curid=535578", "title": "Negative Approach", "text": "Negative Approach\n\nNegative Approach je Hardcore/Punk kapela z Detroitu. Vznikla v roce 1981 a je považovaná z průkopníky hardcoru v oblasti Detroitu.\n\n\n\n\n"}
{"id": "535579", "url": "https://cs.wikipedia.org/wiki?curid=535579", "title": "Rejhotice", "text": "Rejhotice\n\nRejhotice (německy \"Reutenhau\") je vesnice, část obce Loučná nad Desnou v okrese Šumperk. Nachází se asi 2 km na sever od Loučné nad Desnou. Prochází zde silnice I/44. V roce 2009 zde bylo evidováno 189 adres. V roce 2001 zde trvale žilo 535 obyvatel.\n\nRejhotice je také název katastrálního území o rozloze 27,95 km.\n\nPrvní písemná zmínka o obci pochází z roku 1494.\n\n\n"}
{"id": "535580", "url": "https://cs.wikipedia.org/wiki?curid=535580", "title": "Křivá Voda", "text": "Křivá Voda\n\nKřivá Voda (německy \"Krummwasser\") je malá vesnice, část obce Malá Morava v okrese Šumperk. Nachází se asi 4 km na jihovýchod od Malé Moravy. V roce 2009 zde bylo evidováno 13 adres. V roce 2001 zde trvale žilo 11 obyvatel.\n\nKřivá Voda je také název katastrálního území o rozloze 2,59 km.\n"}
{"id": "535581", "url": "https://cs.wikipedia.org/wiki?curid=535581", "title": "Sklené (Malá Morava)", "text": "Sklené (Malá Morava)\n\nSklené (německy Glassdörfel) je malá vesnice, část obce Malá Morava v okrese Šumperk. Nachází se asi 2 km na severovýchod od Malé Moravy. V roce 2009 zde bylo evidováno 42 adres. V roce 2001 zde trvale žilo 23 obyvatel.\n\nSklené leží v katastrálním území Sklené u Malé Moravy o rozloze 17,73 km.\n\n"}
{"id": "535582", "url": "https://cs.wikipedia.org/wiki?curid=535582", "title": "Vlaské", "text": "Vlaské\n\nVlaské (německy Blaschke nebo Walbergsdorf) je malá vesnice, část obce Malá Morava v okrese Šumperk. Nachází se asi 5 km na východ od Malé Moravy. Prochází tudy železniční trať Dolní Lipka - Hanušovice a silnice II/312. V roce 2009 zde bylo evidováno 22 adres. V roce 2001 zde trvale žilo 37 obyvatel.\n\nVlaské je také název katastrálního území o rozloze 4,8 km.\n\nPrvní písemná zmínka o obci pochází z roku .\n\n\n"}
{"id": "535584", "url": "https://cs.wikipedia.org/wiki?curid=535584", "title": "Javoří (Maletín)", "text": "Javoří (Maletín)\n\nJavoří (německy \"Ohrnes\") je malá vesnice, část obce Maletín v okrese Šumperk. Nachází se asi 1,5 km na severovýchod od Maletína. V roce 2009 zde bylo evidováno 32 adres. V roce 2001 zde trvale žilo 17 obyvatel.\n\nJavoří leží v katastrálním území Javoří u Maletína o rozloze 3,22 km.\n\nPrvní písemná zmínka o obci pochází z roku 1317.\n\n\n"}
{"id": "535586", "url": "https://cs.wikipedia.org/wiki?curid=535586", "title": "Nový Maletín", "text": "Nový Maletín\n\nNový Maletín (německy \"Neu Maletein\") je malá vesnice, část obce Maletín v okrese Šumperk. Nachází se asi 2 km na jih od Maletína. V roce 2009 zde bylo evidováno 24 adres. V roce 2001 zde trvale nežil žádný obyvatel\n\nNový Maletín je také název katastrálního území o rozloze 0,98 km.\n\nPrvní písemná zmínka o obci pochází z roku 1536.\n\n\n"}
{"id": "535587", "url": "https://cs.wikipedia.org/wiki?curid=535587", "title": "Starý Maletín", "text": "Starý Maletín\n\nStarý Maletín (německy \"Alt Moletein\") je vesnice, část obce Maletín v okrese Šumperk. Nachází se asi 2 km na západ od Maletína. V roce 2009 zde bylo evidováno 201 adres. V roce 2001 zde trvale žilo 351 obyvatel.\n\nStarý Maletín je také název katastrálního území o rozloze 14,36 km.\n\nPrvní písemná zmínka o obci pochází z roku 1317.\n\n\n"}
{"id": "535588", "url": "https://cs.wikipedia.org/wiki?curid=535588", "title": "Řepová", "text": "Řepová\n\nŘepová (německy \"Rippau\") je vesnice, část města Mohelnice v okrese Šumperk. Nachází se asi 5,5 km na severozápad od Mohelnice. V roce 2009 zde bylo evidováno 72 adres. V roce 2001 zde trvale žilo 173 obyvatel.\n\nŘepová je také název katastrálního území o rozloze 5,29 km.\n\n\n"}
{"id": "535589", "url": "https://cs.wikipedia.org/wiki?curid=535589", "title": "Újezd (Mohelnice)", "text": "Újezd (Mohelnice)\n\nÚjezd () je vesnice, část města Mohelnice v okrese Šumperk. Nachází se asi 2 km na jihozápad od Mohelnice. Prochází zde silnice II/644. V roce 2009 zde bylo evidováno 81 adres. V roce 2001 zde trvale žilo 185 obyvatel.\n\nÚjezd leží v katastrálním území Újezd u Mohelnice o rozloze 3,56 km.\nUprostřed vesnice je rybník.\n\nDo vesnice patří i osady Dolní Válce a Horní Krčmy.\n\nVesnicí protéká říčka Újezdka, která se vlévá do nedalekého Moravičanského jezera.\n\n"}
{"id": "535590", "url": "https://cs.wikipedia.org/wiki?curid=535590", "title": "Plechy", "text": "Plechy\n\nPlechy (německy Plötsch) je část obce Nový Malín v okrese Šumperk. Nachází se na západě Nového Malína. V roce 2009 zde bylo evidováno 69 adres. V roce 2001 zde trvale žilo 199 obyvatel.\n\nPlechy leží v katastrálním území Nový Malín o výměře 19,64 km.\n\nPlechy byly do 1. ledna 1973 součástí obce Dolní Studénky, kdy byly připojeny k obci Nový Malín.\n\n"}
{"id": "535591", "url": "https://cs.wikipedia.org/wiki?curid=535591", "title": "Mostkov", "text": "Mostkov\n\nMostkov (německy \"Moskelle\") je vesnice, část obce Oskava v okrese Šumperk. Nachází se asi 2 km na jih od Oskavy. V roce 2009 zde bylo evidováno 131 adres. V roce 2001 zde trvale žilo 251 obyvatel.\n\nMostkov je také název katastrálního území o rozloze 4,54 km.\n\n"}
{"id": "535592", "url": "https://cs.wikipedia.org/wiki?curid=535592", "title": "Třemešek", "text": "Třemešek\n\nTřemešek (německy \"Tschimischl\") je vesnice, část obce Oskava v okrese Šumperk. Nachází se asi 2,5 km na severozápad od Oskavy. V roce 2009 zde bylo evidováno 98 adres. V roce 2001 zde trvale žilo 125 obyvatel.\n\nTřemešek je také název katastrálního území o rozloze 14,97 km.\n\n"}
{"id": "535593", "url": "https://cs.wikipedia.org/wiki?curid=535593", "title": "Radnice (Pavlov)", "text": "Radnice (Pavlov)\n\nRadnice () je vesnice, část obce Pavlov v okrese Šumperk. Nachází se asi 2 km na jih od Pavlova. V roce 2009 zde bylo evidováno 75 adres. V roce 2001 zde trvale žilo 87 obyvatel.\n\nRadnice je také název katastrálního území o rozloze 3,55 km.\n"}
{"id": "535594", "url": "https://cs.wikipedia.org/wiki?curid=535594", "title": "Veselí (Pavlov)", "text": "Veselí (Pavlov)\n\nVeselí () je malá vesnice, část obce Pavlov v okrese Šumperk. Nachází se asi 2,5 km na jihozápad od Pavlova. Prochází zde silnice II/644. V roce 2009 zde bylo evidováno 49 adres. V roce 2001 zde trvale žilo 98 obyvatel.\n\nVeselí leží v katastrálním území Veselí u Mohelnice o rozloze 4,83 km a Vacetín o rozloze 1,18 km.\n\n"}
{"id": "535596", "url": "https://cs.wikipedia.org/wiki?curid=535596", "title": "Machismus", "text": "Machismus\n\nMachismus či machizmus může znamenat\n"}
{"id": "535598", "url": "https://cs.wikipedia.org/wiki?curid=535598", "title": "Janoslavice", "text": "Janoslavice\n\nJanoslavice (německy Schweine) je vesnice, část obce Rohle v okrese Šumperk. Nachází se asi 2 km na jihozápad od Rohle. V roce 2009 zde bylo evidováno 77 adres. V roce 2001 zde trvale žilo 121 obyvatel.\n\nJanoslavice je také název katastrálního území o rozloze 7,4 km.\n\nVesnice se až do roku 1904 jmenovala Svinov, přejmenována na počest zdejšího rodáka, řídícího učitele Jana Mikysky. \n\n"}
{"id": "535599", "url": "https://cs.wikipedia.org/wiki?curid=535599", "title": "Nedvězí (Rohle)", "text": "Nedvězí (Rohle)\n\nNedvězí (německy \"Nebes\") je vesnice, část obce Rohle v okrese Šumperk. Nachází se na horním toku potoka Rohelnice asi 2 km na severovýchod od Rohle. V roce 2009 zde bylo evidováno 59 adres. V roce 2001 zde trvale žilo 95 obyvatel.\n\nNedvězí leží v katastrálním území Nedvězí u Zábřeha o rozloze 3,19 km.\n\n"}
{"id": "535602", "url": "https://cs.wikipedia.org/wiki?curid=535602", "title": "Radomilov", "text": "Radomilov\n\nRadomilov (německy Radomühl) je vesnice, část obce Ruda nad Moravou v okrese Šumperk. Nachází se asi 2 km na jihovýchod od Rudy nad Moravou. V roce 2009 zde bylo evidováno 67 adres. V roce 2001 zde trvale žilo 101 obyvatel.\n\nRadomilov je také název katastrálního území o rozloze 1,85 km.\n\n"}
{"id": "535603", "url": "https://cs.wikipedia.org/wiki?curid=535603", "title": "Rudoltice (Sobotín)", "text": "Rudoltice (Sobotín)\n\nRudoltice (německy \"Rudelsdorf\") je vesnice, část obce Sobotín v okrese Šumperk. Nachází se asi 2,5 km na jih od Sobotína. Prochází zde silnice I/11. V roce 2009 zde bylo evidováno 73 adres. V roce 2001 zde trvale žilo 110 obyvatel.\n\nRudoltice leží v katastrálním území Rudoltice u Sobotína o rozloze 17,58 km.\n\n"}
{"id": "535608", "url": "https://cs.wikipedia.org/wiki?curid=535608", "title": "Stříbrnice (Staré Město)", "text": "Stříbrnice (Staré Město)\n\nStříbrnice (německy \"Stubenseifen\") je vesnice, část města Staré Město v okrese Šumperk. Nachází se asi 3,5 km na západ od Starého Města. V roce 2009 zde bylo evidováno 61 adres. V roce 2001 zde trvale žilo 118 obyvatel.\n\nStříbrnice je také název katastrálního území o rozloze 9,25 km.\n\nRoku 1965 byla do Stříbrnic včleněna obec Nový Rumburk, která se nacházela východně od obce. Byla založena na pozemcích panského dvora roku 1769 knížetem Adamem z Lichtenštejna, který sem povolal několik rodin poddaných z Rumburku v Čechách.\n\n\n"}
{"id": "535610", "url": "https://cs.wikipedia.org/wiki?curid=535610", "title": "Březná (Štíty)", "text": "Březná (Štíty)\n\nBřezná je ves ležící v nadmořské výšce 443 m v údolí stejnojmenné řeky, v bezprostředním sousedství Štítů při silnici z tohoto města na sever k Červené Vodě. Katastr o rozloze 371 hektarů se po připojení Březenského Dvora zvětšil na 521 hektarů.\n\nBřezná patří k nejstarším vsím na Štítecku. Připomíná se již roku 1278 u Šilperka. Později sice připadla k hradu Hoštejn a roku 1464 jako Horní Březná k Zábřehu, ale po roce 1516 se dostala opět k Šilperku a roku 1596 k panství Ruda.\n\nNa počátku 19. století existovala v Březné manufaktura na kartouny s bělidlem, ale ta roku 1824 zanikla. Po roce 1848 měla ves okresní soud v Šilperku a politickou správu v Zábřehu. \n\nDo roku 1918 byla tato sídelní lokalita označována česky jako \"Březná – Ves\", německy Friesedorf, potom jenom jako Březná, a to i po připojení \"Březenského Dvora\" roku 1949. Vznikla zřejmě na místě vykáceného březového lesa (březiny), nebo bylo její jméno spojeno s názvem řeky Březné. \n\nPo roce 1918 se v Březné i Březenském Dvoře uplatnil vliv několika německých politických stran, aktivistických i negativistických. O zdejší obecné a pochopitelně až do roku 1945 německé škole víme jenom to, že existovala již od roku 1853.\n\nPo roce 1949 začal v Březné a Březenském Dvoře hospodařit Státní statek Šumperk, který převzal půdu zdejšího potravinářského družstva a později i soukromých hospodářství. V rámci delimitace připadly pozemky Březné od roku 1957 pod Státní statek v Postřelmově a od roku 1964 ke statku ve Štítech. V roce 1980 byla Březná připojena ke Štítům.\n\n\n\n\n"}
{"id": "535612", "url": "https://cs.wikipedia.org/wiki?curid=535612", "title": "Bezděkov u Úsova", "text": "Bezděkov u Úsova\n\nBezděkov u Úsova () je malá vesnice, část města Úsov v okrese Šumperk. Nachází se v údolí potoka Rohelnice asi 4,5 km na sever od Úsova. V roce 2009 zde bylo evidováno 34 adres. V roce 2001 zde trvale žilo 74 obyvatel.\n\nBezděkov u Úsova je také název katastrálního území o rozloze 1,52 km.\n\nVe vesnici je kaplička svatého Antonína z 19. století.\n\n"}
{"id": "535614", "url": "https://cs.wikipedia.org/wiki?curid=535614", "title": "Bukovice (Velké Losiny)", "text": "Bukovice (Velké Losiny)\n\nBukovice () je vesnice, část obce Velké Losiny v okrese Šumperk. Nachází se asi 3,5 km na sever od Velkých Losin. V roce 2009 zde bylo evidováno 79 adres. V roce 2001 zde trvale žilo 82 obyvatel.\n\nBukovice leží v katastrálním území Bukovice u Velkých Losin o rozloze 7,03 km.\n\n"}
{"id": "535615", "url": "https://cs.wikipedia.org/wiki?curid=535615", "title": "Ludvíkov (Velké Losiny)", "text": "Ludvíkov (Velké Losiny)\n\nLudvíkov () je malá vesnice, část obce Velké Losiny v okrese Šumperk. Nachází se asi 2,5 km na jihozápad od Velkých Losin. V roce 2009 zde bylo evidováno 11 adres. V roce 2001 zde trvale žilo 23 obyvatel.\n\nLudvíkov leží v katastrálním území Velké Losiny o výměře 21,26 km.\n\n"}
{"id": "535616", "url": "https://cs.wikipedia.org/wiki?curid=535616", "title": "Dolní Bušínov", "text": "Dolní Bušínov\n\nDolní Bušínov je vesnice, část města Zábřeh v okrese Šumperk. Nachází se asi 6,5 km na jihozápad od Zábřehu. V roce 2009 zde bylo evidováno 124 adres. V roce 2001 zde trvale nežil žádný obyvatel\n\nDolní Bušínov je také název katastrálního území o rozloze 1,9 km.\n\n"}
{"id": "535617", "url": "https://cs.wikipedia.org/wiki?curid=535617", "title": "Václavov (Zábřeh)", "text": "Václavov (Zábřeh)\n\nVáclavov (německy Watzelsdorf) je vesnice, část města Zábřeh v okrese Šumperk. Nachází se asi 4,5 km na severozápad od Zábřehu. V roce 2009 zde bylo evidováno 74 adres. V roce 2001 zde trvale žilo 220 obyvatel.\n\nVáclavov leží v katastrálním území Václavov u Zábřeha o rozloze 4,88 km.\nZde se také koná prestižní Václavovský Kulturní Podzim\n\n"}
{"id": "535619", "url": "https://cs.wikipedia.org/wiki?curid=535619", "title": "Šťavelotvaré", "text": "Šťavelotvaré\n\nŠťavelotvaré (\"Oxalidales\") je řád vyšších dvouděložných rostlin.\n\nŘád zahrnuje byliny i statné stromy a dokonce jeden druh masožravé rostliny. Charakteristických společných morfologických znaků není mnoho. Časté jsou složené listy. Gyneceum je svrchní, nejčastěji z menšího počtu plodolistů.\n\nČeledi, náležející podle dnešního pojetí do řádu šťavelotvaré (\"Oxalidales\") byly před nástupem molekulárních metod řazeny do několika různých řádů nebo i podtříd.\n\nV Cronquistově systému byla většina těchto čeledí řazena v řádu růžotvaré (\"Rosales\"), čeleď šťavelovité (\"Oxalidaceae\") byla v řádu kakostotvaré (\"Geraniales\"), čeleď \"Elaeocarpaceae\" v řádu slézotvaré (\"Malvales\"), čeleď \"Tremandraceae\" (dnes vřazená do \"Elaeocarpaceae\") v řádu vítodotvaré (\"Polygalales\") a čeleď \"Huaceae\" v řádu violkotvaré (\"Violales\").\n\nV systému APG III je řád součástí skupiny vyšších dvouděložných rostlin nazývané \"Eurosids I\".\n\n\n"}
{"id": "535620", "url": "https://cs.wikipedia.org/wiki?curid=535620", "title": "Seznam katastrálních území v okrese Šumperk", "text": "Seznam katastrálních území v okrese Šumperk\n\nV této tabulce je uveden kompletní výčet katastrálních území Okresu Šumperk, včetně rozlohy a sídel, které na nich leží.\nCelková výměra 1313,1 km\n\nhttp://www.uir.cz/ Územně identifikační registr ČR\n"}
{"id": "535626", "url": "https://cs.wikipedia.org/wiki?curid=535626", "title": "Oáza (Star Trek: Nová generace)", "text": "Oáza (Star Trek: Nová generace)\n\n„Oáza“, v originále „Haven“, je jedna z epizod první sezóny seriálu \"\", která byla v České republice při své premiéře odvysílána jako pátá v pořadí, zatímco ve Spojených státech jako jedenáctá.\n\nPlaneta s názvem Cassius, jíž se říká Oáza (Haven), je další zastávkou USS Enterprise D. Pobyt na jejím povrchu má údajně léčivé účinky. Posádka chce strávit pár dnů dovolené. Z povrchu je ale na palubu přenesena svatební dárková krabice. Mluvící předmět oznámí překvapené Deanně Troi, že se má vdávat. Jejím nastávajícím se stane Wyatt Miller, jenž je lékařem. Ženicha vybrali rodiče obou mladých lidí. Postup je v souladu s tradicí planety Betazed, kde rodiče vždy vyhledávají svým potomkům budoucího partnera. Na Enterprise proto zavítají Wyattovi rodiče, ale také Deannina matka Lwaxana Troi. Výstřední dáma si přivedla sluhu jménem pan Homn.\n\nPosádka si na přítomnost zvláštních hostů zvyká jen pomalu. Představitelka Havenské vlády prosí kapitána Picarda o pomoc. K planetě se totiž blíží loď, jež se neidentifikovala, obyvatelé ji proto považují za nepřátelskou. Planeta nemá žádné prostředky k obraně a podle smlouvy s Federací je kapitánova loď povinna ji chránit. Deanna se s Wyattem postupně blíže seznámí. Oba se s nuceným sňatkem smiřují. Poradkyně ale pozná, že její nastávající očekával někoho úplně jiného. Wyatt ji sám prozradí, že neznámou blondýnku nikdy neviděl, ale ve snech slyší její hlas a vidí její tvář. Podle svých snů ji Wyatt dokonce namaloval, portréty přinesl s sebou do kajuty. William Riker si o Deannu začíná dělat velké starosti. Před několika lety měl s Deannou více než jen přátelský vztah.\n\nUkáže se, že neznámá loď je tarelianská. Pomalu se blíží k orbitě planety Haven a veze smrtelnou nákazu. Tarelianská loď nereaguje na žádné pokusy o kontakt. Picard nařídí použít vlečný paprsek, aby zabránil posádce tarelianské lodi přepravit se dolů na povrch. Až poté se tarelianská posádka sama přihlásí. Wyatt je velmi překvapen, mezi posádkou je také žena z jeho snů. Jmenuje se Ariana a také zná Wyattovu podobu ze snů. Pod vlivem tohoto setkání se Wyatt rozhodne transportovat na tarelianskou loď. Vezme s sebou část lékařského vybavení, omráčí obsluhu transportéru a přepraví se na loď. Ví, že loď kvůli nákaze už nikdy nebude moci opustit. Svatební hosté pak opouštějí palubu Enterprise a loď odlétá.\n\n\n\n"}
{"id": "535632", "url": "https://cs.wikipedia.org/wiki?curid=535632", "title": "Nazvá", "text": "Nazvá\n\nNazvá (\"Nizwa\", arabsky: \"نزوى\") je město v Ománu, v provincii ad-Dáchílija. Leží v ománském vnitrozemí, přibližně 140 km. od hlavního města Maskatu. Má přibližně 70 tis. obyvatel. Jde o jedno z nejstarších měst v Ománu. Nachází se zde stejnojmenná pevnost.\n\nV šestém a sedmém století bývala Nazvá hlavním městem Ománu. V dnešní době je jedním z turisticky nejnavštěvovanějších míst hlavně díky vojenské pevnosti, jež se nachází uprostřed města a kterou nechal vybudovat Imám Sultán Bin Saif Al Yaribi roku 1668. V okolí pevnosti se nachází tradiční súk.\n\nNazvá slouží jako centrum pro okolí. Ve městě se nachází velké množství obchodů, hotely i univerzita.\n\nV okolí Nazvá se nachází mnoho zajímavostí. Za zmínku stojí wádí Tanúf či jeskyně al-Húta.\n"}
{"id": "535634", "url": "https://cs.wikipedia.org/wiki?curid=535634", "title": "Kam se dosud nikdo nevydal", "text": "Kam se dosud nikdo nevydal\n\n„Kam se dosud nikdo nevydal“, v originále „Where No One Has Gone Before“, je v pořadí šestá epizoda první sezóny seriálu \"\".\n\nLoď USS Enterprise D se setká s USS Fearless a vezme na palubu experta na warp pohon jménem Kosinski. Vědec má za úkol provést sérii testů lodních motorů a zvýšit účinnost warpového pohonu. Kosinského doprovází jeho mimozemský asistent, zvaný Cestovatel. Oba vysvětlují nezbytnost testů posádce strojovny. Lodní pracovníci mají pochyby, neboť Enterprise je na cestě teprve krátkou dobu a všechny systémy jsou nové. Kosinski se chová k ostatním dost namyšleně. Wesley Crusher také sleduje testy, Cestovatel jej zaujme.\n\nKdyž test začne, Enterprise náhle prudce zvýší rychlost. Letí vysoce nad možnosti warpového pohonu. Když kapitán Jean-Luc Picard přikáže zastavit, překvapená posádka se nachází více než dva milióny světelných let od Mléčné dráhy. Dat vypočítá, že cesta zpátky jim bude trvat tři sta let. Kosinski je s výsledky testů spokojen, ale Picard vůbec ne. Kosinski proto navrhne celý proces zopakovat, loď to má zase vrátit zpět. Wesley upozorní Rikera na to, co viděl: Cestovatel během testu mizel a zase se objevoval. Když je zahájen další test, Cestovatel opět mizí a zhmotňuje se, a zdá se, že ho proces vyčerpává. Loď opět nabere rychlost, tentokrát se ocitnou v dosud neznámé galaxii. Picard žádá Kosinského, aby loď dopravil domů.\n\nV neznámé Galaxii zažívá celá posádka zvláštní vize, na lodi se zhmotňují jejich představy. Na palubě tak začne hořet, kapitán Picard zase potká svou dávno zesnulou matku. Nastává poplach. Posádka zjistí, že mimořádné zrychlení warpové rychlosti způsobil Cestovatel. Toho prohlíží doktorka Crusherová, ale není schopna o něm zjistit vůbec nic. Cestovatel vysvětlí, že má schopnosti pronikat do jiné reality, a tímto testem sledoval, zda je lidstvo vyspělé k takovému pokroku.\n\nV rozhovoru s Picardem Cestovatel dále prozradí, že cestuje s cílem pozorovat vědecký pokrok, přičemž u Wesleyho objevil velký talent. Omluví se také, že přivedl loď a posádku do velkého nebezpečí. K dalšímu testu, který má Enterprise vrátit zpět domů, si Cestovatel vyžádá asistenci Wesleyho. Když test spustí, Cestovatel opět střídavě mizí a materializuje se, Wesley chvílemi mizí také. Když loď zastaví, ocitají se opět ve známém vesmíru. Kapitán poté Wesleyho za jeho zásluhy povýší na podporučíka.\n\n\n"}
{"id": "535635", "url": "https://cs.wikipedia.org/wiki?curid=535635", "title": "Ad-Dáchílija", "text": "Ad-Dáchílija\n\nAd-Dáchílija (: ) je vnitrozemní guvernorát Sultanátu Omán. Správním centrem oblasti je město Nazvá. Rozkládá se na oblasti 31 900 km². Na severu sousedí s guvernoráty Maskat a Jižní al-Batína, na východě se Severní aš-Šarkíjou, na jihu s al-Wusta a na západě s guvernoráty ad-Zahíra al-Burajmi. Vzhledem ke své poloze spojuje Maskat s ostatními oblastmi.\n\nGuvernorát Ad-Dáchílija se dělí na 8 vilájetů. Jsou jimi Adam, al-Hamra, Bahla, Bidbid, Izki, Maná, Nazvá a Samájl.\n\nAd-Dáchílija disponuje značnými ekonomickými a přírodními zdroji a oplývá mnoha turistickými atrakcemi včetně pevností, mešit a dalších historických památek. Nachází se zde pevnost Bahla, která je součástí světového dědictví UNESCO.\n\n\n"}
{"id": "535639", "url": "https://cs.wikipedia.org/wiki?curid=535639", "title": "Al-Batína", "text": "Al-Batína\n\nAl-Batína (: ) je přímořská oblast na severu Sultanátu Omán. Region leží mezi Ománským zálivem na severu a pohořím Al-Hadžar. Díky své poloze, zdrojům a vysoké hustotě obyvatel hrála al-Batína významnou roli v ománské historii, měla statut námořního a obchodního centra Ománského zálivu i Indického oceánu. Nerostné bohatství utvořilo základnu pro těžký průmysl. Leží zde přístav Miná Sohar.\n\nAž do roku 2011 byla al-Batína ománským regionem - jedním z nejvyšších územních celků, které tvoří Omán. Region sousedil s guvernorátem Maskat na východě, na jihu s regionem ad-Dáchílija, na jihozápadě s regionem ad-Zahíra a na západě s guvernorátem al-Burajmi. Na severozápadě se dotýkal hranice se Spojenými arabskými emiráty. Správní městem byl Suhár. V roce 2011 byla al-Batína z územně-politického hlediska rozdělen do dvou guvernorátů - Jižní al-Batína a Severní al-Batína.\nRegion sestával z 12 vilájetů (al-Awabi, al-Chabúra, al-Musáná, ar-Rustak, as-Suwajk, Barka, Liwa, an-Nachal, Saham, Šinas, Suhár a Wadi al-Máwil).\n\n\n"}
{"id": "535647", "url": "https://cs.wikipedia.org/wiki?curid=535647", "title": "Červená Lhota (Bílá Lhota)", "text": "Červená Lhota (Bílá Lhota)\n\nČervená Lhota je vesnice, část obce Bílá Lhota v okrese Olomouc. Nachází se asi 1 km na severozápad od Bílé Lhoty. V roce 2009 zde bylo evidováno 83 adres. V roce 2001 zde trvale žilo 202 obyvatel.\n\nČervená Lhota leží v katastrálním území Červená Lhota u Řimic o rozloze 1,3 km.\n\nPrvní písemná zmínka o vsi pochází z roku 1407.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n\n"}
{"id": "535648", "url": "https://cs.wikipedia.org/wiki?curid=535648", "title": "Hrabí", "text": "Hrabí\n\nHrabí je malá vesnice, část obce Bílá Lhota v okrese Olomouc. Nachází se asi 1 km na západ od Bílé Lhoty. V roce 2009 zde bylo evidováno 50 adres. V roce 2001 zde trvale žilo 124 obyvatel.\n\nHrabí je také název katastrálního území o rozloze 1,22 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n"}
{"id": "535649", "url": "https://cs.wikipedia.org/wiki?curid=535649", "title": "Peugeot 307", "text": "Peugeot 307\n\nPeugeot 307 je automobil nižší střední třídy, který v letech 2001 až 2008 vyráběla francouzská automobilka Peugeot. Nahradil typ 306 a vystřídal jej vůz 308. Vyráběl se jako tří- nebo pětidveřový hatchback, pětidveřové kombi, čtyřdveřový sedan a dvoudveřové kupé-kabrio. Získal titul evropské auto roku 2002.\n\nPeugeot 307 byl představen jako koncept 307 Prométhée na Pařížském autosalonu v roce 2000. Výroba karosářské verze hatchback byla uvedena v Evropě roku 2001. Zde vůz nahradil model 306. Model byl dále prodáván v Austrálii, Asii, Mexiku a na Novém Zélandu. V Brazílii se nabízel s motory 1.6 a 2.0 (plyn/etanol).\n\nPro 307 byla použita přepracovaná platforma Peugeotu 306, na níž jsou postaveny také auta Citroën Xsara a Citroën ZX z roku 1991. Peugeot 307 však dosahuje větších rozměrů než jeho předchůdce. Model navazuje na design, který byl poprvé k vidění u modelů Peugeotu 306 a 607.\n\nRoku 2005 byl Peugeot 307 vystaven náporu konkurence. Model tak prošel faceliftem, při němž se největší změny dotkly přední části vozu – úprava se týkala i předních světel, vůz dostal novou kapotu a byla odstraněna mřížka mezi světly. Facelift přinesl také nový přední nárazník, který dominuje větším přísunem vzduchu. Tuto technologii využil Peugeot poprvé u modelu 407.\n\n\nPeugeot 307 CC WRC nahradil stávající Peugeot 206 WRC od sezony Mistrovství světa v rallye 2004. Na konci sezony mistrovství světa v rallye 2005 se ale automobilka rozhodla odejít ze šampionátu. Vůz zvítězil na finské rallye 2004 a 2005 a japonské rallye 2005. Všechny tři vítězství získal Marcus Grönholm. Ovšem na velšské rallye s ním havaroval Markko Märtin a jeho spolujezdec Michael Park při nehodě zemřel. Byla to první smrtelná nehoda od mistrovství světa v rallye 1993.\n\nPoháněl ho motor o objemu 1997 cm³, který dosahoval výkonu 221 kW a točivého momentu 580 Nm s rozvodem DOHC, který byl přeplňovaný turbodmychadlem Garett. Diferenciály byly elektronicky řízené. Vůz používal pneumatiky Michelin. Poprvé startoval na Rallye Monte Carlo 2004. O rok později byl vůz přepracován a modernozován. Karoserie byla rozšířena. Nově začal používat pneumatiky Pirelli. Tým nakonec skončil na druhém místě. Modernizovaná verze startovala na Rallye Monte Carlo 2005.\n\n\n"}
{"id": "535650", "url": "https://cs.wikipedia.org/wiki?curid=535650", "title": "Hradečná (Bílá Lhota)", "text": "Hradečná (Bílá Lhota)\n\nHradečná je vesnice, část obce Bílá Lhota v okrese Olomouc. Nachází se v kopcovitém terénu Bouzovské vrchoviny, 2 km na jih od Bílé Lhoty, 8 km na západ od správního města Litovel, v nadmořské výšce 340 m nad mořem. V roce 2009 zde bylo evidováno 60 adres. V roce 2001 zde trvale žilo 151 obyvatel.\n\nHradečná leží v katastrálním území Hradečná u Bílé Lhoty o rozloze 1,98 km.\n\nNázev obce nás vede na stopu blízkého pravěkého hradiska na nedalekém Třesíně. Vesnice je poprvé zmiňována v zemských deskách k roku 1365, kdy byla založena rodem vladyků z tvrze v Dubčanech. Tento rod, konkrétně vladykové Medvídek a Zbyněk, byl také prvními držiteli vsi samotné, stejně jako u sousední obce Měrotín. \n\nV roce 1535 byla vesnice začleněna do Haňovického panství, pod jehož správou setrvala do roku 1850, kdy v rámci reorganizace správy Markrabství moravského se vesnice stala samostatnou obcí politického a soudního okresu Litovel.\n\nCo se týče samotného velkostatku Haňovice, jehož byla Hradečná součástí, o tomto jsou listinné zmínky u olomoucké kapituly již v roce 1131, přičemž v roce 1389 byly Haňovice jmenovány biskupským lénem. Během 15. a 16. století se v držení Haňovic vystřídalo několik majitelů, mezi nimiž byli páni ze Stříteže, z Chudobína, ze Stvolové a ze Zástřizl, odkud byl poslední majitel Bernard Prakšický. Ten pro svoje evangelické vyznání a účast na stavovském povstání v roce 1620 ztratil statek v pobělohorských konfiskacích. Haňovice s celým panstvím, tedy i obcí Hradečná jako součástí, byly v roce 1622 darovány Olomoucké kapitule za její věrnost. V pramenech se dochovaly zmínky, že v roce 1637 měla Haňovice v držení kněžna Karolína d´Austria de Contecroi, nedochovalo se ovšem jakým právem na Haňovicích „seděla“. Později se ovšem velkostatek opět dostal do držení Olomoucké kapituly. K Haňovicím krom Hradečné dále patřily i obce Kluzov, část nynější obce Luká, Měrotín, Myslechovice, Savín a Slavětín. Olomoucká kapitula prováděla správu statku, což předtím připadalo jemu samému. Nad hospodářskou stránkou statku měl od roku 1679 dohled hejtman statku Velká Bystřice, o stránku patrimonijní se staral notář olomoucké kapituly. Samotný statek vedl haňovický správce. Od roku 1772 přešla správa velkostatku přímo z Olomoucké kapituly na zřízené Ředitelství kapitulních statků. Po zrušení patrimoniální správy připadly Haňovice s obcemi pod soudní okres Litovel, jen Luká připadla pod okres Konice. Výměra dominikálu činila před rokem 1848 u Haňovic 225 hektarů zemědělské a 512 hektarů lesní půdy.\n\nNejbližší spádovou obcí byl sousední Měrotín, kam byla převážně katolická Hradečná „přifařena“ a „přiškolena“. Poštovní úřad se nacházel ve Slavětíně, četnická stanice v Bílé Lhotě. \n\nV obecním katastru bylo v roce 1900 zhruba 191 hektarů hospodářské půdy, z toho 164 ha polí, 15 ha lesa, 4,2 ha pastvin, 3,9 ha zahrad a 3,6 ha luk. V témže roce rolníci v Hradečné chovali 127 kusů skotu, 101 vepřů a 19 koní. V roce 1950 obdělávalo 18 drobných zemědělců půdu s výměrou méně než 1 ha, 16 rolníků poté pozemky o výměře od 1 do 5 ha půdy, 3 zemědělci obdělávali pole v rozsahu 10 - 15 ha, 3 sedláci vlastnili statky o výměře 15 - 20 ha a 3 nejzámožnější sedláci hospodařili na více než 20 ha zemědělské půdy.\n\nPřed rokem 1918 se obyvatelé hlásili jen ke katolickému vyznání, po roce 1921 vedle nich bylo 12 příslušníků československé církve, později v roce 1930 již jen 7 příslušníků československé církve a 3 pravoslavného vyznání. \n\nVětšina obyvatel se zabývala zemědělstvím a chovem dobytka. Do roku 1891 byla ve vsi na potoku Hradečka u královské silnice sladovna. Od roku 1898, kdy bylo založeno Rolnické mlékařské družstvo, zde vznikla i rolnická družstevní mlékárna s výrobou tvarohu a vedlejších produktů. Po druhé světové válce bylo v obci založeno Zemědělské strojní družstvo, předchůdce pozdějšího Jednotného zemědělského družstva ustaveného v roce 1952 s 36 členy. V roce 1972 bylo Jednotné zemědělské družstvo v obci připojeno k JZD Doubrava v Mladči, později v Haňovicích. V obci provozoval svoji živnost kovář, v roce 1911 též kolář, malíř, obuvník a zámečník. V Hradečné byly provozovány dva hostince a několik obchodů, konkrétně v roce 1930 to byly obchody se smíšeným zbožím, dva obchody s ovocem, obchod se dřevem, hospodářskými potřebami a vejci. Ve stejném roce je v tak malé vesnici zajímavá existence pěti povoznických živností.\nV roce 1913 byla v obci vybudována silnice, čímž se zlepšilo komunikační spojení s okolními obcemi. Po výstavbě železniční trati z Litovle do Mladče, se nejbližší železniční zastávkou stala právě Mladeč. V roce 1935 bylo zavedeno autobusové spojení z obce na Bouzov a též do Litovle. V průběhu let 1931 - 1932 byla v obci zavedena elektřina. \n\nV roce 1908 vypukl v obci velký požár, při kterém vyhořelo pět domů včetně hospodářství a dobytka. Zvládnout a zastavit jej se podařilo jen díky pomoci hasičů z okolních vesnic. Krátce poté v témže roce zastupitelstvo obce rozhodlo o založení sboru dobrovolných hasičů. K zakládajícímu sboru se tehdy přihlásili všichni muži. Rok po založení byla zakoupena první hasičská stříkačka v obci, později byla zbudována požární zbrojnice. Sbor dobrovolných hasičů Hradečná v obci funguje do dnešního dne a je zařazen jako jednotka požární ochrany páté kategorie.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \nSprávu obce původně vykonával rychtář se sborem přísežných v zastoupení vrchnosti, od roku 1850 do 1945 poté volené orgány obecní samosprávy. V meziválečných letech 1919 - 1938 soupeřily o vliv v obci místní organizace strany agrární, lidové a sociálně demokratická. Po zřízení místních národních výborů, měl výbor v obci 10 členů v čele s předsedou Arnoštem Gottwaldem. Na základě výsledků v prvních poválečných volbách v květnu 1946 do Ústavodárného národního shromáždění bylo dle dohody stran Národní fronty a vládního nařízení provedeno přerozdělení mandátů v místním národních výboru, který měl 11 členů. Sedm křesel získala komunistická strana, tři strana lidová a jeden mandát získala národně socialistická strana. V čele čtyřčlenné rady zůstal dosavadní předseda Arnošt Gottwald zastupující stranu lidovou. V důsledku politických událostí Únoru 1948 byl zřízen místní akční výbor Národní fronty v obci, jenž prováděl tzv. očistu veřejného a politického života od „nepřátel lidově demokratického zřízení“. Došlo tak i ke změnám v obsazení místního národního výboru, jehož předsedou byl zvolen komunista František Gottwald.\nDo fungování obce i místního národního výboru zasáhla ústavní změna provedená k 1. lednu 1949, kdy došlo ke zrušení dosavadní Země Moravskoslezské a vytvoření 19 krajů. Obec Hradečná se společně s politickým okresem Litovel stala součástí Olomouckého kraje. V roce 1950 byl místní národní výbor v obci rozšířen na 15 členů z nich byla volená pětičlenná rada vedená dosavadním předsedou Františkem Gottwaldem, jehož náměstkem se stal Arnošt Gottwald. Místní národní výbor v obci se rovněž podílel na postupné likvidaci soukromých živností a stal se organizátorem kolektivizace zemědělství. Z voleb v roce 1954 dle nově zavedeného volebního systému, postavenému na rovném a přímém volebním právu na dobu 3 let, vzešel devítičlenný místní národní výbor, z jehož členů byla zvolena tříčlenná rada v čele s předsedkyní J. Rosenbergovou. Ve volbách v roce 1957 byl zvolen nový místní národní výbor, nadále s devíti členy, do jehož čela byla postavena opět tříčlenná rada, kterou vedl předseda V. Soppe a tajemník A. Grézl.\n\nOd 1. července 1960 byla v souvislosti s územně správní reformou státu obec Hradečná připojena k sousední střediskové obci Bílá Lhota a současně se zrušením politického okresu Litovel a Olomouckého kraje se stala součástí okresu Olomouc v rámci nově utvořeného Severomoravského kraje. Součástí obce Bílá Lhota je Hradečná dodnes jako místní část, avšak od roku 2000 spadá do Olomouckého kraje.\n\n\n\n"}
{"id": "535651", "url": "https://cs.wikipedia.org/wiki?curid=535651", "title": "Měník (Bílá Lhota)", "text": "Měník (Bílá Lhota)\n\nMěník (dř. \"Měnínek\", něm. \"Mienik\", lat. \"Menes\") je malá vesnice, část obce Bílá Lhota v okrese Olomouc. Nachází se asi 1 km na východ od Bílé Lhoty. Prochází zde silnice II/635. V roce 2009 zde bylo evidováno 50 adres. V roce 2001 zde trvale žilo 113 obyvatel.\nJde o ves hromadného typu na svažitém území. Domy, většinou podélně řazené, obestupují otevřenou přibližně obdélníkovou náves a krátké místní komunikace. \nMěník je také název katastrálního území o rozloze 1,95 km.\n\nObec se poprvé připomíná roku 1358, kdy byla v majetku místních vladyků z Měníka. Roku 1387 intabuloval markrabě Jošt Měník a Řimice Oldřichu Štosovi z Bránic a svým komorníkům Ješkovi a Jindřichu Pluhovi. Jan Haštal z Měnínka intabuloval roku 1437 obec Janu Chudobínovi z Bařic. Od roku 1555 byl Měník součástí Úsovského panství. Původně byla obec přifařena do Měrotína (matriky od roku 1648), po roce 1786 do Bílé Lhoty.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535652", "url": "https://cs.wikipedia.org/wiki?curid=535652", "title": "Pateřín", "text": "Pateřín\n\nPateřín je malá vesnice, část obce Bílá Lhota v okrese Olomouc. Nachází se 1 km na jih od Bílé Lhoty. V roce 2009 zde bylo evidováno 43 adres. V roce 2001 zde trvale žilo 76 obyvatel.\n\nPateřín je také název katastrálního území o rozloze 1,46 km.\n\nPrvní písemná zmínka o obci pochází z roku 1351.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535653", "url": "https://cs.wikipedia.org/wiki?curid=535653", "title": "Řimice", "text": "Řimice\n\nŘimice je vesnice, část obce Bílá Lhota v okrese Olomouc. Nachází se asi 1,5 km na severovýchod od Bílé Lhoty. V roce 2009 zde bylo evidováno 128 adres. V roce 2001 zde trvale žilo 296 obyvatel.\n\nŘimice je také název katastrálního území o rozloze 7,99 km.\n\nPrvní písemná zmínka o obci pochází z roku 1387.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535654", "url": "https://cs.wikipedia.org/wiki?curid=535654", "title": "Blažov", "text": "Blažov\n\nBlažov je malá vesnice, část obce Bouzov v okrese Olomouc. Nachází se asi 2 km na jihozápad od Bouzova. V roce 2009 zde bylo evidováno 38 adres. V roce 2001 zde trvale žilo 49 obyvatel.\n\nBlažov je také název katastrálního území o rozloze 1,46 km.\n\nPrvní písemná zmínka o obci pochází z roku 1348 či 1382. Po celou svoji historii patřila vesnice k bouzovskému panství.\n\nZprávy o robotě hovoří o povinnosti spravovat spolu s obyvateli sousedního Kadeřína rybník Zajícov.\n\nDo roku 1790 se počet obyvatel zvýšil z 13 rodin na 136 ve 24 domech. Kolem roku 1900 se jejich počet přehoupl přes 220, pak však toto číslo začalo klesat.\n\nV roce 1814 byla v obci postavena škola, nová škola byla postavena ve 40. letech 19. století a její kapacita byla rozšířena na 60 žáků roku 1875.\n\nRoku 1848 byla namísto staré dřevěné kaple vystavěna nová.\n\nMezi léty 1848 a 1899 byla obec součástí sousedního Kozova, poté se osamostatnila, dnes náleží k Bouzovu.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\nObyvatelé Blažova byli v minulosti vyhledávanými zedníky.\n\nV okolí obce je možné najít zbytky jednoduchých šachtových pecí sloužících v pálení vápna. To se dováželo do Moravské Třebové či do Svitav.\n\nVýchodně kolem obce protéká Blažovský potok.\n\n"}
{"id": "535655", "url": "https://cs.wikipedia.org/wiki?curid=535655", "title": "Doly (Bouzov)", "text": "Doly (Bouzov)\n\nDoly je malá vesnice, část obce Bouzov v okrese Olomouc. Nachází se asi 2 km na severozápad od Bouzova. V roce 2009 zde bylo evidováno 27 adres. V roce 2001 zde trvale žilo 29 obyvatel.\n\nDoly leží v katastrálním území Doly u Bouzova o rozloze 1,48 km.\n\nPrvní písemná zmínka o obci pochází z roku 1617, kdy je na území dnešní vesnice uveden Panský neboli Podhradský mlýn, který nechal postavit Mikuláš Berger z Bergu Na přelomu 18. a 19. století tu působil mlynářský rod Balatků. Na křižovatce stával dříve zájezdní hostinec Šalanda, ve kterém byli ubytování havíři ze Slezska, jenž těžili rudu v nedaleké Jeřmani. Ti se tu začali od roku 1715 usazovat a nově vzniklá osada nesla jméno Hamry, Hutě, Grunt nebo se jí též říkalo Údolí naděje, od roku 1735 se ustálil název Hoffnungsthal a až později Na dolách či Doly. Tato osada zanikla na počátku 19. století a dnes toto území spadá do katastru Jeřmaně.\n\nUž na počátku 19. století stávala na říčce Javoříčka vodní pila, která byla roku 1888 přestavěna na parní.\n\nV roce 1820 byla na návsi postavena kaplička se zvonicí.\n\nDnes obec slouží především k rekreaci, která se tu začala rozvíjet po převedení hlavní silnice.\n\nPůvodní osadníci byly zřejmě německy mluvící Slezané, kteří však splynuli s okolním obyvatelstvem. Roku 1834 měly Doly 20 domů a 148 obyvatel, na přelomu 19. a 20 století tu žilo v 19 domech 105 českých a 7 německých obyvatel.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535656", "url": "https://cs.wikipedia.org/wiki?curid=535656", "title": "Hvozdečko", "text": "Hvozdečko\n\nHvozdečko (dříve též Vozdečko) je malá vesnice, část obce Bouzov v okrese Olomouc. Nachází se 3 km na východ od Bouzova. V roce 2009 zde bylo evidováno 44 adres. V roce 2001 zde trvale žilo 123 obyvatel.\n\nHvozdečko je také název katastrálního území o rozloze 2,34 km.\n\nPrvní písemná zmínka o obci pochází z roku 1382. Další je z roku 1408, kdy bylo panství i s vesnicí prodáno Bočkovi z Kunštátu a Poděbrad. Od roku 1560 je Hvozdečko spravováno ze statku v Červené Lhotě. Roku 1695 se majitelem panství stal František Josef Filip, hrabě z Hodic, který panství o čtyři roky později prodal řádu německých rytířů.\n\nObec byla tradičně zemědělskou, obyvatelstvo si přilepšovalo lesnickými pracemi. Ve vesnici se nacházel panský dvůr, do roku 1870 zde byla výrobna kolomazi.\n\nRoku 1802 byla v obci otevřena škola, od roku 1868 samostatná.\n\nV polovině 19. století měla obec 189 obyvatel.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535657", "url": "https://cs.wikipedia.org/wiki?curid=535657", "title": "Jeřmaň", "text": "Jeřmaň\n\nJeřmaň je vesnice, část obce Bouzov v okrese Olomouc. Nachází se asi 2,5 km na sever od Bouzova. V roce 2009 zde bylo evidováno 51 adres. V roce 2001 zde trvale žilo 114 obyvatel.\n\nJeřmaň je také název katastrálního území o rozloze 1,04 km.\n\nV obci dříve stával vodní mlýn.\n\nNa katastru obce se dříve těžila železná ruda, horníci pracující v dolech byli ubytovaní v zájezdním hostinci Šalanda v nedalekých Dolech.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n"}
{"id": "535658", "url": "https://cs.wikipedia.org/wiki?curid=535658", "title": "Kadeřín", "text": "Kadeřín\n\nKadeřín je malá vesnice, část obce Bouzov v okrese Olomouc. Nachází se asi 3 km na jih od Bouzova. V roce 2009 zde bylo evidováno 34 adres. V roce 2001 zde trvale žilo 27 obyvatel.\n\nKadeřín je také název katastrálního území o rozloze 5,34 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \nJihozápadně nad obcí pramení Blažovský potok, který napájí rybník v dolní části vesnice.\n\nV okolí obce je možné najít zbytky jednoduchých šachtových pecí sloužících v pálení vápna.\n\n"}
{"id": "535659", "url": "https://cs.wikipedia.org/wiki?curid=535659", "title": "Kovářov (Bouzov)", "text": "Kovářov (Bouzov)\n\nKovářov je malá vesnice, část obce Bouzov v okrese Olomouc. Nachází se asi 4 km na východ od Bouzova. V roce 2009 zde bylo evidováno 43 adres. V roce 2001 zde trvale žilo 78 obyvatel.\n\nKovářov leží v katastrálním území Kovářov u Bouzova o rozloze 1,59 km.\n\nPrvní písemná zmínka o obci pochází z roku 1375.\n\nVesnice patřila od roku 1481 k chudobínskému panství, kdy se jejím majitelem stal Jan Zoubek ze Zdětína. Jeho dědicové si vesnici předávali až do roku 1622, kdy byl evangelický následovník panství nucen kvůli rekatolizaci prodat.\n\nV roce 1790 měla obec 119 obyvatel v 21 domech, na přelomu 19. a 20. století tu bylo 181 obyvatel v 33 domech.\n\nRoku 1831 byla v obci zřízena škola, nová budova i se stálým učitelem byla postavena o sedmnáct let později.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \nZápadně od obce směrem k Hvozdečku se v lese Rachavy nachází zbytky kruhové šachtové vápenky sloužících v pálení vápna. Ta byla v provozu pouze krátce okolo roku 1925, pracovalo v ní celkem šest lidí, z nichž čtyři obstarávali vápno v nedalekém lomu a dva pálili. Z lomu k samotné vápence vedla kamenem vykládaná cesta opatřená kolejnicemi, po které se pohybovaly vozíky pomocí samospádu. Úpadek a opuštění vápenky však přišlo krátce po jejím vzniku kvůli přechodu k průmyslové výrobě vápna a otevření vápenky pracující na tomto principu v nedalekém Měrotíně. Dodnes se z ní zachovala kruhová stavba z lomového kamene a vnitřní šamotová vyzdívka.\n\nU rozcestí na Slavětín a Ješov se nacházejí boží muka.\n\nUprostřed obce stojí kaple svatého Jana Nepomuckého, před kterou je situován kříž.\n\n"}
{"id": "535660", "url": "https://cs.wikipedia.org/wiki?curid=535660", "title": "Kozov", "text": "Kozov\n\nKozov je malá vesnice, část obce Bouzov v okrese Olomouc. Nachází se asi 2,5 km na západ od Bouzova. V roce 2009 zde bylo evidováno 46 adres. V roce 2001 zde trvale žilo 96 obyvatel.\n\nKozov je také název katastrálního území o rozloze 1,62 km.\n\nPrvní písemná zmínka o obci pochází z roku 1348 či 1349, kdy obec patřila pod panství sídlící na hradu Špraněk. Již roku 1382 ale patřila pod panství sídlící na hradě Bouzov, kde vydržela až do konce 16. století. Jeden z dalších majitelů byl například Jan Pergar z Pergu. Roku 1699 získal ves řád německých rytířů.\n\nV roce 1545 bylo ve vesnici uváděno pouze 6 rodin.\n\nU obce se na říčce Třebůvce nachází Balatkův mlýn, jenž nese jméno po mlynářském rodu, který se sem přesídlil z nedalekých Dolů.\n\nRoku 1813 tu byla otevřena škola, roku 1875 byla otevřena nová školní budova, která byla funkční do 70. let 20. století.\n\nMezi léty 1850–1919 byl součástí Svojanova, v tomto roce získává samostatnost.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535661", "url": "https://cs.wikipedia.org/wiki?curid=535661", "title": "Obectov", "text": "Obectov\n\nObectov je vesnice, část obce Bouzov v okrese Olomouc. Nachází se asi 3,5 km na severovýchod od Bouzova. V roce 2009 zde bylo evidováno 56 adres. V roce 2001 zde trvale žilo 98 obyvatel, v roce 2011 již jen 90.\n\nObectov je také název katastrálního území o rozloze 3,44 km.\n\nPrvní písemná zmínka o obci pochází z roku 1353.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535662", "url": "https://cs.wikipedia.org/wiki?curid=535662", "title": "Podolí (Bouzov)", "text": "Podolí (Bouzov)\n\nPodolí je vesnice, část obce Bouzov v okrese Olomouc. Nachází se 2 km na severovýchod od Bouzova. V roce 2009 zde bylo evidováno 81 adres. V roce 2001 zde trvale žilo 165 obyvatel.\n\nPodolí leží v katastrálním území Podolí u Bouzova o rozloze 5,97 km.\n\nPrvní zmínka o vesnici je z roku 1349.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535663", "url": "https://cs.wikipedia.org/wiki?curid=535663", "title": "Svojanov (Bouzov)", "text": "Svojanov (Bouzov)\n\nSvojanov je malá vesnice, část obce Bouzov v okrese Olomouc. Nachází se asi 2,5 km na západ od Bouzova. V roce 2009 zde bylo evidováno 26 adres. V roce 2001 zde trvale žilo 21 obyvatel.\n\nSvojanov leží v katastrálním území Svojanov u Bouzova o rozloze 7,56 km.\n\nPrvní písemná zmínka pochází z roku 1382, kdy je osada Svánov uvedena při soupisu majetku bouzovského panství. Toto jméno se se současným pravidelně střídá a nalézt jej lze ještě v matrikách z 19. století. 1494 je obec uváděna jako pustá, ovšem již brzy byla opět osídlena.\n\nV roce 1546 žilo v obci 6 rodin, převážně malostatkářů.\n\nDlouhou dobu byla obec přifařena k Bouzovu, kam také chodily děti do školy. To se změnilo roku 1813, kdy se otevřela v blízkém Kozově nová škola a do ní docházely děti až do roku 1911, kdy se otevřela školní budova přímo v obci.\n\nOd roku 1850 patřil Svojan pod Kozov a spolu s ním pak připadl roku 1976 k Bouzovu.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \nNa návsi stojí kaplička z roku 1868, před ní kříž vztyčený o dva roky později.\n\nVe vsi se vyskytuje kamenný kříž z roku 1908, u vjezdu do ní stojí kříž, podle místních z roku 1860 a před ním svatý obrázek.\n\nVede sem pouze malá klikatá silnice z Kozova, do samotné obce je však vjezd zakázán.\n\nAutobus do vesnice nezajíždí, nejbližší zastávka se nachází v lese mezi Kozovem a Blažovem a z ní vede lesní cesta do dolní části obce.\n\nVesnice leží uprostřed lesů Zábřežské vrchoviny. Západní hranici katastru tvoří říčka Věžnice, která je zároveň hranicí přírodního parku Bohdalov-Hartinkov, na jihu zase hraničí s přírodním parkem Kladecko.\n\n"}
{"id": "535664", "url": "https://cs.wikipedia.org/wiki?curid=535664", "title": "Jaroslav Tomáš", "text": "Jaroslav Tomáš\n\nJaroslav Tomáš (10. února 1949, Kelč – 5. března 2016) byl československý volejbalista.\n\nVystudoval střední průmyslovou školu. Později se stal vojákem z povolání a od r. 1989 profesionálním trenérem.\nManželka Svatava roz. Skácelová je bývalá juniorská reprezentantka a ligová hráčka. Jejich děti\nMarek Tomáš (*1973), Radek Tomáš (*1975) a Veronika Tomášová (*1983) jsou hráči extraligových volejbalových týmů.\n\njako hráč v tuzemsku:\njako hráč v zahraničí (italská série A1):\njako trenér mužů v tuzemsku:\njako trenér v zahraničí (italská série A2):\njako trenér české reprezentace:\n\n\n"}
{"id": "535667", "url": "https://cs.wikipedia.org/wiki?curid=535667", "title": "Žerůvky", "text": "Žerůvky\n\nŽerůvky jsou vesnice, část obce Bystročice v okrese Olomouc. Nachází se asi 1 km na severozápad od Bystročic. V roce 2009 zde bylo evidováno 62 adres. V roce 2001 zde trvale žilo 182 obyvatel. Obec je obsluhována integračním dopravním systémem města Olomouce. V současnosti zajíždí do Žerůvek autobus 728, linka někdy pokračuje do Olšan u Prostějova a nebo do Lutína. V obci má sídlo několik soukromých zemědělců, kteří se zabývají chovem prasat a rostlinnou výrobou (zejména pěstováním zeleniny - rané brambory, brambory na uskladnění, česnek).\nMateřská a základní škola (1. - 5. třída) je v obci Bystročice, kde se také nachází obecní úřad.\nV obci se nachází autobusová zastávka a poštovní schránka.\n\nŽerůvky je také název katastrálního území o rozloze 2,68 km.\n\nPrvní zmínka o vesnici je z roku 1078 (\"Zirowici\").\n\n\n"}
{"id": "535668", "url": "https://cs.wikipedia.org/wiki?curid=535668", "title": "Křivá", "text": "Křivá\n\nKřivá (německy \"Pudelsdorf\") je malá vesnice, část obce Dlouhá Loučka v okrese Olomouc. Nachází se asi 1,5 km na sever od Dlouhé Loučky. V roce 2009 zde bylo evidováno 37 adres. V roce 2001 zde trvale žilo 30 obyvatel. Křivá měla ve znaku květinu.\n\nKřivá je také název katastrálního území o rozloze 3,03 km.\n"}
{"id": "535672", "url": "https://cs.wikipedia.org/wiki?curid=535672", "title": "Raja (firma)", "text": "Raja (firma)\n\nRaja Group je mezinárodní koncern s hlavním sídlem v Roissy u Paříže. Zabývá se prodejem obalových materiálů. V Evropě má zastoupení v 15 zemích. Zaměřuje se na výrobky z oblasti expedice, ochrany produktů, zasílání a výplňových materiálů. Spolupracuje jak s velkými mezinárodními společnostmi, tak s malými a středními podniky či s drobnými podnikateli.\n\nSpolečnost RAJA založili v roce 1954 \"Rachel Marcovici\" a \"Janine Rocher\" jako vCartons RAJA. Nejprve nabízela opakovatelně použitelné kartony. Nabídka společnosti byla dobře přijata a záhy rozšířena o další sortiment. Koncem 50. let činil roční obrat společnosti milion franků. V roce 1962 do společnosti přichází dcera Rachel Marcovici – \"Daniele Kapel-Marcovici\". Významným krokem bylo vyjednání exklusivního zastoupení ve Francii pro polstrovaný obal. Výrobek původem z Německa byl pojmenován „polstrovaná obálka“ a pro představení veřejnosti byl se vzorky a ceníky rozesílán poštou. Tento první krok prostřednictvím pošty předznamenal budoucí směr katalogového prodeje společnosti RAJA.\n\nŠiroké využívání plastických hmot v 70. letech 20. století umožnilo přijít na trh s novou řadou výrobků. V roce 1975 byl vydán první černobílý katalog a v roce 1978 získala RAJA ocenění Oscar de l’emballage za obálku Rajamousse. Téhož roku se stala Daniele Kapel-Marcovici obchodní a marketingovou ředitelkou a rozšiříla nabídku i prodej po celé Francii. Roku 1982 byla zvolena generální ředitelkou společnosti a základní prodejní taktikou se stal katalogový prodej. V roce 1990 změnila Daniele Kapel-Marcovici název z Cartons RAJA na RAJA a v roce 1992 získala společnost další cenu Oscar de l’emballage. \n\nNásledujících deset let pracovala firma na zdokonalování organizace logistiky a rozšiřování distribučního centra v Gonesse. Hlavním cílem bylo získat první místo v obalových materiálech na celonárodní úrovni a zajistit rychlou dodávku zboží. V roce 1992 byl roční obrat 316 miliónů franků a počet zaměstnanců vzrostl na 190. O tři roky později vybudovala Raja nové distribuční centrum pro Francii sloužící zároveň jako evropské sídlo společnosti. Společně s ním vznikl i sklad o rozloze 42 000 m² a reklamní kancelář. Raja mezitím také rozvíjela své know-how v Evropě a do konce 90. let založila zastoupení v Beneluxu, Velké Británii a Německu. Od roku 2000 pak postupně ve Španělsku, Rakousku, Itálii, České republice a Švýcarsku.\n\nV roce 2007 rozšířila firma svou působnost prostřednictvím RAJAfood také na potravinové obaly. Získala též L’Equipier, společnost pro dálkový prodej prostředků pro údržbu a čistotu a o rok později společnost Welcome Office, specializovanou na oblast internetového prodeje kancelářských potřeb. Zpočátku papírna vyráběla slámový papír (ze slámové buničiny rovněž vyráběné ve firmě), bílé a barevné hedvábné papíry a sinhalský papír.\n\nObchodní politika firmy je postavena na konceptu dálkového prodeje obalů, obalových materiálů a balicích zařízení. Celý prodej je realizován pomocí čtyř distribučních kanálů – katalogů, internetu, telefonu a schůzek s obchodními zástupci. Katalogy jsou vydávány v rámci podniku a představují produkty a s nimi spojené služby. Vydávány jsou jak ve formě hlavního katalogu o cca 348 stranách, tak tematické prospekty z oblasti dárkového balení, exportu, pásek, obalové techniky atd. Společnost RAJA má certifikáty ISO 9002 a ISO 9001.\n\nSortiment společnosti tvoří především krabice, boxy a kontejnery, poštovní obálky a krabice, pouzdra a tubusy, sáčky a různá příslušenství, výplňové materiály, lepicí pasky, lepidla a stahovací pásky, štítky a etikety pro signalizaci či značení, stretch fólie a palety, skladování, údržba a vybavení dílny, ochranné pracovní pomůcky, prostředky pro čistotu a údržbu, archivace a kancelářské potřeby, potravinové obaly, tašky a reklamní obaly.\n\nSpolečnost se angažuje v oblasti ekologie. Svůj postoj upevňuje zejména výběrem dodavatelů respektujících etická a ekologická pravidla, informovaností a školením, výběrem a ekologickým zpracováním materiálů, ekologickým provozem včetně využívání dešťové vody a zpracování odpadních vod apod.\n\nDaniele Kapel-Marcovici založila v roce 2006 nadaci RAJA, která od svého vzniku podpořila již 51 projektů po celém světě. Cílem je převážně podpora projektů, programů a aktivit určených k podpoře žen v oblasti vzdělání, sociální a zdravotní péče a kultury.\n\n"}
{"id": "535673", "url": "https://cs.wikipedia.org/wiki?curid=535673", "title": "Plinkout", "text": "Plinkout\n\nPlinkout (německy \"Pinkaute\") je vesnice, část obce Dlouhá Loučka v okrese Olomouc. Nachází se asi 2,5 km na severozápad od Dlouhé Loučky. V roce 2009 zde bylo evidováno 82 adres. V roce 2001 zde trvale žilo 165 obyvatel. Plinkout měl ve znaku postavu horníka.\n\nPlinkout je také název katastrálního území o rozloze 6,2 km.\n\n"}
{"id": "535674", "url": "https://cs.wikipedia.org/wiki?curid=535674", "title": "Pohořany (Dolany)", "text": "Pohořany (Dolany)\n\nPohořany (jinak \"Pohoř\", německy \"Pohorsch\") jsou vesnice, část obce Dolany v okrese Olomouc. Nachází se asi 4,5 km na severovýchod od Dolan. V roce 2009 zde bylo evidováno 174 adres. Ke dni 31.8. 2010 zde trvale žilo 212 obyvatel. Pohořany leží v katastrálním území Pohořany na Moravě o rozloze 3,41 km.\n\nPrvní zmínka o obci Pohořany je z roku 1491, kdy polovina vsi patřila Vavřínovi z Pohořan a druhá patřila olomoucké kapitule, která ji v 16. století získala celou. Olomoucké kapitule potom obec náležela až do roku 1850, kdy stala součástí správního okresu Olomouc. Roku 1660 byly Pohořany přifařeny k Jívové a od roku 1780 funguje v obci škola.\n\nPodle názvu Pohořany lze soudit, že obec byla založena jako česká. Následkem pozdější kolonizace z Bavorska, Saska, Slezska ale i z bližšího okolí, došlo nejpozději po třicetileté válce k poněmčení obce. Na počátku se obyvatelé Pohořan, díky přírodním podmínkám, živili hlavně jako uhlíři. Od 18. století došlo k rozvoji lnářství a tkalcovství, který trval až do poloviny 19. století. Ve druhé polovině 19. století se rozvíjely průmyslové podniky v Hlubočkách a Mariánském údolí, které zaměstnávaly lidi v širším okolí včetně Pohořan. Na Pohořanech díky tomu narůstal počet domů i obyvatel. V roce 1939 žilo v obci 665 obyvatel, což je nejvíce za celou historii obce.\n\nPo roce 1918 se většina obyvatel přikláněla k Československu. V dalších letech měly silnou pozici v obci Komunistická strana Československa a Německý svaz zemědělců (Bund der Landwirte). Až v obecních volbách v létě 1938 získala převahu Sudetoněmecká strana SdP. Někteří obyvatelé vstoupili do SdP, jiní zůstali loajální a někteří se dokonce zapojili do odboje. Po mnichovské dohodě se Pohořany staly součástí Německé říše (venkovský okres - \"landkreis\" Šternberk).\n\nK osvobození došlo 6. května 1945, kdy do obce vstoupila Rudá armáda. Pohořany se znovu staly součástí olomouckého okresu. V průběhu války padlo 10 místních mužů. V roce 1946 došlo na základě dekretů prezidenta Beneše k odsunu většiny obyvatel. Části obyvatel správní komise přiznala protifašistickou činnost a tak směli zůstat. Konfiskováno bylo 112 domů. Od 1. května 1974 se Pohořany staly součástí střediskové obce Dolany.\n\n\n"}
{"id": "535675", "url": "https://cs.wikipedia.org/wiki?curid=535675", "title": "Véska (Dolany)", "text": "Véska (Dolany)\n\nVéska je vesnice, část obce Dolany v okrese Olomouc. Nachází se asi 2 km na východ od Dolan. Véska leží v katastrálním území Véska u Olomouce o rozloze 5,25 km. V roce 2009 zde bylo evidováno 93 adres. V roce 2001 zde trvale žilo 199 obyvatel.\n\nPrvní písemná zmínka o obci pochází z roku 1375, kdy se tehdy německá obec jmenovala Weska. V roce 1786 jsou založeny Nové Sady, dnes část obce.\n\nJiž od roku 1886 působí ve Vésce Sbor dobrovolných hasičů, který tak náleží k nejstarším na Olomoucku. V roce 1938 se obec stala hraničním přechodem mezi Německem a Česko-Slovenskem. Před odsunem Němců bylo rozložení obyvatel následující: 190 Čechů 154 Němců a 1 Holanďan.\n\nV roce 1955 se stává Véska samostatnou obcí, zároveň se stává v témže roce i součástí okresu Olomouc. Historici se domnívají, že na místě dnešní kaple sv. Petra a Pavla stála již v 17. století kaple Panny Marie bolestné (na kříži před kaplí je vyobrazena Panna Marie bolestná, samotný kříž stojí na podstavci ze 17. století).\n\nVe Vésce je mistrovské osmnáctijamkové golfové hřiště patřící Golf Clubu Olomouc a tenisový areál, na jehož stavbu podle MF DNES získalo Občanské sdružení SK Véska v roce 2004 (v roce 2002 si tu koupila dům matka Ivana Langera) 9 milionů Kč ze státního rozpočtu. V roce 2010 získala společnost IES Moravia Real a.s. dotaci 30 milionů Kč v rámci ROP na stavbu hotelu u sportovního areálu SK Véska. Evropskou dotaci 60 milionů Kč získal i golfový klub na dobudování areálu (klubovna, pokoje pro 21 osob, restaurace, parkoviště a sklad).\n\nExistují zde dva hotely: Golf resort (2012) a Hotel S Port (2013). Jako sport je možný tenis, bowling, golf, fotbal, volejbal, basketbal, badminton, cyklistika, bazén, wellness nebo jízda na koni.\n\n\nVe Vésce se nachází i \"Strom splněných přání\", jedná se o velmi starý jilm nad vesnicí, 2. v soutěži Strom roku 2004.\n\n \n"}
{"id": "535676", "url": "https://cs.wikipedia.org/wiki?curid=535676", "title": "Kníničky (Drahanovice)", "text": "Kníničky (Drahanovice)\n\nKníničky je malá vesnice, část obce Drahanovice v okrese Olomouc. Nachází se asi 1,5 km na jihozápad od Drahanovic. V roce 2009 zde bylo evidováno 29 adres. V roce 2001 zde trvale žilo 42 obyvatel.\n\nKníničky leží v katastrálním území Ludéřov o výměře 6,44 km.\n\nPrvní písemná zmínka o obci pochází z roku 1349.\n\n\n"}
{"id": "535677", "url": "https://cs.wikipedia.org/wiki?curid=535677", "title": "Lhota pod Kosířem", "text": "Lhota pod Kosířem\n\nLhota pod Kosířem je vesnice, část obce Drahanovice v okrese Olomouc. Nachází se asi 2,5 km na jihozápad od Drahanovic. V roce 2009 zde bylo evidováno 91 adres. V roce 2001 zde trvale žilo 137 obyvatel.\n\nLhota pod Kosířem je také název katastrálního území o rozloze 2,08 km.\n\n"}
{"id": "535679", "url": "https://cs.wikipedia.org/wiki?curid=535679", "title": "Ludéřov", "text": "Ludéřov\n\nLudéřov je vesnice, část obce Drahanovice v okrese Olomouc. Nachází se asi 2 km na západ od Drahanovic. Prochází zde silnice II/448. V roce 2009 zde bylo evidováno 142 adres. V roce 2001 zde trvale žilo 343 obyvatel.\n\nLudéřov je také název katastrálního území o rozloze 6,44 km. V katastrálním území Ludéřov leží i Kníničky a Střížov.\n\nNa katastru Ludéřova se nachází významná archeologická lokalita – keltská viereckschanze Švédské šance.\n\nPrvní písemná zmínka o obci pochází z roku 1349, kdy je zmiňován tehdejší majitel obce, Ludéř z Ludéřova. Podle odhadů historiků by se mohlo jednat o zakladatele obce, který sídlil na tvrzi, která je dnes v místech, kde stojí barokní sýpka. Koncem 14. století přešla tvrz do vlastnictví rodu z Čekyně a zmiňována je ještě roku 1447, kdy byla obec prodána rodem Benešů z Ludéřova Janu Smilovi z Křemže, ovšem pouze jako kopec, což by mělo být místo, kde stávala tvrz. V pozdějších zmínkách je však znovu uváděna tvrz, takže mohlo dojít k její obnově. Dalším majitelem byl od roku 1490 panský rod ze Švábenic, který ji držel až do roku 1547, kdy ji koupil olomoucký měšťan Lukáš Grym. Od roku 1631 je uváděn Ludéřov jako součást laškovského panství. Po častých střídáních majitelů byla konečně roku 1740 připojena k náměšťskému panství.\n\n\nSbor dobrovolných hasičů byl v Ludéřově založen v roce 1892 a ve svých řadách čítá okolo 50 členů. Zásahová jednotka patří do kategorie V a zaměřuje se především na likvidaci hmyzu a technické zásahy. Hasiči v Ludéřově jsou odjakživa tvůrci kulturního dění na vesnici. Pořádají plesy, taneční zábavy a hasičské soutěže. Sbor celoročně pečuje o jemu svěřený kulturní areál „Ve Vale“.\n\nOd roku 1997 hasiči pořádají oslavu patrona hasičů sv. Floriána, která je spojena s pohárovou soutěží. V roce 2016 byl uspořádán 1. ročník noční soutěže v PS s názvem LUDRA CUP, která si našla velkou oblibu u hasičské veřejnosti.\n\nV oblasti požárního sportu se Ludéřov od roku 2010 pomalu začal dostávat do povědomí a mezi největší úspěchy patří účast Lukáše Navrátila na MČR dorostu v Jablonci v roce 2013 a první postup mužů na Krajské kolo v roce 2016. Muži se pravidelně účastní závodů Hanácké extraligy, Velké ceny Prostějovska a Olomoucké noční ligy.\n\nSbor se také angažuje na poli mládeže. Práce s dětmi je zde na velmi dobré úrovni a děti se tak pravidelně účastní nejen celostátní hry PLAMEN, ale i Ligy mladých hasičů okresu Olomouc, a to s velmi dobrými výsledky.\n\n\n"}
{"id": "535680", "url": "https://cs.wikipedia.org/wiki?curid=535680", "title": "Střížov (Drahanovice)", "text": "Střížov (Drahanovice)\n\nStřížov je vesnice, část obce Drahanovice v okrese Olomouc. Nachází se asi 1,5 km na západ od Drahanovic. V roce 2009 zde bylo evidováno 138 adres. V roce 2001 zde trvale žilo 274 obyvatel.\n\nStřížov leží v katastrálním území Ludéřov o výměře 6,44 km.\n\nPrvní zmínka o vesnici je z roku 1287.\n\n\n"}
{"id": "535681", "url": "https://cs.wikipedia.org/wiki?curid=535681", "title": "Bolelouc", "text": "Bolelouc\n\nBolelouc je severní část obce Dub nad Moravou v okrese Olomouc. Prochází zde silnice II/435. V roce 2009 zde bylo evidováno 163 adres. V roce 2001 zde trvale žilo 416 obyvatel.\n\nBolelouc leží v katastrálním území Dub nad Moravou o výměře 15,21 km².\n\nPrvní písemná zmínka o obci pochází z roku 1232.\n\n\n"}
{"id": "535682", "url": "https://cs.wikipedia.org/wiki?curid=535682", "title": "Tučapy (Dub nad Moravou)", "text": "Tučapy (Dub nad Moravou)\n\nTučapy je část obce Dub nad Moravou v okrese Olomouc. Nachází se na severozápadě Dubu nad Moravou. Prochází zde silnice II/435. V roce 2009 zde bylo evidováno 81 adres. V roce 2001 zde trvale žilo 162 obyvatel.\n\nTučapy leží v katastrálním území Dub nad Moravou o výměře 15,21 km.\n\nPrvní písemná zmínka o obci pochází z roku 1131.\n\n\n"}
{"id": "535683", "url": "https://cs.wikipedia.org/wiki?curid=535683", "title": "Kluzov", "text": "Kluzov\n\nKluzov je západní část obce Haňovice v okrese Olomouc. V roce 2009 zde bylo evidováno 32 adres. V roce 2001 zde trvale žilo 82 obyvatel.\n\nKluzov leží v katastrálním území Haňovice o výměře 2,8 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n"}
{"id": "535684", "url": "https://cs.wikipedia.org/wiki?curid=535684", "title": "Hrubá Voda", "text": "Hrubá Voda\n\nHrubá Voda (německy \"Grosswasser\") je velká vesnice, část obce Hlubočky v okrese Olomouc. Nachází se asi 3,5 km na severovýchod od Hluboček. Prochází tudy železniční trať Olomouc - Opava. V roce 2009 zde bylo evidováno 379 adres. V roce 2001 zde trvale žilo 308 obyvatel.\n\nHrubá Voda je také název katastrálního území o rozloze 15,98 km.\n\nVesnicí prochází naučná stezka Údolím Bystřice.\n\nHistorie Hrubé Vody je spjata s místní těžbou břidlice. Břidlice se zde začala těžit kolem roku 1776, v 18. století místní doly patřily patřily mezi největší a nejmodernější. Po odsunu německého obyvatelstva v roce 1945 byla těžba břidlice přerušena z důvodu nedostatku pracovních sil. Surovina byla používána ve stavebnictví, ale také pro výrobu gramofonových desek - kvalitní břidlice byla za tímto účelem přímo v Hrubé Vodě speciálně technologicky upravována a drcena na jemný prach.\n\n\n\n"}
{"id": "535686", "url": "https://cs.wikipedia.org/wiki?curid=535686", "title": "Mariánské Údolí (Hlubočky)", "text": "Mariánské Údolí (Hlubočky)\n\nMariánské Údolí (německy \"Marienthal\") je část obce Hlubočky v okrese Olomouc. V roce 2009 zde bylo evidováno 292 adres. V roce 2001 zde trvale žilo 1936 obyvatel.\n\nMariánské Údolí leží v katastrálním území Hlubočky o výměře 4,69 km.\n\nV roce 1825 zde Josef Zvěřina založil firmu, z níž se vyvinula Mora Moravia.\n\nV Mariánském Údolí se na adrese Nádražní 396, Hlubočky, nachází železniční stanice Hlubočky-Mariánské Údolí, která leží na trati Olomouc–Opava.\n\nV této části obce se nachází neúplná základní škola (první stupeň), kterou navštěvují žáci z Mariánského Údolí, Posluchova, Hluboček. Škola v Mariánském Údolí byla zřízena a otevřena roku 1919. \n\n"}
{"id": "535687", "url": "https://cs.wikipedia.org/wiki?curid=535687", "title": "Posluchov", "text": "Posluchov\n\nPosluchov (německy \"Posluchau\") je malá vesnice, část obce Hlubočky v okrese Olomouc. Nachází se asi 2 km na severozápad od Hluboček. V roce 2009 zde bylo evidováno 31 adres. V roce 2001 zde trvale žilo 67 obyvatel.\n\nPosluchov je také název katastrálního území o rozloze 1,65 km.\n\n"}
{"id": "535688", "url": "https://cs.wikipedia.org/wiki?curid=535688", "title": "Arnoltice (Huzová)", "text": "Arnoltice (Huzová)\n\nArnoltice (německy \"Arnsdorf\") jsou malá vesnice, část obce Huzová v okrese Olomouc. Nachází se asi 4 km na severovýchod od Huzové a leží v katastrálním území Arnoltice u Huzové o rozloze 7,36 km.\n\nPrvní písemná zmínka o obci pochází z roku 1317. K Huzové byla do té doby samostatná obec byla připojena roku 1961.\n\n\n"}
{"id": "535689", "url": "https://cs.wikipedia.org/wiki?curid=535689", "title": "Veveří (Huzová)", "text": "Veveří (Huzová)\n\nVeveří (německy \"Eichorn\" či \"Eichhorn\") je malá vesnice, část obce Huzová v okrese Olomouc. Nachází se asi 3 km na sever od Huzové a leží v katastrálním území Veveří u Huzové o rozloze 3,45 km.\n\nPrvní písemná zmínka o obci pochází z roku 1547. Veveří mělo ve znaku veverku. K Huzové byla do té doby samostatná obec byla připojena roku 1971.\n\n\n"}
{"id": "535690", "url": "https://cs.wikipedia.org/wiki?curid=535690", "title": "Čertoryje", "text": "Čertoryje\n\nČertoryje je vesnice, část obce Charváty v okrese Olomouc. Nachází se asi 1 km na jihovýchod od Charvátů. V roce 2009 zde bylo evidováno 62 adres. V roce 2001 zde trvale žilo 169 obyvatel.\n\nČertoryje leží v katastrálním území Charváty o výměře 8,88 km.\n\nPrvní zmínka o vesnici je z roku 1234.\n\n\n"}
{"id": "535691", "url": "https://cs.wikipedia.org/wiki?curid=535691", "title": "Drahlov (Charváty)", "text": "Drahlov (Charváty)\n\nDrahlov je vesnice, část obce Charváty v okrese Olomouc. Nachází se asi 1 km na jih od Charvátů. V roce 2009 zde bylo evidováno 93 adres. V roce 2001 zde trvale žilo 254 obyvatel.\n\nDrahlov leží v katastrálním území Charváty o výměře 8,88 km.\n\nV obci se narodil hudební skladatel Josef Drahlovský (1847–1926).\n\nPrvní zmínka o vesnici je z roku 1357, vesnice je ale podstatně starší.\n\n\n"}
{"id": "535693", "url": "https://cs.wikipedia.org/wiki?curid=535693", "title": "Kožušany", "text": "Kožušany\n\nKožušany ( \"Koschuschein\") je severní část obce Kožušany-Tážaly v okrese Olomouc. Prochází tudy železniční trať Nezamyslice - Olomouc a silnice II/435. V roce 2009 zde bylo evidováno 179 adres. V roce 2001 zde trvale žilo 501 obyvatel.\n\nKožušany je také název katastrálního území o rozloze 4,49 km.\n\nPrvní písemná zmínka o obci pochází z roku 1297.\n\n\n"}
{"id": "535694", "url": "https://cs.wikipedia.org/wiki?curid=535694", "title": "Tážaly", "text": "Tážaly\n\nTážaly jsou jižní část obce Kožušany-Tážaly v okrese Olomouc. Prochází zde silnice II/435. V roce 2009 zde bylo evidováno 101 adres. V roce 2001 zde trvale žilo 302 obyvatel.\n\nTážaly je také název katastrálního území o rozloze 1,78  km.\n\nPrvní písemná zmínka o obci pochází z roku 1078.\n\n"}
{"id": "535695", "url": "https://cs.wikipedia.org/wiki?curid=535695", "title": "Břuchotín", "text": "Břuchotín\n\nBřuchotín je severozápadní část obce Křelov-Břuchotín v okrese Olomouc. Prochází zde dálnice D35 a silnice II/635. V roce 2009 zde bylo evidováno 69 adres. V roce 2001 zde trvale žilo 186 obyvatel.\n\nBřuchotín je také název katastrálního území o rozloze 1,79 km.\n\n"}
{"id": "535697", "url": "https://cs.wikipedia.org/wiki?curid=535697", "title": "Impossible Creatures", "text": "Impossible Creatures\n\nImpossible Creatures je realtimová strategie vytvořená v roce 2003 společností Relic Entertainment a vydaná společností Microsoft Game Studios pro Windows.\n\nZákladem hry je to, že si hráč může vytvářet svoje vlastní jednotky, v kampani během hry a ve skirmishi (souboji) a multiplayeru předem. Tvorba nových jednotek spočívá v tom, že si hráč vybere dvě zvířata a určí, která část těla následné jednotky bude patřit kterému zvířeti, čímž může měnit její vlastnosti. Počet surovin potřebný k výrobě jednotky je však úměrný její síle a speciálním schopnostem. Hráč může mít v armádě až 9 druhů jednotek.\n\nVe hře existují 2 suroviny: uhlí a elektřina. Elektřinu lze získávat elektrickými tyčemi nebo geotermální elektrárnou postavenou na gejzíru. Uhlí, které je však vyčerpatelné, musí těžit pomocníci.\n\nJednotky se vyrábějí v pozemních, vodních nebo leteckých kasárnách. Pro výrobu těch složitějších je třeba nejprve provést výzkum.\n"}
{"id": "535698", "url": "https://cs.wikipedia.org/wiki?curid=535698", "title": "Křelov", "text": "Křelov\n\nKřelov (německy \"Krömau\", dříve také například \"Crenaw\" či \"Kronau\") je jihovýchodní část obce Křelov-Břuchotín v okrese Olomouc. Nachází se na východě Křelova-Břuchotína. Prochází zde silnice pro motorová vozidla I/35 a silnice II/635. V roce 2009 zde bylo evidováno 474 adres. V roce 2001 zde trvale žilo 1128 obyvatel.\n\nKřelov je také název katastrálního území o rozloze 6,13 km.\n\nPrvní písemná zmínka o vsi se vztahuje k roku 1275 (\"Chrelow\", \"Krelow\"). Ta obsahuje zprávu o hraničním sporu mezi klášterem Hradisko a olomouckými měšťany. Mezi svědky se nachází Časta z Křelova, který patřil do rozrodu pánů ze Švábenic. Podruhé, v roce 1279, Časta vystupuje opět ve sporu, tentokráte o patronátní právo nad křelovským farním kostelem. Tento rok je nejstarší zmínkou o existenci fary a kostela v Křelově.\n\nNa konci 13. a počátku 14. století se část Křelova s patronátním právem dostala do rukou pánů ze Šternberka, ale již roku 1329 postupuje bezdětný Diviš ze Šternberka svůj díl klášteru sv. Kláry na olomouckém Předhradí. Roku 1308 se zmiňuje olomoucká kapitula jako držitel dvora v Křelově. Třetím a posledním vlastníkem části Křelova se stalo královské město Olomouc. Kdy se tak stalo není doposud objasněno, první zmínka o držbě se vztahuje k roku 1602. Každá část Křelova (klášterní, kapitulní a městská) tak měla svého rychtáře a vlastní hospodu, též byla začleněna do hospodářského systému a jurisdikci své vrchnosti.\n\nObdobí třicetileté války a především švédská přítomnost v letech 1641–1650 nijak zvlášť samotný Křelov nezasáhli a tak do lánové vizitace 1675–1678 byla obec na předválečné úrovni.\n\nKe konci 19. století vznikla v Křelově sladovna (1870) a cihelna (1884). Roku 1913 byla obec elektrifikována. Sokolovna byla postavena v roce 1923 a o čtyři roky později zavedena pravidelná autobusová doprava.\n\nV roce 1995 se oddělila obec od Olomouce.\n\n\n\n\n"}
{"id": "535699", "url": "https://cs.wikipedia.org/wiki?curid=535699", "title": "Březové", "text": "Březové\n\nBřezové je vesnice, část města Litovel v okrese Olomouc. Nachází se asi 4 km na jihovýchod od Litovle. V roce 2009 zde bylo evidováno 67 adres. V roce 2001 zde trvale žilo 162 obyvatel.\n\nBřezové leží v katastrálním území Unčovice o výměře 11,16 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535701", "url": "https://cs.wikipedia.org/wiki?curid=535701", "title": "Nasobůrky", "text": "Nasobůrky\n\nNasobůrky (dříve \"Našiměřice\", německy \"Aschmeritz\") jsou částí města Litovel v okrese Olomouc. Nachází se na jihozápadě konci Litovle. První zmínka o obci odvozené od povahy půdy „Našeměřice“ je z roku 1373. Obec původně patřila Chudobínskému panství a dělila se na Malé a Velké Nasobůrky. Nasobůrky je také název katastrálního území o rozloze 1,96 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535702", "url": "https://cs.wikipedia.org/wiki?curid=535702", "title": "Nová Ves (Litovel)", "text": "Nová Ves (Litovel)\n\nNová Ves (německy \"Neudorf\") je vesnice, část města Litovel v okrese Olomouc. Nachází se asi 5 km na jihozápad od Litovle. V roce 2009 zde bylo evidováno 86 adres. V roce 2001 zde trvale žilo 226 obyvatel. U obce se nachází kamenolom a přírodní koupaliště v zatopeném bývalém lomu.\n\nNová Ves leží v katastrálním území Nová Ves u Litovle o rozloze 2,48 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535704", "url": "https://cs.wikipedia.org/wiki?curid=535704", "title": "Rozvadovice", "text": "Rozvadovice\n\nRozvadovice (německy \"Roswadowitz\") je vesnice, část města Litovel v okrese Olomouc. Nachází se asi 3 km na jihovýchod od Litovle. Prochází zde silnice II/635. V roce 2012 zde bylo evidováno 72 adres. V roce 2001 zde trvale žilo 197 obyvatel.\n\nRozvadovice je také název katastrálního území o rozloze 3,03 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535706", "url": "https://cs.wikipedia.org/wiki?curid=535706", "title": "Savín", "text": "Savín\n\nSavín (německy \"Sawin\") je vesnice, část města Litovel v okrese Olomouc. Nachází se asi 7 km na jihozápad od Litovle. V roce 2009 zde bylo evidováno 79 adres. V roce 2001 zde trvale žilo 134 obyvatel.\n\nSavín je také název katastrálního území o rozloze 4,69 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535707", "url": "https://cs.wikipedia.org/wiki?curid=535707", "title": "Tři Dvory (Litovel)", "text": "Tři Dvory (Litovel)\n\nTři Dvory je vesnice, část města Litovel v okrese Olomouc. Nachází se asi 2,5 km na severovýchod od Litovle. Prochází tudy silnice II/447 z Litovle do Šternberka. V roce 2009 zde bylo evidováno 99 adres. V roce 2001 zde trvale žilo 268 obyvatel.\nV obci sídlí výrobce těstovin Adriana a sýrárna Brazzale Moravia, působí zde sbor dobrovolných hasičů. Tři Dvory leží v katastrálním území Tři Dvory u Litovle o rozloze 2,9 km.\n\nObec vznikla německou kolonizací zeměpanské krajiny okolo nového města Litovle. Dokládá to listina datovaná 26. únorem 1291.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535709", "url": "https://cs.wikipedia.org/wiki?curid=535709", "title": "Víska (Litovel)", "text": "Víska (Litovel)\n\nVíska (německy \"Dorfle\") je malá vesnice, místní část města Litovel v okrese Olomouc. Nachází se asi 1,5 km na západ od Litovle. První zmínka o vesnici je z městské knihy z roku 1350 a ves je zde uváděna pod názvem „Dorffle“. Město Litovel zakoupilo Vísecký dvůr roku 1432 pro nemocnici při klášteru sv. Ducha. Od roku 1980 je Víska místní částí města. V roce 2009 zde bylo evidováno 34 adres. V roce 2001 zde trvale žilo 93 obyvatel. Víska leží v katastrálním území Víska u Litovle o rozloze 0,91 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535710", "url": "https://cs.wikipedia.org/wiki?curid=535710", "title": "Březina (Luká)", "text": "Březina (Luká)\n\nBřezina je malá vesnice, část obce Luká v okrese Olomouc. Nachází se asi 2,5 km na severozápad od Luké. V roce 2009 zde bylo evidováno 34 adres. V roce 2001 zde trvale žilo 23 obyvatel.\n\nBřezina je také název katastrálního území o rozloze 2 km.\n\nVes byla roku 1364 prodána Adamem z Konice panu Bohušovi ze Slavoňova.\n\nVe vesnici fungovala v 19. století škola. V roce 1960 byla vesnice připojena k Luké, která se tímto stala střediskovou obcí.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \nZápadně od obce, avšak v jejím katastru, se rozkládá národní přírodní rezervace Špraněk. Jeho území je tvořeno vápencem s četným výskytem krasových jevů, z nichž nejvýznamnější je komplex Javoříčských jeskyní.\n\nPod vesnicí se nachází menší závrt s ponorem.\n\nZápadní hranici katastru tvoří potok Špraněk.\n\nVe vesnici je provozována honební společnost Luká-Březina.\n"}
{"id": "535711", "url": "https://cs.wikipedia.org/wiki?curid=535711", "title": "Ješov", "text": "Ješov\n\nJešov (německy \"Gessow\") je vesnice, část obce Luká v okrese Olomouc. Nachází se asi 2 km na sever od Luké. Prochází zde silnice II/373. V roce 2009 zde bylo evidováno 52 adres. V roce 2001 zde trvale žilo 143 obyvatel.\n\nJešov je také název katastrálního území o rozloze 1,91 km.\n\nPojmenování obce vychází z vlastního jména Jech či Ješek.\n\nPrvní písemná zmínka se objevuje již roku 1309. Původní obec stávala jihovýchodně od místa, kde se dnes nachází zastavěná plocha. V roce 1492 je však již uváděna jako pustá a k obnovení na současném místě dochází až později, poprvé je nová ves uvedena roku 1602. Ta patřila pod Chudobínské panství, spravována byla stejně jako okolní část panství z Ješovského Dvora ležícího kousek nad obcí jihozápadně od obce u silnice do Luké.\n\nV roce 1813 byla v obci postavena dřevěná kaple svatého Václava, v roce 1876 byla postavena nová, zděná, která však byla kvůli stavbě místní komunikace ztržena roku 1921. Současná moderní kaple byla postavena roku 2006 a přesunul se do ní zvon z kaple původní.\n\nDo roku 1960 byla obec samostatná, v tomto roce připadla pod vedle ležící Slavětín, v roce 1980 se však změnila příslušnost a obec od té doby spadá pod Lukou.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \nObcí prochází modrá turistická trasa Javoříčko – Veselíčko – Ješov – Loučka – Cholina a cyklistické trasy 6025 a 6037.\n\nKrásný výhled na Hanou se naskýtá z kopce Kamenice nad vesnicí.\n\n"}
{"id": "535712", "url": "https://cs.wikipedia.org/wiki?curid=535712", "title": "Střemeníčko", "text": "Střemeníčko\n\nStřemeníčko je malá vesnice, část obce Luká v okrese Olomouc. Nachází se asi 3,5 km na sever od Luké. V roce 2009 zde bylo evidováno 49 adres. V roce 2001 zde trvale žilo 79 obyvatel.\n\nStřemeníčko je také název katastrálního území o rozloze 2,21 km.\n\nPrvní písemná zmínka o obci pochází z roku 1384.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535713", "url": "https://cs.wikipedia.org/wiki?curid=535713", "title": "Veselíčko (Luká)", "text": "Veselíčko (Luká)\n\nVeselíčko je malá vesnice, část obce Luká v okrese Olomouc. Nachází se asi 2,5 km na severozápad od Luké. V roce 2009 zde bylo evidováno 22 adres. V roce 2001 zde trvale žilo 30 obyvatel.\n\nVeselíčko je také název katastrálního území o rozloze 0,65 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n"}
{"id": "535715", "url": "https://cs.wikipedia.org/wiki?curid=535715", "title": "Králová", "text": "Králová\n\nKrálová (německy \"Königlosen\") je vesnice, část obce Medlov v okrese Olomouc. Nachází se asi 3 km na jihozápad od Medlova. V roce 2009 zde bylo evidováno 85 adres. V roce 2001 zde trvale žilo 276 obyvatel.\n\nKrálová je také název katastrálního území o rozloze 13,96 km.\n\n"}
{"id": "535719", "url": "https://cs.wikipedia.org/wiki?curid=535719", "title": "Zadní Újezd", "text": "Zadní Újezd\n\nZadní Újezd (německy \"Storzendorf\") je vesnice, část obce Medlov v okrese Olomouc. Nachází se asi 2 km na severozápad od Medlova. V roce 2009 zde bylo evidováno 53 adres. V roce 2001 zde trvale žilo 104 obyvatel.\n\nZadní Újezd je také název katastrálního území o rozloze 2,67 km.\n\n"}
{"id": "535722", "url": "https://cs.wikipedia.org/wiki?curid=535722", "title": "Sobáčov", "text": "Sobáčov\n\nSobáčov je vesnice, část obce Mladeč v okrese Olomouc. Nachází se asi 1,5 km na jihovýchod od Mladče a necelé 3 km od Litovle. Vesnická zástavba je na severovýchodě ohraničena dálnicí D35, na jihozápadě pak silnicí II/635 a železniční tratí Litovel - Mladeč. V roce 2009 bylo v Sobáčově evidováno 91 adres. V roce 2001 zde trvale žilo 215 obyvatel.\n\nSobáčov je také název katastrálního území o rozloze 1,74 km. Na katastru Sobáčova při jihovýchodním okraji vesnice se nachází železniční zastávka \"Chudobín.\"\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535723", "url": "https://cs.wikipedia.org/wiki?curid=535723", "title": "Čabová", "text": "Čabová\n\nČabová (německy \"Brockersdorf\") je malá vesnice, část města Moravský Beroun v okrese Olomouc. Nachází se asi 2 km na severovýchod od Moravského Berouna. Prochází tudy silnice I/46. \"Čabová\" je také název katastrálního území o rozloze 11,18 km.\n\nPrvní písemná zmínka o obci pochází z roku 1397. Po roce 1850 šlo o samostatnou obec v politickém a soudním okrese Šternberk, od roku 1910 v okrese Moravský Beroun a od roku 1950 v okrese Bruntál. Součástí Moravského Berouna se Čabová stala v roce 1961, spolu s ním pak roku 2005 přešla do okresu Olomouc.\n\n\n"}
{"id": "535724", "url": "https://cs.wikipedia.org/wiki?curid=535724", "title": "Karel Jaroslav Obrátil", "text": "Karel Jaroslav Obrátil\n\nKarel Jaroslav Obrátil, často uváděn jako K. J. (sic!) Obrátil, (2. listopadu 1866, Hukvaldy – 5. dubna 1945, Praha-věznice Pankrác) byl český kulturní pracovník, novinář, spisovatel, básník, překladatel a vydavatel. Psal také pod pseudonymy ABC, Alfa, Karel Jaroš a Jaroslav Olšanský.\n\nNěkdy bývá mylně zaměňován se sběratelem a editorem Bezruče Jaromírem Obrátilem (vydal mj. Pseudobezruč, 1935, Bezručův národní zpěvníček, 1940).\n\nPodoba křestních jmen s Erbenovými svádí k tomu, že bývá chybně jako Karel Jaromír uváděn i v různých slovnících a databázích.\n\nPůsobil jako ředitel školy v Uherském Hradišti. Podle autora doslovu \"Velkého slovníku sprostých slov\" Jana Hýska s ním bylo kvůli jeho zaobírání se pornografií přes čtyři roky vedeno disciplinární řízení, po němž byl nakonec plně rehabilitován, společensky byl ale nadále ostrakizován, proto se roku 1926 trvale stěhuje do Prahy.\n\nNetajil se protifašistickými postoji, což dlouho procházelo bez postihu, nakonec jej ale gestapo 6. března 1945 zatklo a odvezlo do svého pražského sídla – Pečkárny. O měsíc později, 5. dubna 1945, na následky mučení ve vězeňské nemocnici na Pankráci, umírá. Jeho nejvýznamnějším dílem jsou původně kolportážně vydávaná třídílná \"Kryptadia\", reeditovaná nakladatelstvím Paseka v letech 1999-2000, a pod čtenářsky srozumitelnějšími názvy \"Velký slovník sprostých slov\" (díl 3) a \"První a Druhá Kytice národních prasáren\" (díl 1+2) nakladatelstvím Lege artis (1999-2017). Výběr z Kryptadií vydal také Ivan Wernisch pod názvem \"Kdo to čte, je prase\" (2008).\n\n\n\n"}
{"id": "535725", "url": "https://cs.wikipedia.org/wiki?curid=535725", "title": "Nové Valteřice", "text": "Nové Valteřice\n\nNové Valteřice (1869–1880 \"Nová Valteřice\", 1890–1910 \"Valteřice\"; německy \"Neu Waltersdorf\") je vesnice, část města Moravský Beroun v okrese Olomouc. Nachází se asi 5,5 km na sever od Moravského Berouna. \"Nové Valteřice\" je také název katastrálního území o rozloze 8,04 km.\n\nPrvní písemná zmínka o obci pochází z roku 1692. Po roce 1850 šlo o samostatnou obec v politickém a soudním okrese Šternberk, od roku 1910 v okrese Moravský Beroun a od roku 1950 v okrese Bruntál. Součástí Moravského Berouna se Nové Valteřice staly v roce 1961, spolu s ním pak roku 2005 přešly do okresu Olomouc.\n\n\n"}
{"id": "535726", "url": "https://cs.wikipedia.org/wiki?curid=535726", "title": "Ondrášov", "text": "Ondrášov\n\nOndrášov (1869–1910 \"Ondřejov\"; německy \"Andersdorf\") je vesnice, část města Moravský Beroun v okrese Olomouc. Nachází se asi 1,5 km na jihozápad od Moravského Berouna. Prochází tudy silnice I/46. \"Ondrášov\" je také název katastrálního území o rozloze 9,41 km.\n\nV Ondrášově se nachází železniční stanice Moravský Beroun, která leží na trati Olomouc - Opava. Do 30. let 20. století odtud vedla též úzkokolejka do Dvorců. Vyrábí se zde také Ondrášovská kyselka.\n\nPo roce 1850 šlo o samostatnou obec v politickém a soudním okrese Šternberk, od roku 1950 v okrese Bruntál. Součástí Moravského Berouna se Ondrášov stal v roce 1961, spolu s ním pak roku 2005 přešel do okresu Olomouc.\n\n"}
{"id": "535727", "url": "https://cs.wikipedia.org/wiki?curid=535727", "title": "Sedm Dvorů", "text": "Sedm Dvorů\n\nSedm Dvorů (německy \"Siebenhöfen\") je vesnice, část města Moravský Beroun v okrese Olomouc. Nachází se asi 2 km na jih od Moravského Berouna. K roku 2011 zde žilo 98 obyvatel.\n\nSedm Dvorů je také název katastrálního území o rozloze 7,54 km.\n\nPrvní písemná zmínka o obci pochází z roku 1397. Po roce 1850 šlo o samostatnou obec v politickém a soudním okrese Šternberk, od roku 1950 v okrese Bruntál. Součástí Moravského Berouna se Sedm Dvorů stalo v roce 1961, spolu s ním pak roku 2005 přešlo do okresu Olomouc.\n\n\n"}
{"id": "535730", "url": "https://cs.wikipedia.org/wiki?curid=535730", "title": "Lhota nad Moravou", "text": "Lhota nad Moravou\n\nLhota nad Moravou (do roku 1950 jen \"Lhota\") je malá vesnice, část obce Náklo v okrese Olomouc. Nachází se asi 2,5 km na severovýchod od Nákla. V roce 2009 zde bylo evidováno 50 adres. V roce 2001 zde trvale žilo 165 obyvatel.\n\nLhota nad Moravou je také název katastrálního území o rozloze 0,649 km.\n\nPrvní písemná zmínka o obci pochází z roku 1606.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n\n"}
{"id": "535733", "url": "https://cs.wikipedia.org/wiki?curid=535733", "title": "Mezice", "text": "Mezice\n\nMezice je vesnice, část obce Náklo v okrese Olomouc. Nachází se asi 1 km na severozápad od Nákla. Prochází zde dálnice D35 a silnice II/635. V roce 2009 zde bylo evidováno 110 adres. V roce 2001 zde trvale žilo 331 obyvatel.\n\nMezice je také název katastrálního území o rozloze 2,7 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n"}
{"id": "535735", "url": "https://cs.wikipedia.org/wiki?curid=535735", "title": "Nová Véska (Norberčany)", "text": "Nová Véska (Norberčany)\n\nNová Véska (1869–1880 \"Nová Ves\", 1890–1910 \"Nová Veska\"; německy \"Neudörfel\") je malá vesnice, část obce Norberčany v okrese Olomouc. Nachází se asi 2,5 km na západ od Norberčan. V roce 2009 zde bylo evidováno 29 adres. Nezjištěn počet obyvatel\n\nNová Véska je také název katastrálního území o rozloze 5,09 km.\n\n"}
{"id": "535736", "url": "https://cs.wikipedia.org/wiki?curid=535736", "title": "Stará Libavá", "text": "Stará Libavá\n\nStará Libavá (1880–1910 \"Stará Libava\"; německy \"Alt Liebe\") je vesnice, část obce Norberčany v okrese Olomouc. Nachází se asi 1,5 km na sever od Norberčan. Prochází zde silnice II/440. V roce 2009 zde bylo evidováno 60 adres. Nezjištěn počet obyvatel\n\nStará Libavá je také název katastrálního území o rozloze 7,44 km.\n\n"}
{"id": "535737", "url": "https://cs.wikipedia.org/wiki?curid=535737", "title": "Trhavice", "text": "Trhavice\n\nTrhavice (dříve \"Vytrhlice\", německy \"Reisendorf\") je malá vesnice, část obce Norberčany v okrese Olomouc. Nachází se asi 2 km na jih od Norberčan. Prochází zde silnice II/440. V roce 2009 zde bylo evidováno 27 adres. K roku 2001 nezjištěn počet obyvatel.\n\nTrhavice je také název katastrálního území o rozloze 2,62 km².\n\nPrvní písemná zmínka o obci pochází z roku 1581.\n\nKaple byla postavena v letech 1751–1752 místním sedlákem Johannem Poltzerem, poté co se místní občané olomouckému biskupovi zavázali, že povinnost kapli udržovat bude přecházet i na jejich potomky. Vysvěcena byla 2. srpna 1752. Téhož roku byla kaple vymalována uničovským malířem Ignácem Oderlickým. Okolo kaple postupně vznikl malý hřbitov, o sto let později byl pozemek oplocen a postavena malá márnice. Součástí areálu byl i vzácný mariánský kříž a socha Jana Nepomuckého. Místní obyvatelé pečovali o kapli až do roku 1947, kdy byli stejně jako ostatní občané německé národnosti odsunuti z Československa.\n\nV 50. letech 20. století se zde ještě sloužily mše, nicméně kaple bez údržby chátrala. V roce 1958 byla zapsána na seznam kulturních památek. V roce 1979 se propadla střecha a kapli hrozila rychlá zkáza. Namísto opravy střechy však komunistické úřady nechaly za podstatně větších nákladů přenést Oderlického cenné fresky z kaple do kostela Panny Marie Sněžné v Olomouci a do předsálí obřadní síně olomoucké radnice. Kaple byla ponechána napospas svému osudu, až z ní zůstaly jen obvodové zdi, zarůstající náletovými dřevinami.\n\nV létě roku 2002 studenti Arcibiskupského gymnázia z Prahy vyčistili zdi od porostu a vnitřek kaple i okolí od sutin, s odvozem pomohl obecní úřad v Norberčanech. V roce 2006 byla díky finančnímu daru Ing. Vladimíra Novotného z Bruntálu zahájena oprava kaple; byl opraven štít, střecha, pořízena nová fasáda. Před kaplí je umístěna tabule s několika zprávami o její pohnuté historii, například vytištěný článek Petra Andrleho z roku 2012.\n\n"}
{"id": "535738", "url": "https://cs.wikipedia.org/wiki?curid=535738", "title": "Bělidla", "text": "Bělidla\n\nBělidla () je historická obec, městská čtvrť a katastrální území východně od centra Olomouce. Žije zde necelých tisíc obyvatel.\n\nÚzemí zvaná Bělidla jsou vlastně v Olomouci dvě. První Bělidla (německy \"Pilten\") byla stará osada tkalců v místech dnešní ulice Sokolská, která vznikla na severu těsně za městskými hradbami a až v polovině 16. století se po vybudování nových hradeb stala součástí Olomouce. To bylo také poslední rozšíření města před vznikem Velké Olomouce v roce 1919. Zdejší osídlení se v sevření hradeb roztáhlo do šíře a když už ani to nestačilo, část zdejších obyvatel počátkem 17. století odešla na pozemky statku „Šenkovství markrabské“ na východ od města u řeky Bystřice, dnes zastavěné železničním kolejištěm, kde založili nová Bělidla.\n\nTato osada ale musela po roce 1746 ustoupit výstavbě olomoucké pevnosti, domy byly zbořeny a jejich obyvatelé se převážně přestěhovali do nově vzniklé osady Pavlovičky. Až roku 1790 po rozparcelování místního městského hospodářského dvora svá Bělidla (německy \"Bleich\") ještě o něco východněji od dřívějších obnovili. Patřila opět Olomouci, ale od roku 1850 už šlo o samostatnou katastrální a politickou obec. Její rozvoj značně ovlivňovala železnice, kromě toho zde byla založena Brachova sladovna, Zornův potravinářský závod Merkur nebo pily knížete Lichtenštejna a Číhalova. Obyvatelstvo Bělidel bylo převážně české, farností i školou příslušné do Chválkovic, až roku 1893 zde byla postavena škola vlastní. Spolková činnost se odehrávala převážně v sousedních Hodolanech, se kterými zdejší občané měli úzké vztahy. Vznikl zde ale v hostinci Na Blajchu v roce 1909 Sokol. V roce 1919 se Bělidla stala jako další předměstí součástí Olomouce.\n\n"}
{"id": "535740", "url": "https://cs.wikipedia.org/wiki?curid=535740", "title": "Droždín", "text": "Droždín\n\nDroždín () je historická obec, městská čtvrť a katastrální území statutárního města Olomouce. Nachází se asi 6,5 km na severovýchod od centra Olomouce. Žije zde přes 1 tisíc obyvatel.\n\nPrvní písemná zmínka o vsi pochází z roku 1275, z dané listiny není ale jasné, zda v tu dobu patřila olomoucké kapitule nebo klášteru Hradisko. Je ovšem jisté, že v minulosti patřily různé části Droždína různým majitelům včetně menších zemanů, a až k roku 1660 ho celý získali premonstráti z Hradiska. V té době byl částečně vysídlen v důsledku třicetileté války. Klášter zde měl cihelnu a dva hospodářské dvory, kde měli povinnost roboty i osadníci ze Samotišek a Lošova. Po zrušení kláštera roku 1784 připadl Droždín státu, od nějž jej v roce 1826 koupil hrabě Filip Ludvík Saint Genois. Ovšem již v roce 1850 se stal samostatnou politickou a katastrální obcí (farností, četnickou stanicí, poštou nebo do roku 1828 i školou nicméně Droždín vždy spadal pod Svatý Kopeček).\n\nDroždín nebyl typicky selskou vesnicí, protože ačkoli část půdy byla už od zrušení kláštera rozparcelována mezi místní domkaře, většinu obhospodařoval velkostatek, až do znárodnění v držení Spolku moravských cukrovarů. Cihelnu v roce 1885 koupil olomoucký podnikatel Moritz Fischer, většina obyvatel se ale musela živit v průmyslových podnicích mimo obec. Politicky nejsilnější zde tak byla sociální demokracie a působily zde především dělnické spolky jako DTJ nebo Dělnický podpůrný spolek. Přes obec od roku 1870 směřuje od Samotišek ke Svatému Kopečku serpentinová silnice, na níž se za první republiky konávaly automobilové a v poválečných letech motocyklové mezinárodní závody do vrchu \"Svatokopecký okruh\". K 1. červenci 1974 se Droždín stal součástí Olomouce.\n\n\"Droždínské hody\" se konají vždy na Květnou (Velikonoční) neděli. Hody jsou zahajovány procesím do farního chrámu (baziliky) na Svatém Kopečku u Olomouce. Hlavními aktéry jsou: \nPrůvod je provázen dechovou hudbou a účastní se ho mnozí občané Droždína. Hody vrcholí společnou hostinou a zábavou. Tato tradice byla přerušena v 2. polovině 20. století pod nátlakem komunistického režimu a obnovena byla v roce 1995.\n\n"}
{"id": "535743", "url": "https://cs.wikipedia.org/wiki?curid=535743", "title": "Lošov", "text": "Lošov\n\nLošov () je historická obec, městská čtvrť a katastrální území statutárního města Olomouce. Rozkládá se asi 9 km na východ od centra Olomouce, přímo je spojen s Velkou Bystřicí a olomouckou městskou částí Svatý Kopeček. Na jeho katastrálním území se kromě Hvězdárny Josefa Sienela nachází také Radíkovská pevnůstka.\n\nPrvní písemná zmínka o vsi pochází z roku 1385 (\"Lacznaw\"), původně možná patřila pánům na Bystřici, ale až k roku 1465 je doloženo, že šlo o majetek kláštera Hradisko. Dříve se ve zdejší lokalitě Zlatý důl těžilo zlato a zřejmě i další vzácné kovy, neboť v polovině 18. století se objevily neúspěšné snahy o obnovení těžby stříbra. Obyvatelé měli povinnost roboty v okolních rozsáhlých lesích a ke klášternímu statku v Droždíně, v Lošově se nacházel i lom na břidlici nebo mlýn na obilí. Lesy roku 1879 koupili Lichtenštejnové, vlastní Lošov se však již v roce 1850 stal samostatnou politickou a katastrální obcí.\n\nLošov byl vždy obcí českou, položenou u národnostní hranice, severně a východně od něj se totiž již nacházelo souvislé německé osídlení (část katastru obce byla v roce 1938 po Mnichovské dohodě zabrána německými vojsky). Farností, poštou, četnickou stanicí spadal pod Svatý Kopeček. Stejně tak školou, a to až do roku 1881, kdy si místní zřídili školu vlastní. Jen menšina obyvatel se věnovala zemědělství, většina docházela za prací do Mariánského Údolí, kde byla továrna Kosmos, nebo až do Olomouce. Silnice na Svatý Kopeček byla postavena v roce 1924 a do Velké Bystřice až roku 1946. Po válce zde byla také na Lošovském potoku vybudována přehradní nádrž a v roce 1957 malá hvězdárna, v roce 2007 pojmenována po svém zakladateli a místním učiteli Josefu Sienelovi. Součástí Olomouce se Lošov jako poslední připojená obec stal k 1. srpnu 1980.\n\n\n"}
{"id": "535744", "url": "https://cs.wikipedia.org/wiki?curid=535744", "title": "Nemilany", "text": "Nemilany\n\nNemilany (německy \"Nimlau\") jsou historická obec, městská čtvrť a katastrální území na jihu města Olomouce s asi jedním tisícem obyvatel.\n\nPrvní písemná zmínka o Nemilanech pochází z roku 1141. Od nepaměti šlo o ves ve vlastnictví města Olomouce, byl zde ale také statek olomoucké kapituly. V roce 1826 byla postavena kaple sv. Jana a Pavla, ovšem i poté Nemilany spadaly pod farnost ve Slavoníně, ačkoli po roce 1834 již měly vlastní školu. Stejně jako Slavonín i Nemilany patřily do olomouckého jazykového ostrova, protože zde původně žili téměř jen německy mluvící obyvatelé. Roku 1850 se staly samostatnou politickou obcí, přičemž až do roku 1877 k Nemilanům patřila i osada Kyselov, která se poté osamostatnila.\n\nTeprve po vzniku Československé republiky se v původně malé zemědělské obci začal částečně rozvíjet i průmysl, což vedlo jak k celkovému nárůstu obyvatel, tak ke zvyšování poměru těch česky mluvících, což dalo vzniknout severně ležící České čtvrti s českou školou. V roce 1930 zde již žilo 919 Němců a 281 Čechů. Kromě původních tří mlýnů a cihelny, která zanikla za krize ve 30. letech 20. století, zahájil u hranic s olomouckými Novými Sady provoz Lošťákův podnik vyrábějící potřeby pro stavebnictví („Dehetka“) nebo továrna na barvy Fitox rodiny Vetchých.\n\nNemilanští Němci byli v roce 1946 vysídleni a během znárodňování zanikly dosavadní průmyslové podniky, naopak zde vzniklo JZD, brzo sloučené do slavonínského družstva. Podobně mělo dojít i ke sloučení Nemilan, Slavonína a Kyselova pod jeden MNV, ale v roce 1954 si Nemilanští zvolili výbor vlastní a zůstali tak jako samostatná obec, a to až do 1. ledna 1975, kdy se v rámci rozšiřování Olomouce stali její další městskou čtvrtí. Nicméně po sametové revoluci se objevily snahy po opětovném osamostatnění, protože však k místnímu referendu konanému 10. listopadu 1995 nepřišel dostatečný počet občanů, ani při výsledku 53 % hlasujících pro k odtržení nedošlo.\n\nProchází tudy dálnice D35 jakožto jižní obchvat Olomouce a železniční trať Nezamyslice–Olomouc se zastávkou Nemilany. Nachází se zde mateřská i základní škola, kterou ale navštěvují žáci 5. až 9. třídy, žáci 1. až 4. třídy dochází do školy ve Slavoníně.\n\n\n"}
{"id": "535745", "url": "https://cs.wikipedia.org/wiki?curid=535745", "title": "Neředín", "text": "Neředín\n\nNeředín (dříve též Neřetín, ) je historická obec, městská čtvrť a katastrální území na západě statutárního města Olomouce. Katastrálně pod Neředín zčásti patří i Tabulový Vrch.\n\nProchází zde silnice II/448. Sídlí zde Fakulta tělesné kultury Univerzity Palackého a nachází se zde také velká část univerzitních kolejí.\n\nPrvní písemná zmínka o Neředíně pochází z roku 1234, ovšem v roce 2001 byly na jeho území nalezeny zbytky opevnění tábora z doby římské. Na tomto místě v ulici Římská pak byl roku 2013 zasazen milník, připomínající nejsevernější pobyt římských vojsk. Ves patřila olomoucké kapitule, a to až do roku 1850, kdy se stala samostatnou politickou obcí. I pak ovšem farností, poštou, četnickou stanicí apod. spadala pod Novou Ulici. Na návsi, dnes ulice Neředínská, byla roku 1792 postavena kaple se zvonem. Výstavba olomoucké pevnosti se Neředína dotkla pouze nepřímo, když zde byl v roce 1854 dokončen předsunutý fort č. XV, dnes využívaný jako paintballové hřiště, a prachárny.\n\nVýznamným se Neředín stal počátkem 20. století. Roku 1901 u cesty k Topolanům město Olomouc zbudovalo nový centrální hřbitov (včetně hřbitova židovského), doplněný roku 1932 o krematorium. Jeho území bylo ale tehdy vyňato z neředínského katastru a připojeno k Olomouci, sám Neředín se stal součástí tzv. Velké Olomouce až v roce 1919. V roce 1905 bylo na východě katastru obce navíc zřízeno velké vojenské cvičiště, z jehož části se roku 1920 stalo vojenské letiště, svého času jedno z nejvýznamnějších v Československu. Tím původně malá zemědělská obec nabyla jisté důležitosti, a proto sem byla už v roce 1914 prodloužena trať olomouckých tramvají, dnes končící smyčkou u hřbitova.\n\nNeředín byl až do roku 1945 součástí olomouckého jazykového ostrova, protože byl osídlen převážně Němci, kteří zde původně tvořili asi dvoutřetinovou většinu. Působil zde Bund der Deutschen nebo německý čtenářský a pěvecký spolek, jejichž předsedou byl Josef Spurny, a až do vzniku Československé republiky zde byla též jen německá škola. Od roku 2002 byla obnovena tradice masopustních obchůzek.\n\n\n\n"}
{"id": "535746", "url": "https://cs.wikipedia.org/wiki?curid=535746", "title": "Pavlovičky", "text": "Pavlovičky\n\nPavlovičky () je historická obec, městská čtvrť a katastrální území severovýchodně od centra Olomouce. Žije zde zhruba 500 obyvatel. Nachází se zde točna olomouckých tramvají.\n\nPavlovičky, až do roku 1919 zvané \"Pavlovice\", vznikly relativně nedávno, když v souvislosti s budováním olomoucké pevnosti v polovině 18. století musely být zbořeny předměstské osady Ostrovy, Bělidla a další. Jejich obyvatelé pak dostali náhradou pozemky vzniklé rozparcelováním hospodářského dvora v oblasti zvané „Na klínku“, přičemž nově vzniklá osada získala název podle svého zakladatele, hradišťského opata Pavla Ferdinanda Václavíka. Pavlovičky tedy měly nejdříve robotní povinnosti vůči klášteru Hradisko, po zrušení kláštera musely odvádět poplatky náboženskému fondu, resp. hraběti Saint Genois, který roku 1825 panství od fondu odkoupil. Nicméně už v roce 1850 se staly samostatnou politickou obcí s vlastní samosprávou.\n\nŠlo o malou zemědělskou vesnici, v té době s méně než 200 obyvateli. Jejímu rozvoji přispěla až železnice, postupně zde byla založena octárna (1853), sladovna, lihovar a drožďárna rodiny Briessových (1873), továrna na cukrovinky Josefa Mikšovského (1887), Číhalova sodovkárna, Bartschova pekárna a další podniky, významné bylo i vybudování městských jatek s tržnicí patřících městu Olomouci. Na začátku 20. století pak počet obyvatel přesáhl jeden tisíc, z toho většina se hlásila k německé národnosti, české zájmy zde prosazoval spolek Svatopluk. Farností a školou Pavlovičky spadaly pod Chválkovice, už v roce 1883 však zde byla otevřena německá škola a česká v roce 1907, v roce 1919 dokonce i česká měšťanka. Po vzniku Československé republiky a začlenění obce do Velké Olomouce se Pavlovičky, do té doby součást německého jazykového ostrova, postupně počeštily.\n\n"}
{"id": "535747", "url": "https://cs.wikipedia.org/wiki?curid=535747", "title": "Povel", "text": "Povel\n\nPovel () je bývalá obec, nyní městská čtvrť a katastrální území na jih od centra Olomouce. Žije zde zhruba 9 tisíc obyvatel.\n\nOsady s názvem Povel byly dříve dvě, česká a německá. Německý Povel se rozkládal za Dolní bránou v místech dnešních Smetanových sadů a botanické zahrady. Šlo o olomoucké předměstí a jeho obyvatelé tak byli považováni za občany města. V roce 1631 zde byl postaven kapucínský klášter, po jeho zničení za švédské okupace Olomouce byl obnoven už za městskými hradbami, na Dolním náměstí. Naproti tomu Český Povel, ačkoli byl stavebně přímo spojen s německým (pokračoval jižněji v místech dnešní ulice Schweitzerova, od Nových Sadů byl oddělen již zaniklým potokem Povelka), byl původně královským majetkem. Václav II. jej roku 1286 věnoval svému kaplanovi a lékaři, který jej poté daroval olomoucké kapitule, v jejímž vlastnictví zůstal až do vzniku obecních samospráv roku 1850. Během výstavby olomoucké pevnosti byly obě osady zbořeny, ovšem zatímco obyvatelé Německého Povlu se přesídlili do nově ustavené Zelené a Nové Ulice, Český Povel vlastně nezanikl a jen se přesunul asi o jeden kilometr jižněji, do místa dnešní ulice Teichmannova, kde byla mj. roku 1773 postavena kaple Neposkvrněného početí Panny Marie (nyní již na novosadském katastru).\n\nTento Povel byl přes svůj původní název převážně německou obcí, součástí olomouckého jazykového ostrova, v němž český veřejný život prakticky neexistoval. Z německých spolků zde působil např. Svaz Němců nebo Turnverein, byla zde také pouze německá škola, založená roku 1899, a v roce 1916 dokonce místní zastupitelstvo rozhodlo o přejmenování obce na \"Hötzendorf\" na počest rakouského maršála Conrada von Hötzendorf. Díky vzniku Československa a začlenění Povlu do Velké Olomouce roku 1919 ale šlo jen o krátkodobý nápad, v tu dobu se již také významně rozšiřovalo české osídlení v tzv. Horním Povlu, oblasti prapůvodního Povlu u křížení Schweitzerovy a Polské ulice, a v roce 1927 zde byla otevřena česká škola. Sčítání lidu roku 1930 pak zjistilo, že na povelském území žije už 45 % Čechů. Dosavadní volné plochy mezi horním a dolním Povlem byly od 60. let 20. století postupně zastavěny největším olomouckým sídlištěm, které obsáhlo i katastry Nových Sadů a Nové Ulice.\n\n\n"}
{"id": "535748", "url": "https://cs.wikipedia.org/wiki?curid=535748", "title": "Karlov (Paseka)", "text": "Karlov (Paseka)\n\nKarlov (německy \"Karlsdorf\" nebo \"Karle\") je vesnice, bývalá obec a dnes část obce Paseka v okrese Olomouc. Nachází se asi 2,5 km na severovýchod od Paseky, leží ve vlastním katastrálním území \"Karlov u Paseky\".\n\nPrvní písemná zmínka o Karlovu pochází z roku 1447, ve znaku měl žalud s listy. Po roce 1850 patřil do soudního okresu Uničov. V roce 1930 zde žilo celkem 140 obyvatel, z toho 136 Němců, kteří byli po roce 1945 vysídleni. Doposud samostatná obec pak byla v roce 1961 připojena k Pasece.\n\n"}
{"id": "535751", "url": "https://cs.wikipedia.org/wiki?curid=535751", "title": "Pasecký Žleb", "text": "Pasecký Žleb\n\nPasecký Žleb (německy \"Passekgrund\") je malá vesnice, část obce Paseka v okrese Olomouc. Nachází se asi 2 km na severovýchod od Paseky, v jejímž katastrálním území \"Paseka u Šternberka\" leží.\n\nPasecký Žleb byl původně osadou Mutkova s názvem \"Paseky\", později \"Pasecký Grunt\". Byla zde provozována pila a mlýn a např. k roku 1930 zde žilo celkem 32 obyvatel, z toho 29 národnosti německé. Spolu s Mutkovem se v letech 1961–1992 stal součástí obce Paseka. Poté se Mutkov opět osamostatnil, ale Pasecký Žleb již zůstal součástí Paseky.\n"}
{"id": "535752", "url": "https://cs.wikipedia.org/wiki?curid=535752", "title": "Kocourovec", "text": "Kocourovec\n\nKocourovec je malá vesnice, část obce Přáslavice v okrese Olomouc. Nachází se asi 1,5 km na východ od Přáslavic. Prochází zde dálnice D35 a silnice II/437. V roce 2009 zde bylo evidováno 20 adres. V roce 2001 zde trvale žilo 68 obyvatel.\n\nKocourovec leží v katastrálním území Přáslavice u Olomouce o výměře 7,28 km.\n"}
{"id": "535753", "url": "https://cs.wikipedia.org/wiki?curid=535753", "title": "Nepukalka vzplývající", "text": "Nepukalka vzplývající\n\nNepukalka vzplývající (\"Salvinia natans\"), známá také jako nepukalka plovoucí či nepukalka vzplývavá je plovoucí jednoletá vodní kapradina.\n\nLodyhy má tenké, málo větvené. Listy nepukalky jsou vstřícné, krátce stopkaté, žilkované, široce elipsovité a splývající na hladině. Mají hráškově zelenou barvu, ale mohou být i částečně načervenalé, jsou celistvookrajové nebo na vrcholu vykrojené. Spodní strana listu je hustě chlupatá, svrchní strana s drobnými papilkami 0,2 -0,8 mm dlouhými uspořádanými do řad mezi žilkami. Na bázi ponořených úkrojků najdeme 3 – 8 krátce stopkatých sporokarpů, které se tvoří v měsících srpnu a září (zrání výtrusů - „doba květu“). V nich jsou buď velmi četná mikrosporangia na delších tenkých stopkách nebo malý počet megasporangií na kratších tlustých stopkách. Kořínky rostliny jsou metamorfované třetí listy. Ve volné přírodě tato kapradina tvoří rozsáhlé polštáře na hladině.\n\nJe rozšířena v Alžírsku, severozápadním Španělsku, na severu Itálie a Balkánského poloostrova až po střední Evropu a jižní část evropského Ruska. V Asii se vyskytuje od kaspické oblasti a Malé Asie po Japonsko a Indonésii.\nV ČR je původní pouze na severovýchodní Moravě, na Ostravsku. Dříve rostla i na Opavsku a u Hustopečí nad Bečvou. Nachází se v Česku jen druhotně a ojedinělé lokality v Čechách nejsou původní. Na Slovensku roste vzácně na Podunajské nížině a Východoslovenské nížině.\n\nCo se týká biotopů, vyskytuje se ve stojatých vodách (rybníky, mrtvá ramena, tůně) a na okrajích rákosin. Vyžaduje klidné vody. Přechodně dokáže přežít na mokrých a bahnitých dnech. Je rozšiřována vodou nebo pomocí živočichů.\n\nNepukalka vzplývající je v České republice zařazena mezi silně ohrožené druhy naší květeny (C2, vyhláška č.395/1992 Sb.), avšak ve znění vyhlášky 175/2006 Sb. se druh řadí do kategorie kriticky ohrožené druhy (§1). Její stanoviště jsou ohrožena především odvodňováním.\n\nNepukalka vzplývající je jediným druhem z čeledi nepukalkovitých, který se vyskytuje v Česku. Je běžně využívána jako dekorativní plovoucí rostlina do akvárií, pro úkryty potěru či stavbu hnízd akvarijních ryb labyrintek. Jinak asi 12 druhů z čeledi nepukalkovitých jsou rozšířené především v tropických oblastech světa. V jihovýchodní Asii je nepukalka vzplývající plevelem rýžových polí. Má totiž schopnost zarůstat velké plochy vodní hladiny.\n\n\n \n"}
{"id": "535754", "url": "https://cs.wikipedia.org/wiki?curid=535754", "title": "Roger Milla", "text": "Roger Milla\n\nRoger Milla, narozený jako Albert Roger Mooh Miller (* 20. května 1952 Yaoundé), je bývalý kamerunský fotbalový útočník, vítěz Afrického poháru národů z let 1984 a 1988.\n\nStrávil léta hraním v kamerunských klubech v Douale a v Yaoundé, mezi 1977-1989 působil ve francouzských ligových klubech (nejdéle v SC Bastia a Montpellier HSC). Hráčskou kariéru ukončil v r. 1995 v indonéském klubu Pelita Jaya.\n\nTřebaže jeho klubová kariéra nepůsobí příliš slavně, ve skutečnosti patřil k největším fotbalovým talentům své doby. Pro celý svět se stal známým až díky mistrovství světa ve fotbale 1990 v Itálii, kde Kamerun jen těsně neprošel přes Anglii do semifinále. V osmifinále proti Kolumbii vstřelil dva góly v prodloužení, přičemž při druhém obehrál vyběhnuvšího brankáře René Higuitu, který mu chtěl udělat kličku a rozehrát míč. V té době bylo Millovi 38 let, přesto udivoval svou nápaditou technickou hrou a citem pro góly.\n\nNa mistrovství světa ve fotbale 1994 v USA stal se stal ve věku 42 let a 39 dní nejstarším fotbalistou v historii světových šampionátů, který kdy zasáhl do hry. Jeho věkový rekord překonal až kolumbijský fotbalový brankář Faryd Mondragón 24. června 2014 na MS 2014 v Brazílii (43 let a 3 dny).\n\nDvakrát obdržel Zlatý míč pro nejlepšího afrického fotbalistu (1976, 1990), byl prvním africkým hráčem, který se účastnil tří mistrovství světa (1982, 1990, 1994). Francouzským fotbalovým časopisem l´Équipe byl vyhlášen za nejlepšího afrického fotbalistu 20. století. Pelé ho roku 2004 zařadil mezi 125 nejlepších žijících fotbalistů. Milla se kromě jiného zapsal do dějin i jako nejstarší hráč, který kdy vsítil gól na mistrovství světa (ve věku 42 let a 39 dní, proti Rusku na MS 1994). O jeho mimořádné popularitě v rodné zemi svědčí i návštěvnost zápasů, které uspořádal ke svým 45. narozeninám v Douale (95 tisíc diváků) a v Yaoundé (110 tisíc).\n\nRoger Milla se stal inspirací pro stejnojmennou píseň francouzského rappera s pseudonymem MHD.\n"}
{"id": "535760", "url": "https://cs.wikipedia.org/wiki?curid=535760", "title": "Avital (rozcestník)", "text": "Avital (rozcestník)\n\n"}
{"id": "535771", "url": "https://cs.wikipedia.org/wiki?curid=535771", "title": "Macuva", "text": "Macuva\n\nMacuva ( מַצּוּבָה, v oficiálním přepisu do angličtiny Mazzuva, přepisováno též jako Matzuva) je vesnice typu kibuc v Izraeli, v Severním distriktu, v Oblastní radě Mate Ašer.\n\nLeží v nadmořské výšce 105 metrů, na pomezí kopců Horní Galileji a izraelské pobřežní planiny, cca 5 kilometrů od břehů Středozemního moře a 3 kilometry od libanonských hranic. Je situována na nevýrazných pahorcích, které na severní straně obtéká vádí Nachal Becet, které tu vytváří podlouhlé údolí Bik'at Šefa. Podél severovýchodního okraje vesnice, u pahorku Har Poreach, do něj přitéká rovněž vádí Nachal Cuva. Jižním a jihovýchodním směrem se rozkládá mírně zvlněná a částečně zalesněná krajina s několika menšími vrchy jako Giv'at Chamudot, Giv'at Ezov nebo Tel Avdon.\n\nObec se nachází necelé 2 kilometry jihovýchodně od města Šlomi, cca 115 kilometrů severoseverovýchodně od centra Tel Avivu a cca 32 kilometrů severovýchodně od centra Haify. Macuvu obývají Židé, přičemž osídlení v tomto regionu je zcela židovské. Centrální oblasti Galileji, které obývají izraelští Arabové nebo Drúzové, leží dál k jihovýchodu.\n\nMacuva je na dopravní síť napojena pomocí dálnice číslo 70.\n\nMacuva byla založena v roce 1940. Jejími zakladateli byla skupina židovských přistěhovalců z Německa napojená na tělovýchovnou organizaci Makabi ha-ca'ir. Tito Židé přišli do tehdejší mandátní Palestiny roku 1934 a roku 1938 pomáhali založit kibuc Kinarot (poblíž nynějšího města Chadera). Roku 1939 se přesunuli do tohoto regionu a podíleli se na založení nedaleké opevněné osady Chanita. Roku 1940 pak osídlili nynější lokalitu. Jméno kibucu je doloženo jako místní název v Talmudu a Mišně a přetrvalo do novověku v názvu nedaleké lokality Mas'ub situované cca 2 kilometry severně odtud.\n\nZdejší pozemky do židovského vlastnictví získal Židovský národní fond od arabských majitelů původem z Libanonu. V počáteční fázi osadníci trpěli nedostatkem vody. V roce 1946, během britských razií, známých jako Černá sobota, bylo obyvatelstvo vesnice postiženo masovým zatýkáním a internací. Do Macuvy proto byla vyslána nová osadnická skupina okolo Makabi ha-Ca'ir z židovských přistěhovalců z Maďarska. Plán OSN na rozdělení Palestiny z roku 1947 předpokládal začlenění židovských osad v západní Galileji do arabského státu. Během války za nezávislost v roce 1948 byla vesnice nejprve obléhána Araby a ovládnuta spolu s okolním regionem židovskými silami až v rámci Operace Ben Ami.\n\nPřed rokem 1949 měla Macuva 118 obyvatel a rozlohu katastrálního území 1 500 dunamů (1,5 kilometrů čtverečních).\n\nKoncem 90. let 20. století prošel kibuc privatizací a jeho členové jsou odměňováni individuálně, podle vykonané práce. V roce 2003 následovala ekonomická krize spojená s krachem místního průmyslu.\n\nEkonomika kibucu je založena na zemědělství a turistickém ruchu. V Macuvě fungují zařízení předškolní péče, základní škola je ve vesnici Kabri. K dispozici jsou zde sportovní areály, plavecký bazén, knihovna, zdravotní ordinace, obchod a synagoga.\n\nObyvatelstvo kibucu Macuva je sekulární. Podle údajů z roku 2014 tvořili naprostou většinu obyvatel v Macuvě Židé (včetně statistické kategorie \"ostatní\", která zahrnuje nearabské obyvatele židovského původu ale bez formální příslušnosti k židovskému náboženství).\n\nJde o menší sídlo vesnického typu s populací, která po výrazném propadu počátkem 21. století začala od roku 2006 opět růst. K 31. prosinci 2014 zde žilo 1100 lidí. Během roku 2014 populace stoupla o 1,8 %.\n\n\n"}
{"id": "535776", "url": "https://cs.wikipedia.org/wiki?curid=535776", "title": "Okres Feldkirch", "text": "Okres Feldkirch\n\nOkres Feldkirch je správní okres v Rakousku, spolkové zemi Vorarlbersko. Do roku 1969 patřil pod okres Feldkirch také dnešní okres Dornbirn.\n\nNa západě sousedí okres s knížectvím Lichtenštejnským a na severu se švýcarským kantonem St. Gallen. Rakouskými sousedy jsou okres Dornbirn na severu a okres Bludenz na východě.\n\nÚzemí okresu Feldkirch se během doby hodně změnilo, protože obce\nod okresu odcházely až se nakonec vytvořil nový okres Dornbin.\n\nV roce 1968 měl tehdejší okres Feldkirch zhruba kolem 130 000 obyvatel.\n\nOkres Feldkirch sestává z 1 města, 3 městysů a 20 obcí. (V závorkách je uvedený počet obyvatel ke dni 1. 4. 2009.)\n"}
{"id": "535777", "url": "https://cs.wikipedia.org/wiki?curid=535777", "title": "Hynkov", "text": "Hynkov\n\nHynkov je vesnice, část obce Příkazy v okrese Olomouc. Nachází se asi 3,5 km na severovýchod od Příkaz. V roce 2009 zde bylo evidováno 113 adres. V roce 2001 zde trvale žilo 257 obyvatel.\n\nV Hynkově se nachází dnes již zděná zvonice (dříve dřevěná). Dále zde najdeme památník obětem světových válek a další pomník u zvonice. Část obce leží na území Chráněné krajinné oblasti Litovelské Pomoraví. Několik set metrů za vesnicí protéká řeka Morava (respektive Mlýnský potok). Krajina, především meandry řeky Moravy sem každoročně přiláká spousty návštěvníků, hlavně cyklistů, kteří se sem vracejí.\n\nHynkov je také název katastrálního území o rozloze 2,79 km.\n\n"}
{"id": "535778", "url": "https://cs.wikipedia.org/wiki?curid=535778", "title": "Cakov", "text": "Cakov\n\nCakov je vesnice, část obce Senice na Hané v okrese Olomouc. Nachází se asi 4,5 km na západ od Senice na Hané. V roce 2009 zde bylo evidováno 97 adres. V roce 2001 zde trvale žilo 250 obyvatel.\n\nCakov je také název katastrálního území o rozloze 3,8 km.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535779", "url": "https://cs.wikipedia.org/wiki?curid=535779", "title": "Odrlice", "text": "Odrlice\n\nOdrlice je vesnice, část obce Senice na Hané v okrese Olomouc. Nachází se asi čtyři kilometry na sever od Senice na Hané. Prochází tudy železniční trať Červenka–Prostějov. V roce 2009 zde bylo evidováno 74 adres. V roce 2001 zde trvale žilo 227 obyvatel.\n\nOdrlice je také název katastrálního území o rozloze 4,37 km.\n\nPrvní písemná zmínka o obci pochází z roku 1236.\n\nVývoj počtu obyvatel za celou obec i  za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. \n\n"}
{"id": "535780", "url": "https://cs.wikipedia.org/wiki?curid=535780", "title": "Vnitřní světlo", "text": "Vnitřní světlo\n\nVnitřní světlo, v originále \"The Inner Light\", je v pořadí dvacátá pátá epizoda páté sezóny seriálu \"\".\n\nUSS Enterprise D nalezne sondu, která skenuje loď a zasáhne kapitána Picarda energetickým paprskem. Ten upadne do bezvědomí. Probudí se na povrchu neznámé planety (která není součástí Federace). Žena, která tvrdí, že je jeho manželka Eline, ho přesvědčuje, že se jmenuje \"Kamin\" a právě se probudil z horečnatého onemocnění, které mohlo způsobit ztrátu paměti. Ačkoli Picard mluví o svých vzpomínkách z Enterprise, Eline a blízký přítel Batai ho přesvědčí, že jde jen o sny, a pomohou Picardovi zvyknout si na život v jejich společnosti na planetě Kataan. Picard žije jako Kamin ve vesnici Ressik, založí s Eline rodinu a naučí se hrát na flétnu. Jak jde čas, Kamin zjišťuje, že planeta trpí globálním suchem způsobeným zvýšenou radiací zdejšího slunce. Posílá zprávy představitelům planety.\n\nLéta ubíhají a Kamin stárne a stane se vdovcem. Kvůli slunci se stále zvyšuje teplota na planetě, až stoupne nad snesitelnou mez. Jednoho dne, když je Kamin se svým vnukem, ho zavolají jeho děti, aby sledoval start rakety. Když vyjde z domu, uvidí Eline a Bataie mladé, jako když se s nimi setkal poprvé. Vysvětlují mu, že tu raketu už viděl, než k nim přišel. Jakmile zjistili, že je jejich planeta odsouzena k zániku, umístili své vzpomínky na planetu a společnost do sondy, která představovala jejich nejpokročilejší technologii, a doufali, že ji někdo jednou objeví a řekne ostatním o jejich světě. Picard si při pohledu na startující raketu opět vybaví svůj život na Enterprise.\n\nPicard se probouzí na můstku Enterprise. Zjišťuje, že od objevení sondy uplynulo jen 25 minut. Mezitím se posádce ve snaze zjistit účel sondy podařilo dohledat její kurz zpět k pusté planetě, kterou před dlouhou dobou zničila nova. Nyní již neaktivní sonda je přemístěna na palubu Enterprise k dalšímu zkoumání. Uvnitř je nalezena malá schránka, kterou Riker přinese Picardovi. Uvnitř je flétna, na kterou Picard zahraje melodii, kterou se naučil jako Kamin.\n\n"}
{"id": "535782", "url": "https://cs.wikipedia.org/wiki?curid=535782", "title": "Chabičov (Šternberk)", "text": "Chabičov (Šternberk)\n\nChabičov (německy \"Gobitschau\") je malá vesnice, část města Šternberk v okrese Olomouc. Nachází se v Nízkém Jeseníku, asi 4 km na sever od Šternberka. Prochází zde silnice II/445.\n\nPrvní písemná zmínka o Chabičovu pochází z roku 1371. Vesnice spolu se svou osadou Levín (\"Lewin\") byla až do roku 1850 součástí šternberského panství, poté se stala samostatnou obcí v politickém a soudním okrese Šternberk. Šlo o malou, prakticky čistě německou vesnici s nerozvinutým zemědělstvím. V okolí se pouze těžila železná ruda. Po roce 1945 bylo původní obyvatelstvo vysídleno. Součástí Šternberka je od roku 1974.\n\n\n"}
{"id": "535783", "url": "https://cs.wikipedia.org/wiki?curid=535783", "title": "Krakořice", "text": "Krakořice\n\nKrakořice (německy \"Krokersdorf\") jsou malá vesnice, část města Šternberk v okrese Olomouc. Nachází se v Nízkém Jeseníku, asi 3 km na severozápad od Šternberka.\n\nPrvní zmínka o vsi pochází z roku 1273. V minulosti jsou doloženy názvy jako \"Krakovec\" nebo \"Krakovice\". Původně slovanská vesnice se postupně poněmčila a po roce 1938 se tak podobně jako okolní obce stala součástí Sudet. Ovšem po roce 1945 bylo původní obyvatelstvo vysídleno. V roce 1961 se stala součástí obce Babice a spolu s nimi roku 1974 součástí Šternberka. Na rozdíl od Babic už součástí města zůstala.\n\n\n"}
{"id": "535784", "url": "https://cs.wikipedia.org/wiki?curid=535784", "title": "Těšíkov", "text": "Těšíkov\n\nTěšíkov (německy \"Tscheschdorf\") je vesnice, část města Šternberk v okrese Olomouc. Nachází se v Nízkém Jeseníku, asi 4 km na východ od Šternberka. Prochází zde silnice II/444 a východně od vsi vyvěrá pramen Těšíkovské kyselky.\n\nPrvní písemná zmínka o vesnici pochází z roku 1314, tehdy se nazývala \"Těšíkova Lhota\". Původně patřila do šternberského panství, ale už od roku 1460 byla na dlouhou dobu v majetku kláštera Hradisko. Po zrušení kláštera roku 1784 byla spravována náboženským fondem, od něhož ji v roce 1826 koupil hrabě Filip Ludvík Saint Genois. Ovšem po vzniku obecních samospráv v roce 1850 se Těšíkov stal samostatnou obcí v politickém a soudním okrese Šternberk. Šlo o malou německou obec, jejíž obyvatelé se živili převážně horským zemědělstvím, významnější zde byla jen pila a větrný mlýn. Po roce 1938 se stala součástí Sudet a po roce 1945 byly původní obyvatelé odsunuti. V roce 1960 byla k Těšíkovu připojena Lipina se Stachovem, s nimiž se v roce 1974 stala součástí Šternberka. Zatímco ty se však v roce 1990 opět osamostatnily, Těšíkov součástí města zůstal.\n\n\n"}
{"id": "535785", "url": "https://cs.wikipedia.org/wiki?curid=535785", "title": "Břevenec", "text": "Břevenec\n\nBřevenec (dříve \"Hřbinec\", německy \"Triibenz\") je vesnice, část obce Šumvald v okrese Olomouc. Nachází se asi 3 km na severovýchod od Šumvaldu. V roce 2009 zde bylo evidováno 141 adres. V roce 2001 zde trvale žilo 327 obyvatel.\n\nBřevenec je také název katastrálního území o rozloze 6,15 km.\n\nPrvní písemná zmínka o obci pochází z roku 1338, kdy zde olomoucký klášter dominikánek získává roční plat ke kostelnímu oltáři. Vesnice patřila do 15. století ke zboží pánů ze Šumvaldu, později ji vlastnily rody pánů Zvolských ze Zvole, pánů z Lichtenburka, pánů z Miličína. Posledně jmenovaní ji v 16. století postupně odprodávají pánům z Boskovic. Po jejich vymření (†1597) připadá Lichtenštejnům. Po třicetileté válce dochází k příchodu kolonistů z německých zemí. Českou obcí se Břevenec znovu stává po 2. světové válce.\n\nPamátkou po někdejší těžbě železné rudy jsou mnohé zavalené štoly a haldy hlušiny. Počátky těžební činnosti sahají do 13.-14. století.\n\n\n"}
{"id": "535786", "url": "https://cs.wikipedia.org/wiki?curid=535786", "title": "Rataje (Těšetice)", "text": "Rataje (Těšetice)\n\nRataje je vesnice, část obce Těšetice v okrese Olomouc. Nachází se asi 1 km na jihozápad od Těšetic. Prochází zde silnice II/448. V roce 2009 zde bylo evidováno 69 adres. V roce 2001 zde trvale žilo 193 obyvatel.\n\nRataje leží v katastrálním území Rataje u Olomouce o rozloze 3,21 km.\n\nDne 22. září 1995 byla ve vsi vyhlášena vesnická památková zóna.\n\nPrvní písemná zmínka o obci pochází z roku 1131.\n\n\n"}
{"id": "535787", "url": "https://cs.wikipedia.org/wiki?curid=535787", "title": "Vojnice (Těšetice)", "text": "Vojnice (Těšetice)\n\nVojnice je vesnice, část obce Těšetice v okrese Olomouc. Nachází se asi 1,5 km na východ od Těšetic. V roce 2009 zde bylo evidováno 108 adres. V roce 2001 zde trvale žilo 398 obyvatel.\n\nVojnice leží v katastrálním území Vojnice u Olomouce o rozloze 5,76 km.\n\nPrvní písemná zmínka o obci pochází z roku 1276.\n\n\n"}
{"id": "535788", "url": "https://cs.wikipedia.org/wiki?curid=535788", "title": "Dědinka", "text": "Dědinka\n\nDědinka (německy \"Dörfl\") je malá vesnice, část obce Troubelice v okrese Olomouc. Nachází se asi 2 km na jihozápad od Troubelic. V roce 2009 zde bylo evidováno 28 adres. V roce 2001 zde trvale žilo 56 obyvatel.\n\nDědinka je také název katastrálního území o rozloze 1,88 km.\n\n"}
{"id": "535789", "url": "https://cs.wikipedia.org/wiki?curid=535789", "title": "Lazce (Troubelice)", "text": "Lazce (Troubelice)\n\nLazce (německy \"Deutschlosen\") je vesnice, část obce Troubelice v okrese Olomouc. Nachází se asi 2,5 km na jihovýchod od Troubelic. V roce 2009 zde bylo evidováno 79 adres. V roce 2001 zde trvale žilo 216 obyvatel.\n\nLazce leží v katastrálním území Lazce u Troubelic o rozloze 2,58 km.\n\n"}
{"id": "535790", "url": "https://cs.wikipedia.org/wiki?curid=535790", "title": "Pískov", "text": "Pískov\n\nPískov (německy \"Pissendorf\") je vesnice, část obce Troubelice v okrese Olomouc. Nachází se asi 2 km na západ od Troubelic. V roce 2009 zde bylo evidováno 77 adres. V roce 2001 zde trvale žilo 198 obyvatel.\n\nPískov je také název katastrálního území o rozloze 3,63 km.\n\nPrvní písemná zmínka o obci pochází z roku 1348.\n\n\n"}
{"id": "535792", "url": "https://cs.wikipedia.org/wiki?curid=535792", "title": "Noto", "text": "Noto\n\nNoto (Sicilisky: Nuotu, Latinsky: Neetum nebo Netum) je obec a město na jihovýchodě Sicílie, na území volného sdružení obcí Siracusa. Leží 32 km jihovýchodně od správního centra sdružení obcí Syrakus, na úpatí pohoří Iblei a dává jméno údolí, které je obklopuje (Val di Noto). V roce 2002 bylo Noto a jeho barokní stavby zařazeno na .\n\nStaré město, \"Noto Antica\", leží 8 km severně ve směru na Mount Alveria. V antice se nazývalo \"Netum\" a bylo městem původních obyvatel Sicílie Sicelů. Římané, dohodou z roku 263 př. n.l., ponechali město vládci Syrakus Hierovi II. O Notu se zmiňuje Cicero jako o \"foederala citilas\" i Plinius starší jako o \"Latinae conditionis\". Podle legendy zde přistál Daidalos po svém letu přes Jónské moře a zastavil se zde i Héraklés po splnění svého sedmého úkolu.\n\nNoto si dovolilo vzdorovat i dosazenému římskému guvernérovi Verresovi, jehož vláda ostatně přinesla Sicílii jen úpadek. V roce 886 bylo dobyto Araby, kteří je pozvedly na hlavní město jednoho ze tří okrsků do nichž byla Sicílie za jejich vlády rozdělena. Později se z něj stalo bohaté normanské město.\n\nV 16. a 17. století se ve městě narodila řada pozoruhodných intelektuálních postav, např. vědec a historik Giovanni Aurispa, právníci Andrea Barbazio a Antonio Corsetto, nebo architekt Matteo Carnelivari: Král Ferdinand II. Aragonský nazval v roce 1503 Notu „město géniů“. V následujících letech expandovalo za své středověké hranice, byly postaveny nové budovy, kostely a kláštery. Vše však zničilo katastrofální zemětřesení 11. ledna 1693. Následkem zemětřesení se zhroutila i ekonomika města, která byla založena zejména na zemědělské produkci (víno, olej, obilí, rýže, bavlna) a proslulých rukodělných výrobcích.\n\nDnešní město bylo po zemětřesení vybudováno na levém břehu řeky Asinaro. Vynikajícím architektům té doby se podařilo učinit z města skvost barokní architektury. Jejich zásluhou bylo v roce 2002 Noto společně s dalšími sedmy městy jihovýchodní Sicílie zařazeno na Seznam světového dědictví UNESCO pod souhrnným názvem „Pozdně barokní města v údolí Val di Noto“. Většina budov byla postaveny z měkkého tufového kamene, který v ve sluneční záři dává městu typický medový odstín. Velkou ztrátu utrpělo sicilské baroko v roce 1996, když se náhle zřítila část katedrály.\n\nMěsto ztratilo svůj statut hlavního města provincie v roce 1817. 16. května zde vypukla vzpoura proti vládnoucímu rodu Bourbonů a město otevřelo své brány vojsku Giuseppe Garibaldiho. O pět měsíců později, 21. října, bylo plebiscitem schváleno připojení k Piemontu.\n\nV roce 1844 se Noto stalo sídlem biskupa, ale v roce 1866 výrazně utrpělo zrušením náboženských společenství, které byly hluboce spojeny se strukturou města a jeho budov.\n\nZ fašistické diktatury bylo Noto osvobozeno v červnu 1943. V referendu, které se konalo v roce 1946, se obyvatelé Nota vyslovili pro monarchii.\n\nV blízkosti Nota byl vybudován astronomický radioteleskop o průměru 32 m, který je součástí Ústavu radioastronomie v Bologni.\n\nVe městě se v květnu každoročně koná festival květin Infiorata.\n\nNoto je známé svými architektonickými památkami z počátku 18. století, které jsou považovány za mistrovská díla sicilského baroka.\n\n\n\nPamátky na dřívější obyvatele Nota jsou téměř zcela zasypány troskami středověkého města. Výjimku tvoří tři komory vytesané ve skále. O jedné z nich je zmínka v knihovně, že patřila gymnasiu. Zbývající byly svatostánky hrdinů. Vykopávky přinesly na světlo čtyři hřbitovy z období Sikelů a jeden z období řeckého, přibližně z třetího a druhého století př. n. l. Byly objeveny rovněž katakomby z křesťanské doby a několik byzantských hrobek..\n\nPřibližně 7 km jižně od města, na levém břehu řeky Tellaro stojí kamenný sloup cca 10 m vysoký o němž se traduje, že byl postaven na památku porážky athénského generála Nikiase. Hroby v okolí jsou nekropolí patřící blízkému městečku Heloron.\n\n"}
{"id": "535793", "url": "https://cs.wikipedia.org/wiki?curid=535793", "title": "Hostkovice (Tršice)", "text": "Hostkovice (Tršice)\n\nHostkovice je malá vesnice, část obce Tršice v okrese Olomouc. Nachází se asi 4 km na západ od Tršic. V roce 2009 zde bylo evidováno 37 adres. V roce 2001 zde trvale žilo 110 obyvatel.\n\nHostkovice je také název katastrálního území o rozloze 1,85 km.\n\n\n"}
{"id": "535794", "url": "https://cs.wikipedia.org/wiki?curid=535794", "title": "Lipňany (Tršice)", "text": "Lipňany (Tršice)\n\nLipňany jsou malá vesnice, část obce Tršice v okrese Olomouc.\n\nLipňany je také název katastrálního území o rozloze 2,82 km.\n\nPrvní písemná zmínka o obci pochází z roku 1281.\n\nNachází se asi 3 km na jihozápad od Tršic. V roce 2009 zde bylo evidováno 46 adres. V roce 2001 zde trvale žilo 121 obyvatel.\n\nHistorické názvy polních tratí: Malá za hájem, Za hájem široká, U chebza, U hrušek. Pod Boží mukou, U bláta, V studinkách, Studnice, Nad zhánělky, Za branou, Od Přestavlk, Dílečky, Nivy, Hrubé díly, Čtvrtky, Za kopcem široký, Nad loukou, Czahouz, Za Svatým Jánem, Za dolní loučkou.\n\n\nNarodili se zde:\n\n"}
{"id": "535795", "url": "https://cs.wikipedia.org/wiki?curid=535795", "title": "Přestavlky (Tršice)", "text": "Přestavlky (Tršice)\n\nPřestavlky je vesnice, část obce Tršice v okrese Olomouc. Nachází se na horním toku potoka Loučka, asi 4 km na západ od Tršic a 11 km vjv. od Olomouce. V roce 2009 zde bylo evidováno 70 adres. V roce 2001 zde trvale žilo 114 obyvatel.\n\nPřestavlky je také název katastrálního území o rozloze 2,23 km.\n\nPrvní písemná zmínka o obci pochází z roku 1275.\n\n\n"}
{"id": "535796", "url": "https://cs.wikipedia.org/wiki?curid=535796", "title": "Vacanovice", "text": "Vacanovice\n\nVacanovice je malá vesnice, část obce Tršice v okrese Olomouc. Nachází se asi 3 km na západ od Tršic. V roce 2009 zde bylo evidováno 44 adres. V roce 2001 zde trvale žilo 141 obyvatel.\n\nVacanovice je také název katastrálního území o rozloze 2,75 km.\n\nPrvní písemná zmínka o obci pochází z roku 1353.\n\n\n"}
{"id": "535797", "url": "https://cs.wikipedia.org/wiki?curid=535797", "title": "Zákřov", "text": "Zákřov\n\nZákřov (něm. \"Stauden\") je malá vesnice, část obce Tršice v okrese Olomouc. Nachází se asi 1 km na východ od Tršic. V roce 2009 zde bylo evidováno 43 adres. V roce 2001 zde trvale žilo 88 obyvatel.\n\nZákřov je také název katastrálního území o rozloze 1,3 km².\n\nPrvní písemná zmínka o obci pochází z roku 1349, tehdy jako osada Zákřovice. Tehdy stávala zhruba 750 metrů jihovýchodním směrem na ostrohu mezi místními potoky a roku 1382 je připomínána na tomto místě vodní tvrz. Ta zanikla někdy v 15. či 16. století spolu s celou obcí, jenž zpustla mezi léty 1560 a 1568. Z celé osady zbyl pouze panský dvůr. Roku 1972 byl zhruba pětimetrový pahrbek, na kterém tvrz stála, srovnán buldozery bez předchozího archeologického průzkumu.\n\nK znovuobnovení vesnice došlo roku 1787, kdy byl dvůr rozparcelován a prodán osadníkům z okolích obcí, kteří si tu postavili 24 domů. Ti byli již od počátku zbaveni robotnické povinnosti.\n\nSamostatnost získala obec roku 1910 a udržela si ji až do roku 1975, kdy byla připojena zpět k Tršicím.\n\nNa konci druhé světové války, 18. dubna 1945 byla obec obklíčena wehrmachtem kvůli podezření, že místní obec je centrem partyzánského odboje. Muži mladší 50 let byli odvedeni na radnici do Velkého Újezda a poté k lesní samotě Kyjanice. Tam je zavřeli do dřevěné chaty a tu v podvečer 20. dubna zapálili. Nikdo z 19 mužů tento masakr nepřežil, nejmladšímu z nich bylo 17 let. Tuto událost dodnes připomíná pomníček na návsi\ni u místa, kde se tragédie udála.\n\n\n"}
{"id": "535798", "url": "https://cs.wikipedia.org/wiki?curid=535798", "title": "Haukovice", "text": "Haukovice\n\nHaukovice (německy \"Haukowitz\") jsou malá vesnice, část obce Újezd v okrese Olomouc. Nachází se asi 2 km na severovýchod od Újezdu, v jehož katastrálním území \"Újezd u Uničova\" leží.\n\nPrvní se na místě dnešní vesnice připomíná roku 1510 mlýn Hukovec, kolem něhož vznikla a od nějž vzala své pojmenování. Původně patřila do panství Sovinec, po roce 1850 byly Haukovice osadou obce Paseka a v roce 1869 se osamostatnily. Šlo o malou německou vesnici (např. v roce 1930 zde žilo celkem 174 obyvatel, z toho 161 Němců), významnější zde bylo jen tkalcovství. Původní obyvatelé byli po roce 1945 odsunuti a v roce 1960 se Haukovice staly součástí Újezda.\n\n"}
{"id": "535799", "url": "https://cs.wikipedia.org/wiki?curid=535799", "title": "Rybníček (Újezd)", "text": "Rybníček (Újezd)\n\nRybníček (německy \"Ribnik\") je vesnice, část obce Újezd v okrese Olomouc. Nachází se asi 1,5 km na východ od Újezdu, v jehož katastrálním území \"Újezd u Uničova\" leží. Prochází zde silnice II/444.\n\nPrvní písemná zmínka o obci pochází z roku 1399. Pojmenována byla podle řady rybníků, které se zde dřív nacházely, některé z nich se zachovaly dodnes. Rybníček byl majetkem olomoucké kapituly, roku 1569 byl prodán šternberskému panství a v roce 1850 z něj byla samostatná obec v soudním okrese Uničov. Původně česká obec se v průběhu 18. století poněmčila (např. v roce 1930 zde žilo celkem 440 obyvatel, z toho 404 Němců), ovšem po roce 1945 byli původní obyvatelé odsunuti a v roce 1960 se Rybníček stal součástí Újezda.\n\n\n\n"}
{"id": "535800", "url": "https://cs.wikipedia.org/wiki?curid=535800", "title": "Benkov (Uničov)", "text": "Benkov (Uničov)\n\nBenkov (německy \"Pinke\") je vesnice, část města Uničov v okrese Olomouc. Nachází se asi 3 km na západ od Uničova. V roce 2009 zde bylo evidováno 70 adres. V roce 2001 zde trvale žilo 218 obyvatel.\n\nBenkov leží v katastrálním území Benkov u Střelic o rozloze 9,04 km.\n\nNarodil se tu a působil politik Johann Kopp (1860–1942), na počátku 20. století poslanec Moravského zemského sněmu a Říšské rady.\n\n"}
{"id": "535801", "url": "https://cs.wikipedia.org/wiki?curid=535801", "title": "Dětřichov (Uničov)", "text": "Dětřichov (Uničov)\n\nDětřichov (německy \"Dittersdorf\") je vesnice, část města Uničov v okrese Olomouc. Nachází se asi 4 km na jih od Uničova. V roce 2009 zde bylo evidováno 53 adres. V roce 2001 zde trvale žilo 119 obyvatel.\n\nDětřichov je také název katastrálního území o rozloze 2,96 km.\n\n"}
{"id": "535802", "url": "https://cs.wikipedia.org/wiki?curid=535802", "title": "Dolní Sukolom", "text": "Dolní Sukolom\n\nDolní Sukolom (německy \"Salbnuss\") je vesnice, část města Uničov v okrese Olomouc. Nachází se asi 2,5 km na severovýchod od Uničova. Prochází zde silnice II/449. V roce 2009 zde bylo evidováno 68 adres. V roce 2001 zde trvale žilo 188 obyvatel. Dolní Sukolom měla ve znaku strom.\n\nDolní Sukolom je také název katastrálního území o rozloze 4,44 km.\n\n"}
{"id": "535803", "url": "https://cs.wikipedia.org/wiki?curid=535803", "title": "Horní Sukolom", "text": "Horní Sukolom\n\nHorní Sukolom (německy \"Aichen\") je malá vesnice, část města Uničov v okrese Olomouc. Nachází se asi 4 km na severovýchod od Uničova. Prochází zde silnice II/449. V roce 2009 zde bylo evidováno 45 adres. V roce 2001 zde trvale žilo 119 obyvatel. Horní Sukolom měla ve znaku nejprve zemědělské nářadí a posléze strom.\n\nHorní Sukolom je také název katastrálního území o rozloze 2,55 km.\n\n"}
{"id": "535804", "url": "https://cs.wikipedia.org/wiki?curid=535804", "title": "Nová Dědina (Uničov)", "text": "Nová Dědina (Uničov)\n\nNová Dědina (německy \"Schröffelsdorf\") je malá vesnice, část města Uničov v okrese Olomouc. Nachází se asi 3 km na sever od Uničova. Prochází zde silnice II/446. V roce 2012 zde bylo evidováno 40 adres. V roce 2001 zde trvale žilo 140 obyvatel.\n\nNová Dědina leží v katastrálním území Nová Dědina u Uničova o rozloze 2,34 km.\n\n"}
{"id": "535806", "url": "https://cs.wikipedia.org/wiki?curid=535806", "title": "Čechovice (Velký Týnec)", "text": "Čechovice (Velký Týnec)\n\nČechovice je vesnice, část obce Velký Týnec v okrese Olomouc. Nachází se při potoce Týnečka, asi 2 km vsv. od Velkého Týnce a 9 km  jv. od Olomouce. V roce 2009 zde bylo evidováno 112 adres. V roce 2001 zde trvale žilo 288 obyvatel.\n\nČechovice je také název katastrálního území o rozloze 3,27 km.\n\nNázev vesnice je snad odvozen od\nmajitele prvního dvora, jenž se jmenoval Čech. První písemná zmínka o obci byla\nnalezena v zemských deskách z roku 1397. Obec leží 12 km jihovýchodně\nod Olomouce v údolí potoka Týnečky. Údolí se na severní straně doslova\nzařezává do skalního masivu. Nad přístupovou cestou od západu se tak tyčí holá\nskalní stěna, které se říká Vlčí hůra. Vzhledem ke specifickým přírodním\npodmínkám nemá obec typický tvar okrouhlice, ale je nicméně centrálně upořádána\nv terasovité zástavbě na jihovýchodní straně svažitého údolí. Dominantou\nnávsi je kaple Narození Panny Marie slavnostně vysvěcena v roce 1902 a\nPomník svobody a padlých vojínů z roku 1919. Místní hostinec Na Návsi byl\na je svědkem bohatého kulturního života obce. Za zmínku stojí především Junák,\nČeský červený kříž a Sdružení dobrovolných hasičů.\n\nNad Čechovicemi směrem na Hostkovice\nv lesíku Boří je zapomenutý léčivý pramen řečený Prdlavka. Koncem 19. a\nzačátkem 20. století byl hojně využíván k léčení žaludečních a střevních\nproblémů.\n\n"}
{"id": "535807", "url": "https://cs.wikipedia.org/wiki?curid=535807", "title": "Vsisko", "text": "Vsisko\n\nVsisko je vesnice, část obce Velký Týnec v okrese Olomouc. V roce 2009 zde bylo evidováno 82 adres. V roce 2001 zde trvale žilo 213 obyvatel.\n\nVsisko je také název katastrálního území o rozloze 3,86 km.\n\nPrvní písemná zmínka o obci pochází z roku 1253.\n\nObec se nachází se asi 1,5 km na západ od Velkého Týnce a přibližně 10 km jihovýchodním směrem od Olomouce. Jižní částí intravilánu protéká potok Týnečka.\n\nNázvy částí obce: Na zábraní, V dědině a samota Na trávníku.\n\n\nV roce 1913 se zde narodil autor divadelních her Josef Skopalík.\n\n\n"}
{"id": "535808", "url": "https://cs.wikipedia.org/wiki?curid=535808", "title": "Nenakonice", "text": "Nenakonice\n\nNenakonice je severní část obce Věrovany v okrese Olomouc. V roce 2009 zde bylo evidováno 135 adres. V roce 2001 zde trvale žilo 348 obyvatel.\n\nNenakonice leží v katastrálním území Věrovany o výměře 17,81 km.\n\nNázev se vyvíjel od varianty Nenacunicih (1131), Nenacuniz (11260), Nenakunicz (1359, 1399), Nenakonicz (1494), v Nenakunicích (1517), Nenakonitz (1671, 1751), Nenakonitz a Nenaconice (1846) až k podobě Nenakonice v letech 1881 a 1924. Pojmenování je rodu ženského, čísla pomnožného, genitiv zní Nenakonic.\nNenakonice se poprvé připomínají v zakládací listině olomoucké kapituly, vydané v roce 1131/1141 biskupem Jindřichem Zdíkem. Nenakonice odkázal olomoucký probošt Mikuláš z Brna olomoucké kapitule roku 1260. Od té doby byl tento statek, k němuž patřily i Dluhonice a Dub nad Moravou, v majetku olomoucké kapituly a tvořily prebendu kapitulního probošta.\n\n\n\n"}
{"id": "535809", "url": "https://cs.wikipedia.org/wiki?curid=535809", "title": "Rakodavy", "text": "Rakodavy\n\nRakodavy je jižní část obce Věrovany v okrese Olomouc. V roce 2009 zde bylo evidováno 142 adres. V roce 2001 zde trvale žilo 406 obyvatel.\n\nRakodavy leží v katastrálním území Věrovany o výměře 17,81 km.\n\nPrvní písemná zmínka o obci pochází z roku 1358.\n\n\n"}
{"id": "535817", "url": "https://cs.wikipedia.org/wiki?curid=535817", "title": "Iizuka (rozcestník)", "text": "Iizuka (rozcestník)\n\nIizuka (飯塚) se může vztahovat k:\n\n"}
{"id": "535818", "url": "https://cs.wikipedia.org/wiki?curid=535818", "title": "Heroltovice", "text": "Heroltovice\n\nHeroltovice (německy \"Herlsdorf\") je malá vesnice, součást obce Město Libavá, spolu s nímž byla k 1. lednu 2016 vyčleněna z vojenského újezdu Libavá v okrese Olomouc. Leží za severozápadním okrajem újezdu. Prochází zde silnice II/444. V roce 2009 zde bylo evidováno 17 adres.\n\nHeroltovice byly původně samostatnou obcí. První zmínka o nich pochází z roku 1456 a byly založeny jako hornická osada, patřící k Olomouckému biskupství. Stála zde kaple rolnického patrona sv. Isidora, pocházející z roku 1770. Teprve roku 1802 byla postavena budova školy. Podle sčítání z roku 1930 měla obec 43 domů a 250 obyvatel, v roce 1939 však měla o 22 méně. Po druhé světové válce došlo k odsunu zdejšího německého obyvatelstva, místo kterých přicházelo obyvatelstvo z jiných částí tehdejšího Československa. Následně byla obec s celým svým katastrem o rozloze 631,52 ha začleněna do nově zřízeného vojenského újezdu Březina a jako jedna z mála začleněných vesnic přežila do současnosti, třebaže se v ní zachovalo jen několik původních domů. Místo zbořených domů zde vznikly bytovky. K 20. prosinci 2002 byl katastr Heroltovic zrušen a začleněn do nově rozšířeného katastrálního území Město Libavá o výměře 81,34 km. V roce 2001 zde trvale žilo 126 obyvatel. V roce 2005 žilo v Heroltovicích 122 obyvatel.\n\nMinisterstvo obrany pod vedením Alexandra Vondry přišlo v dubnu 2011 s plánem na optimalizaci vojenských újezdů, která v praxi znamená jejich zmenšení spolu s vyčleněním zbývajících sídelních celků. V roce 2012 se obyvatelé Heroltovic a blízkého Města Libavá zúčastnili ankety o vzniku samostatné obce, ve které se vyslovili pro její vznik. K 1. lednu 2016 tak vznikla obec Město Libavá s částí Heroltovice. V rámci příprav na zmenšení vojenského újezdu byly z dosavadního k. ú. Město Libavá vyčleněny pozemky nově zřízených k. ú. Dřemovice u Města Libavá a Předměstí u Města Libavá, které i nadále zůstanou součástí vojenského újezdu. Součástí k. ú. Dřemovice u Města Libavá se stala i jižní část již dříve zrušeného katastru bývalé obce Heroltovice.\n\n"}
{"id": "535820", "url": "https://cs.wikipedia.org/wiki?curid=535820", "title": "Luboměř pod Strážnou", "text": "Luboměř pod Strážnou\n\nLuboměř pod Strážnou (německy \"Liebenthal\") je obec v okrese Přerov, která opětovně vznikla k 1. lednu 2016. Její území bylo do konce roku 2015 částí vojenského újezdu Libavá v okrese Olomouc; nacházelo se na východě újezdu. Žije zde obyvatel.\n\nPrvní písemná zmínka o Luboměři pod Strážnou pochází z roku 1394. Vesnice byla nazvána Lybomyrz a náležela k panství Potštát. Již roku 1408 se zde zmiňuje farní úřad. Z roku 1749 je známá nepříliš zřetelná obecní pečeť s vyobrazením radlice. V letech 1792–1794 zde byl postaven pozdně barokní kostel Panny Marie Sněžné. O kostele se ví, že se v něm nacházel Mariánský obraz ze zrušeného prostějovského kláštera kapucínů. Nepřehlédnutelným prvek v koloritu obce představovaly dřevěné větrné mlýny beraního typu. V obci se nacházely před rokem 1945 tři takové mlýny, přičemž před první světovou válkou vyhořel čtvrtý. Kvůli velkému počtu větrných mlýnů se zdejší krajině přezdívalo Moravské Holandsko. Katastrální území obce mělo rozlohu 1037,24 ha. V roce 1910 zde žilo 390 obyvatel, v roce 1921 měla obec 93 domů a žilo zde 375 obyvatel, z toho 371 připadalo na Němce a 3 na Čechoslováky, 1 člověk měl jinou národnost. V roce 1930 měla obec 100 domů a žilo zde 375 obyvatel, z nichž bylo 364 Němců a 11 Čechoslováků. Zdejší obyvatelstvo se živilo především zemědělstvím, výrobou zemědělských strojů a hornictvím. Po Mnichovské dohodě zabralo obec nacistické Německo a začlenilo ji zprvu do Sudetoněmeckých území, k 15. dubnu 1939 pak do Říšské župy Sudety. V roce 1944 žilo v obci 359 obyvatel.\n\nPo osvobození a obnově Československa začali do obce přicházet noví obyvatelé neněmecké národnostní příslušnosti. Původní německé obyvatelstvo začalo být ze strany Československa, v rámci odvety za příkoří z doby druhé světové války, všemožně diskriminováno a v roce 1946 byl proveden jeho odsun do Německa. Téhož roku bylo rozhodnuto o začlenění obce do plánovaného vojenského výcvikového tábora Město Libavá a již v září 1946 se započalo s vysídlováním obce. Počátkem roku 1948 zde žilo 38 obyvatel. Pro zájem armády však nakonec nedošlo ke zboření obce. Roku 1950 byla obec úředně zrušena a začleněna do nově vyhlášeného vojenského újezdu Město Libavá (později přejmenovaného na vojenský újezd Libavá). Přestože jako sídlo nezanikla, došlo i zde k demolicím značného počtu domů, takže zde roku 1970 zůstalo jen 32 domů a žilo zde 153 obyvatel. Vedle domů byly bohužel zničeny také všechny tři větrné mlýny a ve druhé polovině 20. století došlo i k barbarskému zboření kostela Panny Marie Sněžné, který byl do té doby využíván zdejším statkem jako sklad materiálu. Jindřich Machala uvádí, že podle jeho pátrání byl kostel zbořen mezi lety 1960–1962. Jiří Glomek tvrdí, že k jeho zboření došlo údajně koncem 80. let 20. století a že za jeho destrukci je, dle sdělení od bývalého kronikáře obce Daskabát Jana Zatloukala, zodpovědný nejmenovaný funkcionář KSČ.\n\nKe 20. prosinci 2002 bylo zrušeno katastrální území bývalé obce a téměř celé začleněno do katastrálního území Čermná u Města Libavá o výměře 64,97 km². Nevýrazná okrajová východní část, zpravidla v rozsahu západní poloviny Nečínského potoka, byla pro změnu začleněna do katastrálních území Lipná, Luboměř a Spálov. V roce 2009 zde bylo evidováno 48 adres a v roce 2001 zde trvale žilo 154 obyvatel.\n\nMinisterstvo obrany pod vedením Alexandra Vondry přišlo v dubnu 2011 s plánem optimalizace vojenských újezdů, podle kterého se měl vojenský újezd Libavá do roku 2015 zmenšit asi o 79,15 km², tedy necelou čtvrtinu, zejména o okrajové části, které jsou částečně turisticky zpřístupněné. Kromě úspor armády je cílem také vyčlenit z vojenského újezdu co nejvíce obyvatel. V září 2011 představil ministr obrany plán starostům obcí z okolí vojenského újezdu. Přitom uvedl, že v závislosti na názoru místních obyvatel se odloučená území buď připojí k sousedním obcím, nebo vzniknou nové obce. Na začátku ledna 2012 záměr schválila vláda.\n\nV pátek 10. února a v sobotu 11. února 2012 se ve vybraných osadách konala anketa, obdoba místního referenda, s otázkou, zda si obyvatelé přejí připojení k sousední obci, nebo vznik samostatné obce. Jednou z těchto osad byla i Luboměř pod Strážnou. K platnosti rozhodnutí byla třeba účast nejméně 35 % oprávněných osob, přičemž rozhodnutí mělo být považováno za závazné, pokud pro ně hlasovalo nejméně 50 % hlasujících a zároveň nejméně 25 % ze všech oprávněných osob.. V Luboměři pod Strážnou byla účast 62,14 %, z nichž se pro vznik samostatné obce vyslovilo 84,38 %, proti bylo 14,06 %.\n\nV rámci příprav na zmenšení vojenského újezdu Libavá vzniklo k 5. květnu 2014, vyčleněním z katastrálního území Čermná u Města Libavá, i nové katastrální území Luboměř u Potštátu, zahrnující Luboměř pod Strážnou s přilehlým okolím. Součástí nového katastru, jehož rozloha činí 9,564198 km² je většina území zrušeného k. ú. Luboměř pod Strážnou, nepatrná část původního katastru nedalekého Spálova, malá severní část původního k. ú. Kovářov u Potštátu a okrajová jižní část zrušeného k. ú. Olověná. K obnově samostatnosti obce s názvem \"Luboměř pod Strážnou\", zahrnující tento nový katastr, došlo nakonec až k 1. lednu 2016.\n\n"}
{"id": "535823", "url": "https://cs.wikipedia.org/wiki?curid=535823", "title": "Chanita", "text": "Chanita\n\nChanita ( חֲנִיתָה, v oficiálním přepisu do angličtiny Hanita) je vesnice typu kibuc v Izraeli, v Severním distriktu, v Oblastní radě Mate Ašer.\n\nLeží v nadmořské výšce 327 metrů, na západním okraji Horní Galileji, cca 6 kilometrů od břehů Středozemního moře a přímo na libanonských hranicích. Je situována na východním okraji hřbetu Reches ha-Sulam, který vybíhá ze západní Galileji hluboko do pobřežní planiny a odděluje ji od území Libanonu. Poblíž vesnice začíná také vádí Nachal Chanita, které pak po jižním úpatí tohoto hřbetu směřuje k Středozemnímu moři. Na jižní straně terén prudce klesá do údolí Bik'at Šefa.\n\nObec se nachází 2 kilometry severovýchodně od města Šlomi, cca 117 kilometrů severoseverovýchodně od centra Tel Avivu a cca 35 kilometrů severovýchodně od centra Haify. Chanitu obývají Židé, přičemž osídlení v tomto regionu je zcela židovské. Centrální oblasti Galileji, které obývají izraelští Arabové nebo Drúzové, leží dál k jihovýchodu. Výjimkou je arabská, respektive beduínská vesnice Arab al-Aramša cca 5 kilometrů východně odtud.\n\nChanita je na dopravní síť napojena pomocí místní silnice číslo 8990, která pak dole v pobřežní nížině ústí ve městě Šlomi do dálnice číslo 70, jež odtud vede k jihu, k Haifě.\n\nChanita byla založena 21. března 1938. Názvem navazuje na stejnojmenné židovské sídlo zmiňované v tomto regionu v Talmudu. Nynější vesnice vznikla jako opevněná osada typu Hradba a věž. Její založení bylo reakcí na zprávu Peelovy komise, která navrhla rozdělení tehdejší mandátní Palestiny na židovský a arabský stát. V některých variantách navrhovaného rozdělení se západní Galilea přidělovala arabskému státu. Židé se proto rozhodli posílit v této oblasti své demografické pozice a během jedné noci zde založili osadu Chanita, do které přišlo 400 osadníků. Celkem se na založení Chanity podílel oddíl Hagany s 600 členy. Byli tu přítomni i židovští vojenští předáci jako Jicchak Sadeh, Jigal Alon nebo Moše Dajan.\n\nBěhem první noci byla Chanita napadena Araby a dva její obyvatelé byli zabiti. V prvních třech měsících padlo celkem 10 místních osadníků.\n\nTak například 10. května odrazili osadníci útok více než 20 Arabů, 22. května byl jeden z obyvatel Chanity zabit při arabském útoku, další dva osadníci zemřeli 8. června a 1. července byl zabit strážce osady.\n\nV říjnu 1938 se zde trvale ubytovaly osadnické skupiny z výcvikové farmy Tel Šimron v Jizre'elském údolí. Osada se původně nacházela o něco jižněji od současného kibucu, v níže situované lokalitě. Na budování vesnice se podíleli členové mládežnického hnutí Gordonia.\n\nZpočátku osadníci čelili nedostatku vody. Plán OSN na rozdělení Palestiny z roku 1947 předpokládal začlenění židovských osad v západní Galileji do arabského státu. Během války za nezávislost v roce 1948 byla vesnice nejprve obléhána Araby a ovládnuta spolu s okolním regionem židovskými silami až v rámci Operace Ben Ami.\nPřed rokem 1949 měla Chanita 222 obyvatel a rozlohu katastrálního území 3 550 dunamů (3,55 kilometrů čtverečních). V 50. letech 20. století populací posílili členové levicového hnutí ha-Bonim Dror z řad Židů z Francie a severní Afriky.\n\nEkonomika kibucu je založena na zemědělství a turistickém ruchu. Funguje tu muzeum, které připomíná zakládání opevněných židovských osad ve 30. letech 20. století a starší dějiny regionu. Dále zde je v provozu hi-tech firma na výrobu kontaktních čoček.\n\nV Chanitě fungují zařízení předškolní péče, základní škola je ve vesnici Gešer ha-Ziv. K dispozici jsou zde sportovní areály, plavecký bazén, knihovna a synagoga. Plánuje se zde stavební expanze, která má sestávat z 85 stavebních parcel (z toho 50 v první fázi).\n\nObyvatelstvo kibucu Chanita je sekulární. Podle údajů z roku 2014 tvořili naprostou většinu obyvatel v Chanitě Židé (včetně statistické kategorie \"ostatní\", která zahrnuje nearabské obyvatele židovského původu ale bez formální příslušnosti k židovskému náboženství).\n\nJde o menší sídlo vesnického typu s dlouhodobě klesají populací, která ovšem od roku 2005 vykazuje růst. K 31. prosinci 2014 zde žilo 724 lidí. Během roku 2014 populace stoupla o 6,3 %.\n\n\n"}
{"id": "535824", "url": "https://cs.wikipedia.org/wiki?curid=535824", "title": "Slavkov (Kozlov)", "text": "Slavkov (Kozlov)\n\nSlavkov (německy \"Schlock\") je bývalá moravská obec a malá vesnice, část obce Kozlov v okrese Olomouc. Do konce roku 2015 byl součástí vojenského újezdu Libavá, ležel na jihu újezdu. V roce 2009 zde bylo evidováno 18 adres. V roce 2001 zde trvale žilo 118 obyvatel.\n\nPrvní písemná zmínka o Slavkově je z roku 1447, kdy náležel k panství hradu Helfštýna. Německý název se uvádí od roku 1628. Farní kostel sv. Františka Serafínského byl postaven roku 1763. Od roku 1815 stojí ve Slavkově škola. V letech 1869–1930 je Slavkov uváděn jako samostatná obec. V roce 1930 měl Slavkov 63 domů s 309 obyvateli, v roce 1944 měl 326 obyvatel. Po odsunu Němců byl celý katastr obce o rozloze 1398,14 ha nakonec začleněn do vojenského újezdu Libavá. V letech 1960–1965 byla téměř celá jeho původní zástavba zbourána a nahrazena bytovkami. Zůstala stát jen škola a kostel, přestavěný na uzavřený kulturní dům.\n\nKe 20. prosinci 2002 došlo k výrazné změně katastrálního členění vojenského újezdu Libavá, při níž se výrazně změnily hranice samotného k. ú. Slavkova, oficiálně nazývaného Slavkov u Města Libavá. Severní a severovýchodní okraj katastru byl začleněn do k. ú. Čermná u Města Libavá, jinak bylo k. ú. Slavkova u Města Libavá výrazně rozšířeno o celé nyní rušené k. ú. Ranošov, jižní polovinu rušeného k. ú. Kozlov, většinu k. ú. Loučka a Staměřice, asi polovinu k. ú. Velký Újezd, západní třetinu k. ú. Středolesí, severozápadní část k. ú. Podhoří, jih k. ú. Nová Ves nad Odrou, jihozápad k. ú. Boškov, malé části k. ú. Daskabát, Varhošť a Uhřínov. Rozšířený katastr měl rozlohu 48,08 km.\n\nMinisterstvo obrany pod vedením Alexandra Vondry přišlo v dubnu 2011 s plánem optimalizace vojenských újezdů, podle kterého se měl vojenský újezd Libavá do roku 2015 zmenšit asi o 79,15 km², tedy necelou čtvrtinu, zejména o okrajové části, které byly částečně turisticky zpřístupněné. Kromě úspor armády bylo cílem také vyčlenit z vojenského újezdu co nejvíce obyvatel. V září 2011 představil ministr obrany plán starostům obcí z okolí vojenského újezdu. Přitom uvedl, že v závislosti na názoru místních obyvatel se odloučená území buď připojí k sousedním obcím, nebo vzniknou nové obce. Na začátku ledna 2012 záměr schválila vláda. Ještě v roce 2012 byla ve Slavkově provedena anketa o vzniku samostatné obce, ve které však účast nedosáhla 35 %. Uvažovalo se proto o začlenění Slavkova k některé z okolních obcí. V rámci přípravy na zmenšení vojenského újezdu bylo k. ú. Slavkov u Města Libavá k 5. květnu 2014 zrušeno a rozděleno na dvě nová k. ú., jimiž jsou Kozlov u Velkého Újezdu a Varhošť u Města Libavá. Samotná vesnice Slavkov, spolu s tou částí jejího původního katastru, která náležela do nyní zrušeního k. ú. Slavkov u Města Libavá, se ocitla v novém k. ú. Kozlov u Velkého Újezdu. Okrajové části původního katastru, které byly roku 2002 začleněny do k. ú. Čermná u Města Libavá, byly nyní začleněny do nového k. ú. Kozlov u Velkého Újezdu I. Nakonec bylo zákonem č. 15/2015 Sb., o hranicích vojenských újezdů, stanoveno, že se k 1. lednu 2016 stane Slavkov součástí nové obce Kozlov, tvořené oběma výše zmíněnými novými k. ú. Kozlov u Velkého Újezdu a Kozlov u Velkého Újezdu I, takže celé území původní obce Slavkova opět náleží k jedné obci.\n\n"}
{"id": "535826", "url": "https://cs.wikipedia.org/wiki?curid=535826", "title": "Seznam katastrálních území v okrese Olomouc", "text": "Seznam katastrálních území v okrese Olomouc\n\nV této tabulce je uveden kompletní výčet katastrálních území Okresu Olomouc, včetně rozlohy a sídel, které na nich leží.\nCelková výměra 1620,39 km\n\nhttp://www.uir.cz/ Územně identifikační registr ČR\n"}
{"id": "535829", "url": "https://cs.wikipedia.org/wiki?curid=535829", "title": "Malte Mohr", "text": "Malte Mohr\n\nMalte Mohr (* 24. července 1986, Bochum) je německý atlet, který se věnuje skoku o tyči.\n\nNa halovém ME 2009 v italském Turíně neprošel sítem kvalifikace, kde obsadil celkové desáté místo. V témže roce skončil druhý na mistrovství Evropy družstev v portugalské Leirii. Na světovém šampionátu 2009 v Berlíně překonal ve finále napotřetí 550 cm. Následnou výšku 565 cm však třikrát shodil a obsadil 14. místo.\n\nPrvní mezinárodní úspěch zaznamenal v roce 2010 na halovém MS v katarském Dauhá, kde získal za výkon 570 cm stříbrnou medaili. Výše skočil jen olympijský vítěz, Australan Steven Hooker, který zdolal napotřetí 601 cm. Neúspěchem pro něj skončilo Mistrovství Evropy v atletice 2010 v Barceloně, kde v kvalifikaci nepřekonal 565 cm a do finále nepostoupil.\n\n\n"}
{"id": "535832", "url": "https://cs.wikipedia.org/wiki?curid=535832", "title": "Arán", "text": "Arán\n\nArán je údolí v severozápadní části autonomního společenství Katalánsko, v Provincii Lleida. Pod názvem je zvláštní comarcou s větší autonomií. V roce 2001 mluvilo v údolí 38,78% obyvatel španělsky, 34,19% obyvatel aranésky, 19,45% katalánsky a zbytek měl jiný rodný jazyk. Mluvčí jiných jazyků než místní aranésštiny jsou přitom typicky lidé narozeni mimo údolí a jejich děti.\n\nLeží v nejsevernější výspě katalánských Pyrenejí. Otevřené k Atlantiku a obklopené vysokohorskými štíty, dosahujícími v některých místech téměř třítisícových výšek, je tvořeno třemi údolími. Mijaran s hlavním městem comarcy Vielhou je uprostřed, směrem na sever se táhne Baish Aran, jímž protéká řeka Garona a otevírá cestu do Francie.\n\nPrvním panovníkem v historii, který Val d´Aran navštívil, byl Alfons XIII., který sem přijel v roce 1924, aby se zúčastnil slavnostního otevření silnice vedoucí přes sedlo Bonaigua (2072 m), první, která spojila údolí se zbytkem Španělska. Bylo to pouze \"letní\" řešení, protože skoro sedm měsíců v roce byl průsmyk zcela zapadán sněhem. Ještě i dnes, kdy je o něj dobře pečováno, je mnohdy v zimě uzavřen. Celoročním řešením se stal tunel de Vielha, který se v roce 1924 začal stavět pod masívem Maladeta. Zprovozněn byl až o 24 let později, zcela dokončen v roce 1965 a má na tehdejší dobu úctyhodnou délku 5260 metrů (od prosince 2007 je v provozu zcela nový, tříproudový tunel, vedoucí souběžně s tunelem původním).\n"}
{"id": "535833", "url": "https://cs.wikipedia.org/wiki?curid=535833", "title": "Jimmy Smith", "text": "Jimmy Smith\n\nJimmy Smith (8. prosince 1928 [přesné datum narození je sporné a často se též udává rok 1925] Norristown – 8. února 2005 Scottsdale) byl americký hráč na Hammondovy varhany B-3. Roku 2005 mu byla udělena cena NEA Jazz Masters Award.\n\nPrvní setkání s Hammondovými varhanami nastalo již v roce 1953, když si je po poslechu Wilda Billa Davise zamiloval natolik, že svůj původní nástroj odložil a využil ve prospěch varhan své předchozí zkušenosti z piana. Koupil si své první Hammondovy varhany, pronajímal si obchod, kam chodil cvičit a po necelém roce objevil svůj styl, kterým začínal ovládat nástroj. Už v samotném počátku, při koncertě v klubu \"Philadelphia\" ho objevil Alfred Lion z Blue Note a okamžitě s ním natočil první a druhé album. Díky novému albu Champ se Smith rychle dostával do povědomí a stával se novou hvězdou na jazzové scéně. Byl velmi aktivní, díky čemuž vzniklo přes čtyřicet nahrávek za 8 let (počínaje rokem 1956) a to vše pod značkou vydavatelství Blue Note. Mezi nejznámější alba z tohoto období patří: \"The Sermon!\", \"House Party\", \"Home Cookin\", \"Midnight Special\", \"Back at the Chicken Shack\" a \"Prayer Meetin\".\n\nZatímco elektrické varhany byly používány v jazzu převážně: Fatsem Wallerem a Countem Basiem, Smithova virtuózní improvizační technika hraní na Hammondovy varhany, pomáhala stále více popularizovat použití elektrických varhan jako nástroje vhodného pro jazz a blues. V baladách používal techniku zvanou \"Walking bass\", hranou na basových pedálech pomocí nohou. Pro skladby s rychlejším tempem využíval navíc spodního manuálu, kterým si dopomáhal k napodobení zvuku kontrabasu.\n\n1956\n1957\n1960\n1963\n\n1962\n1963\n1964\n1965\n1968\n1971\n1972\n1973\n\n\n\n"}
{"id": "535841", "url": "https://cs.wikipedia.org/wiki?curid=535841", "title": "Bílej kůň, žlutej drak", "text": "Bílej kůň, žlutej drak\n\nBílej kůň, žlutej drak je mystifikační novela, psána v ich-formě, která se tváří jako autobiografie Vietnamky Lan Pham Thi. Knihu, která byla oceněna cenou Knižního klubu, ale napsal Jan Cempírek, údajně kvůli mystifikaci. Kniha vyšla v roce 2009. Kniha ukazuje českou vietnamskou komunitu tak, jak si Češi asi myslí, že v Česku vietnamská menšina skutečně žije.\n\nKniha začíná příletem Juliina bratrance Tóta, v Praze je přepadnou skinheadi, Tóta zbijí, zachrání je neznámy záchranář, Julie později zjistí, že jde o Michala, malíře komiksů, který svými malbami vyzdobil vietnamskou restauraci „Dračí zátoka“, kterou se Juliin otec chystá v Písku otevřít. Při oslavě tradičního vietnamského svátku se odehraje i souboj kohoutů. Juliin strýc Khiem přijde o svůj prodejní stánek, vypálí mu ho skinheadi. Otevření restaurace se neobejde bez podplácení českých státních úředníků, Tonda (Juliin otec) je nucen na slavnostní zahájení pozvat primátora Písku, který si tak chce dopomoct k lepším výsledkům u voleb. Primátor se později opije a Julie si všímá, že řidič jeho limuzíny je skin, který přepadl ji a Tóta. Julie po maturitě studuje vysokou školu, bratranec Tót se stane spisovatelem (debutující povídkou o pobytu v Česku). Dračí zátoka je po dvou letech uzavřena.\n"}
{"id": "535846", "url": "https://cs.wikipedia.org/wiki?curid=535846", "title": "Dusty Jonas", "text": "Dusty Jonas\n\nDusty Jonas (* 19. dubna 1986, Floresville) je americký atlet, jehož specializací je skok do výšky.\n\nPrvní úspěch zaznamenal v roce 2005 na Panamerickém juniorském šampionátu v kanadském Windsoru, kde získal zlatou medaili . Reprezentoval na letních olympijských hrách v Pekingu 2008. V kvalifikaci však nezvládl skočit 225 cm a skončil na celkovém 26. místě . V roce 2010 se zúčastnil tzv. Moravské výškařské tour. Na hustopečském skákání i na beskydské laťce shodně skončil na druhém místě, když vždy prohrál jen s ruským výškařem Ivanem Uchovem. V témž roce získal bronzovou medaili na halovém MS v katarském Dauhá, kde překonal 231 cm.\n"}
{"id": "535847", "url": "https://cs.wikipedia.org/wiki?curid=535847", "title": "Jiří Kučera (volejbalista)", "text": "Jiří Kučera (volejbalista)\n\nJiří Kučera (* 30. září 1929 Praha) je bývalý československý volejbalista.\n\nVystudoval strojní průmyslovku na Smíchově. Mezi léty 1952 - 1959 byl členem reprezentace. V letech 1970-72 působil\njako trenér a později jako rozhodčí pražských soutěží.\n\n\n\n"}
{"id": "535874", "url": "https://cs.wikipedia.org/wiki?curid=535874", "title": "Poslední sbohem", "text": "Poslední sbohem\n\n„Poslední sbohem“, v originále „The Big Goodbye“, je jedna z epizod první sezóny seriálu \"\", která byla v České republice při své premiéře odvysílána jako třináctá v pořadí, zatímco ve Spojených státech jako dvanáctá.\n\nUSS Enterprise D letí k planetě Torona IV, aby se setkala se zvláštní rasou jménem Jaradové. Jaradové se podobají hmyzu. Mají zájem o navázání diplomatických vztahů s Federací. Jejich řeč je velmi komplikovaná, přesto trvají na odříkání pozdravu v jejich mateřštině. Před dvaceti lety kvůli malé chybě v úvodním pozdravu dřívější jednání selhalo. Kapitán Picard se celý pozdrav v jaradštině naučil a nyní si dopřává zasloužený odpočinek před zahájením jednání. Jde do simulátoru, kde vystupuje jako fiktivní soukromý detektiv z 20. století, jménem Dixon Hill. V příběhu ho požádá o pomoc Jessica Bradleyová, jež má strach. Muž jménem Cyrus Redblock se ji totiž pokouší zabít.\n\nKapitán krátce opustí program a vrací se na palubu, kde potvrdí předpokládaný čas schůzky. Vypráví také ostatním o svých zážitcích. Pak se opět vrací do simulátorového San Franciska, společně s Datem, doktorkou Crusherovou a historikem Whalenem. Všichni se, stejně jako kapitán, oblékli do historických kostýmů. Již jako Dixon Hill si Picard přečte noviny, kde se dozvídá o vraždě Jessicy Bradleyové. Hill je následně zadržen policistou McNarym jako hlavní podezřelý z vraždy.\n\nMezitím se neočekávaně brzy objeví Jaradové a začnou skenovat loď. Při skenování Enterprise dojde k poškození programu vstupu do simulátoru. Nejde do něj tedy vstoupit ani vyjít ven. Posádka se snaží spojit s kapitánem přes komunikátor, ale komunikace není možná. Na můstku zjistí, že funkce simulátoru byly narušeny signálem jaradské lodi. Mimo provoz jsou všechna bezpečnostní opatření simulátoru. William Riker se spolu s Wesleym Crusherem a Geordim LaForgem snaží celý program opravit.\n\nTrojice v programu byla zatím propuštěna z vězení a vrátila se do Dixonovy kanceláře. Tam se objeví Felix Leech, asistent Cyruse Redblocka. Hovoří s Picardem alias Dixonem Hillem o vraždě Jessicy Bradleyové. Po hádce Leech vystřelí na historika Whalena a těžce ho zraní. Picard s Datem tím poznají, že simulátor nefunguje správně. Nemohou ale vyjít zpátky. Leeche krátce navštíví sám Redblock a pak vyvíjí na Hilla tlak. Kapitán se mu snaží vysvětlit, že ve skutečnosti je vše jen fikce. Redblock ale nevěří.\n\nWesley zjistil, že simulátor uvězněnou trojici přeměnil na holografické signály. Bojí se ale vypnout celý systém, aby všechny tři neztratili. Místo toho zkusí Wesley restartovat simulátor, uvnitř programu se tak na chvíli octnou uprostřed zimní vánice. Restart ale proběhne úspěšně a kapitán s Datem objevují dveře k východu. Redblock a Leech východ objeví také a domnívají se, že je bránou do jiného světa. Chtěli by tam loupit, a tak přes kapitánovo varování vystoupí. Octnou se na lodní chodbě, ale oba hologramy tam začnou postupně mizet. Picard pak poděkuje policistovi McNarymu za doprovod. Sdělí mu, že je to poslední sbohem, protože společně s Datem opouštějí hru. Doktorka Beverly Crusherová odvádí doktora Whalena na ošetřovnu. Kapitán dorazí na můstek přesně na čas, aby započal jednání s Jarady. Předříká bez jediné chyby pozdrav v jejich řeči. Jaradové jsou s projevem spokojeni a oznámí počátek vyjednávacího procesu s Federací.\n\n"}
{"id": "535876", "url": "https://cs.wikipedia.org/wiki?curid=535876", "title": "Pustá Rudná", "text": "Pustá Rudná\n\nPustá Rudná (do 194? \"Lauterzejf\", německy \"Lauterseifen\", polsky \"Pusta Rudna\") je malá vesnice, část města Andělská Hora v okrese Bruntál. Nachází se asi 2 km na sever od Andělské Hory. Prochází zde silnice II/452.\n\nPustá Rudná leží v katastrálním území Andělská Hora ve Slezsku o výměře 16,07 km.\n\nPočet obyvatel Pusté Rudné podle sčítání nebo jiných úředních záznamů:\nV Pusté Rudné je evidováno 12 adres: 11 čísel popisných (trvalé objekty) a 1 číslo evidenční (dočasné či rekreační objekty). Při sčítání lidu roku 2001 zde bylo napočteno 13 domů, z toho 3 trvale obydlené.\n\n\n"}
{"id": "535881", "url": "https://cs.wikipedia.org/wiki?curid=535881", "title": "Májůvka", "text": "Májůvka\n\nMájůvka (1910 Majvald, 1921–1950 Mejvald, německy \"Maiwald\") je malá osada, která zůstala jako torzo dříve německé zemědělské vesnice. Před odsunem tu bydlelo okolo 250 obyvatel. Celá řada celých gruntů byla po odsunu obsazena novými osídlenci-dobrodruhy, ti dostávali grunty zdarma dekretem. Přesouvali se z domu do domu a většinu domů paraziticky vybydleli, nebo zůstaly domy po jejich odchodu prázdné a zchátraly. \n\nČást obce Bílčice v okrese Bruntál. Nachází se asi 2 km na jihozápad od Bílčic. Prochází zde silnice I/46.\n\nMájůvka je také název katastrálního území o rozloze 8,95 km.\n\nPrvní písemná zmínka o obci pochází z roku 1397.\n\nPočet obyvatel Májůvky podle sčítání nebo jiných úředních záznamů je :\n\nMaiwald (Mejvald, také: Majvald, nyní: Májůvka), Fr.: Mejvald, také: Majvald (Maiwald)\n\nV Májůvce je evidováno 28 adres, vesměs čísla popisná (trvalé objekty). Při sčítání lidu roku 2001 zde bylo napočteno 27 domů, z toho 6 trvale obydlených.\n\n\n"}
{"id": "535883", "url": "https://cs.wikipedia.org/wiki?curid=535883", "title": "Dolní Povelice", "text": "Dolní Povelice\n\nDolní Povelice (německy \"Nieder Paulowitz\") je malá vesnice, část obce Bohušov v okrese Bruntál. Nachází se asi 3 km na jihozápad od Bohušova.\n\nDolní Povelice je také název katastrálního území o rozloze 5,61 km.\n\nDolní Povelice se nacházejí mezi Bohušovem (na severo východ), Dívčím Hradem (severozápad) a Slezskými Rudolticemi (na jihu). Část severní hranice tvoří řeka Osoblaha. Obcí protéká Povelický potok pravý přítok Osoblahy a na severo východě hraniční Liptaňský potok. V západní části je kopec Červený vrch (307 m n. m.). V obci byly za vlády Hodiců zakládány rybníky. Pozůstatky hrází jsou patrné na jihu vesnice pod Olivetskou horou.\n\nPrvní písemná zmínka o obci pochází z roku 1267 v závěti biskupa Bruna ze Schaumburgu. V 16. století až do dvacátých let 17. století (do 1623) byli vlastníci páni Sedlničtí z Choltic, kteří zde postavili renesanční zámek. Od roku 1720 Dolní Povelice vlastnili Hodičtí z Hodic, jejich sídlo bylo v Slezských Rudolticích. Nevyužívaný renezanční zámek chátral a byl v roce 1965 demolován. V roce 1779 na Povelickém potoku vznikla osada Grundek.\n\nPočet obyvatel Dolních Povelic (včetně Grundeku) podle sčítání nebo jiných úředních záznamů:\n\nV Dolních Povelicích je evidováno 45 adres, vesměs čísla popisná (trvalé objekty). Při sčítání lidu roku 2001 zde bylo napočteno 37 domů, z toho 30 trvale obydlených.\n\nDolními Povelicemi vede cyklotrasa č. 6116 Město Albrechtice – Osoblaha hraniční přechod.\n\n"}
{"id": "535884", "url": "https://cs.wikipedia.org/wiki?curid=535884", "title": "Karlov (Bohušov)", "text": "Karlov (Bohušov)\n\nKarlov (německy \"Karlsdorf\") je malá vesnice, část obce Bohušov v okrese Bruntál. Nachází se asi 3 km na západ od Bohušova.\n\nKarlov leží v katastrálním území Karlov u Bohušova o rozloze 1,53 km a Nová Ves u Bohušova o rozloze 1,96 km.\n\nJižní hranici tvoří řeka Osoblaha s vesnici Dolní Povelice, na západě sousedí s Dívčím Hradem, na severu s Osoblahou, na východě s Bohušovem.\n\nKarlovem protéká Karlovický potok, levý přítok řeky Osoblahy. Na jihu se zvedá kopec V Pekle (318 m n. m.). Osadou prochází silnice 45728 a zelená turistická trasa naučné stezky Osoblažsko.\n\nPrvní písemná zmínka o obci pochází z roku 1785.\n\nPočet obyvatel Karlova (včetně Nové Vsi) podle sčítání nebo jiných úředních záznamů:\n\nV Karlově je evidováno 33 adres, vesměs čísla popisná (trvalé objekty). Při sčítání lidu roku 2001 zde bylo napočteno 32 domů (12 v Karlově, 20 v Nové Vsi), z toho 14 trvale obydlených.\n\n\n"}
{"id": "535886", "url": "https://cs.wikipedia.org/wiki?curid=535886", "title": "Ostrá Hora", "text": "Ostrá Hora\n\nOstrá Hora (německy \"Schärfenberg\") je malá vesnice, část obce Bohušov v okrese Bruntál. Nachází se asi 1,5 km na jih od Bohušova.\n\nOstrá Hora leží v katastrálním území Bohušov o výměře 10,2 km.\n\nPočet obyvatel Ostré Hory podle sčítání nebo jiných úředních záznamů:\nV Ostré Hoře je evidováno 18 adres : 17 čísel popisných (trvalé objekty) a 1 číslo evidenční (dočasné či rekreační objekty). Při sčítání lidu roku 2001 zde bylo napočteno 14 domů, z toho 3 trvale obydlené.\n\n"}
{"id": "535887", "url": "https://cs.wikipedia.org/wiki?curid=535887", "title": "Kruh (pískovcový)", "text": "Kruh (pískovcový)\n\nKruh (pískovcový kruh) je masivní vrtaná skoba používaná horolezci jako fixní jištění zejména v saských a českých pískovcových oblastech. \"Stěnový kruh\" se skládá z dříku a svařovaného oka. Používá se pro vytvoření fixního postupového jištění v relativně měkké hornině. \n\"Slaňovací\" kruh je tvarově odlišný a slouží k dobírání na vrcholcích pískovcových věží a následnému slanění lanového družstva.\n\nO umístění kruhu v nové cestě rozhoduje prvovýstupce, který je povinen současně respektovat pravidla pro pískovcové lezení. Pravidla zakazují (až na vyjmenované výjimky) dodatečné přidávání nebo přemisťování kruhů. \n\nPůvodní historické kruhy pískovcových průkopníků se osazovaly zatlučením do dřevěného špalíku vsazeného do předem vyvrtaného otvoru ve skále . „Klasická technologie“ spočívá v temování ocelového kruhu v předvrtaném otvoru olovem. Otvor musí být vždy větší, tak aby kruh bylo možné před zatemováním volně vsunout. Jinak vznikají v okolní hornině nebezpečné napěťové trhliny (tzv. pavouk). Otvor („díra“) se vrtá trubkovým vrtákem dostatečného průměru (tzv. „rourákem“) tak, že ústí otvoru je vzhledem k horizontální rovině poněkud výše než dno otvoru. Prvovýstupce vrtá buď z pozice volného lezení (např. stojí na skalní římse) nebo visí ve smyčce, háčku („skyhook“) nebo „navrtáváku“ (navrtávák je malý trubkový vrtáček o průměru cca 8 mm obtížně zavrtávaný z pozice volného lezení). Tato technologie vyhovuje pouze kruhům z rezavějící oceli a je nepoužitelná pro pozinkované nebo nerezové kruhy. Starší typy kruhů osazované do olova nesplňují normu (ČSN EN 959 Horolezecká výzbroj – Zavrtávané skoby – Bezpečnostní požadavky a zkoušení) z důvodu neodpovídajícího materiálu (pro fixní jištění požaduje norma definovaný nerezový materiál) a také nesplňují požadovanou nosnost při osovém zatížení. Přesto jsou klasické pískovcové kruhy (z cenových i praktických důvodů) stále používány zejména při prvovýstupech. Velikou výhodou je, že lze takový kruh ihned použít k jištění dalšího postupu.\n\nNovější typy se osazují dle doporučené metodiky do betonové nebo chemické malty. Někteří výrobci dodávají i nerezové kruhy splňující (při použití doporučené chemické malty a schváleného technologického postupu) veškeré požadavky normy EN 959.\n\nCca po roce 2000 se v některých pískovcových skalách objevují také pískovcové borháky, což je obdoba borháků do nepískovcových skal, tyto mají ale podle specifik jednotlivých pískovcových oblastí širší a delší dříky. Výhodou je snadnější cvakání karabiny ve stěnových cestách \"sportovního charakteru\". K prvovýstupům se někdy používají vyjímatelné pískovcové nýty (není třeba čekat na vytvrdnutí lepidla), které se po přelezení cesty nebo její části nahradí lepenými kruhy či háky..\n\nČást dříku vsazovaná do skály má na průřezu rozměry 20 x 30 mm, hlava dříku potom 20 x 40 mm. Všechny vnější hrany hlavy dříku musí být zaoblené nejméně R5. Zaoblení má za účel omezit riziko zachycení lana nebo těla padajícího lezce o hlavu dříku. Délka dříku kruhu se liší podle pevnosti pískovce v konkrétní oblasti. Tuto délku stanovuje příslušná vrcholová komise. Do měkčí skály se používají dříky delší a naopak. Kroužek kruhu má být vyroben z kulatiny o průměru 12 mm, vnitřní průměr kroužku po svaření je cca 60 mm. Menší průměr kulatiny nevyhovuje pevnostně, větší průměr zbytečně namáhá karabinu (většina karabin v expreskách je konstruovaná na lano o průměru 12 mm). Otvor v hlavě dříku musí mít průměr min. 16 mm, jinak hrozí utažení kroužku vlivem deformace při zatloukání nebo dlouhodobém působení koroze. Materiál dříků (dle ČSN) 11375, materiál kroužku buď 11375 nebo 11523. Ke každé dodávce materiálu je nutno mít hutní atest (který vydá každý seriozní dodavatel). Svařování kroužku musí provádět svářeč se příslušnou státní zkouškou. O svařování každé série musí být vystaven protokol. Kruh musí být označen značkou výrobce a číslem série. Dokumentaci je povinen archivovat výrobce .\n\n\n"}
{"id": "535888", "url": "https://cs.wikipedia.org/wiki?curid=535888", "title": "Radim (Brantice)", "text": "Radim (Brantice)\n\nRadim (německy \"Gross Raden\", polsky \"Radzim\") je vesnice, část obce Brantice v okrese Bruntál. Nachází se asi 2,5 km na severozápad od Brantic.\n\nRadim leží v katastrálním území Radim u Brantic o rozloze 13,05 km.\n\nPrvní písemná zmínka o obci pochází z roku 1377. Ves se postupně nazývala: 1869 \"Radún\", 1890 \"Radúň\", též \"Radín\", německy \"Groß Raden\", \"Groß-Raden\", \"Grossraden\" (1900 Gross-Raden jako osada obce Raden). Její osada Radímek: 1869 \"Radúněk\" (německy \"Neu-Raden\", polsky \"Radzimek\").\n\nPočet obyvatel Radimi (včetně Radímku) podle sčítání nebo jiných úředních záznamů:\n\nV Radimi je evidováno 136 adres : 113 čísel popisných (trvalé objekty) a 23 čísel evidenčních (dočasné či rekreační objekty). Při sčítání lidu roku 2001 zde bylo napočteno 98 domů, z toho 65 trvale obydlených.\n\n\n"}
{"id": "535889", "url": "https://cs.wikipedia.org/wiki?curid=535889", "title": "Kunov", "text": "Kunov\n\nKunov (, polsky \"Kunów\") je vesnice, část obce Nové Heřminovy v okrese Bruntál. Nachází se asi 6 km na severovýchod od Bruntálu. Prochází tudy železniční trať Milotice nad Opavou – Vrbno pod Pradědem a silnice II/451.\n\nKunov leží v katastrálním území Nové Heřminovy o výměře 11,03 km. Do roku 2019 byl tento katastr anomálně rozdělen mezi obec Nové Heřminovy a město Bruntál, přičemž obě části měly status územně technických jednotek, jimiž byly Nové Heřminovy-Bruntál (část katastru s Kunovem) a Nové Heřminovy-Nové Heřminovy (část katastru s obcí Nové Heřminovy).\n\nKunov původně tvořil osadu obce Skrbovice, k níž však původně nepatřily jeho jižní domy s čísly popisnými 65, 66, 67, 68 a 81, jež byly postaveny později. Pozemky s těmito domy byly původně součástí katastrálního území Nové Heřminovy, v jejichž rámci tvořily po svém postavení místní část Kunov. Tato místní část pak byla roku 1924 připojena ke Skrbovicím jako součást stávající osady Kunova, přičemž katastrální území Skrbovic pak svým cípem zasahovalo do blízkosti zástavby Nových Heřminov. Roku 1960 pak byl celý Kunov od Skrbovic oddělen a překatastrován k Novým Heřminovům. K 1. červenci 1979 pak byla obec Nové Heřminovy připojena spolu s Kunovem k Bruntálu, jehož součástí zůstal Kunov i poté, co se Nové Heřminovy k 1. lednu 1992 osamostatnily. Ani po tomto datu však nedošlo k rozdělení katastru. Podobné anomálie již zákony do budoucna nepřipouštěl a proto se Kunov k 21. červnu 2019 stal součástí obce Nové Heřminovy.\n\nPočet obyvatel Kunova podle sčítání nebo jiných úředních záznamů:\nV Kunově bylo k roku 2010 evidováno 28 adres: 27 čísel popisných (trvalé objekty) a 1 číslo evidenční (dočasné či rekreační objekty). Při sčítání lidu roku 2001 zde bylo napočítáno 25 domů, z toho 19 trvale obydlených.\n\n"}
{"id": "535890", "url": "https://cs.wikipedia.org/wiki?curid=535890", "title": "Vajglov", "text": "Vajglov\n\nVajglov (německy \"Weigelsdorf\") je vesnice, část města Břidličná v okrese Bruntál. Nachází se asi 2 km na jihozápad od Břidličné. Prochází zde silnice II/440. Vajglov měl ve znaku tři jetelové listy.\n\nVajglov je také název katastrálního území o rozloze 4,94 km.\n\nPočet obyvatel Vajglova podle sčítání nebo jiných úředních záznamů:\nVe Vajglově je evidováno 53 adres, vesměs čísla popisná (trvalé objekty). Při sčítání lidu roku 2001 zde bylo napočteno 43 domů, z toho 41 trvale obydlených.\n\n"}
{"id": "535892", "url": "https://cs.wikipedia.org/wiki?curid=535892", "title": "Býkov (Býkov-Láryšov)", "text": "Býkov (Býkov-Láryšov)\n\nBýkov (německy \"Pickau\", polsky \"Byków\") je východní část obce Býkov-Láryšov v okrese Bruntál. Od roku 1781 se zde nachází farní kostel Panny Marie Karmelské\n\nBýkov je také název katastrálního území o rozloze 9,08 km². V katastrálním území Býkov leží i Láryšov.\n\nPrvní písemná zmínka o obci pochází z roku 1238.\n\nPočet obyvatel Býkova podle sčítání nebo jiných úředních záznamů:\n\nV Býkově je evidováno 59 adres, vesměs čísla popisná (trvalé objekty). Při sčítání lidu roku 2001 zde bylo napočteno 54 domů, z toho 30 trvale obydlených.\n\n\n"}
{"id": "535893", "url": "https://cs.wikipedia.org/wiki?curid=535893", "title": "Láryšov", "text": "Láryšov\n\nLáryšov (německy \"Larischau\", polsky \"Laryszów\") je západní část obce Býkov-Láryšov v okrese Bruntál. Prochází zde silnice II/459.\n\nLáryšov leží v katastrálním území Býkov o výměře 9,08 km².\n\nPočet obyvatel Láryšova podle sčítání nebo jiných úředních záznamů:\nV Láryšově je evidováno 21 adres : 20 čísel popisných (trvalé objekty) a 1 číslo evidenční (dočasné či rekreační objekty). Při sčítání lidu roku 2001 zde bylo napočteno 20 domů, z toho 12 trvale obydlených.\n\n"}
{"id": "535894", "url": "https://cs.wikipedia.org/wiki?curid=535894", "title": "Krahulčí (Dětřichov nad Bystřicí)", "text": "Krahulčí (Dětřichov nad Bystřicí)\n\nKrahulčí (německy \"Sperbersdorf\") je malá vesnice, část obce Dětřichov nad Bystřicí v okrese Bruntál. Nachází se asi 4,5 km na jih od Dětřichova nad Bystřicí. Prochází tudy silnice I/45. Krahulčí má charakter horské zemědělské osady, v dnešní době jsou ale obyvateli převážně chalupáři.\n\nPrvní písemná zmínka o obci pochází z roku 1397 (\"Krahuiczy\"). Původně šlo o českou obec, která však ke konci 15. století zpustla a byla opuštěna. Obnovena byla jako \"Sperbersdorf\" zřejmě až v roce 1775 německými kolonisty a vzhledem k tomuto pozdnímu znovuzaložení má poměrně malý katastr (většina z něj byla postoupena od Ondrášova). Od roku 1850 šlo o samostatnou obec v politickém a soudním okrese Šternberk. Fungovala zde hospoda, obchod a v letech 1942–1962 také škola. Původní obyvatelstvo bylo po roce 1945 vysídleno a od té doby vesnice také nese dřívější název \"Krahulčí\". V roce 1960 byla připojena jako osada k obci Dětřichov nad Bystřicí.\n\nPočet obyvatel Krahulčí podle sčítání nebo jiných úředních záznamů:\n\n\n"}
{"id": "535895", "url": "https://cs.wikipedia.org/wiki?curid=535895", "title": "Horní Moravice", "text": "Horní Moravice\n\nHorní Moravice (německy \"Ober Mohrau\") je západní část obce Dolní Moravice v okrese Bruntál. Prochází zde silnice II/445.\n\nHorní Moravice je také název katastrálního území o rozloze 4,45 km.\n\nPočet obyvatel Horní Moravice podle sčítání nebo jiných úředních záznamů:\nV Horní Moravici je evidováno 64 adres : 46 čísel popisných (trvalé objekty) a 18 čísel evidenčních (dočasné či rekreační objekty). Při sčítání lidu roku 2001 zde bylo napočteno 43 domů, z toho 23 trvale obydlených.\n\n"}
{"id": "535897", "url": "https://cs.wikipedia.org/wiki?curid=535897", "title": "Nová Ves (Dolní Moravice)", "text": "Nová Ves (Dolní Moravice)\n\nNová Ves (německy \"Neudorf\") je vesnice, část obce Dolní Moravice v okrese Bruntál. Nachází se asi 2,5 km na západ od Dolní Moravice. Nová Ves leží v katastrálním území Nová Ves u Rýmařova o rozloze 3,94 km.\n\nNová Ves je původně hornická obec založená v roce 1604. Na jejím katastru, na východních a jihovýchodních svazích vrchu Soukenná (1022 m n. m.) asi 1,5 km od obce, v nadmořské výšce nad 800 metrů, se nachází rozsáhlý důlní komplex. Tento komplex na ploše 400 x 500 m byl rozfárán do hloubky cca 100 metrů a je největším historickým dolem na stříbronosný galenit v Českém Slezsku. \n\nHlavní etapa těžby rudy spadá před rok 1500. Pravděpodobně se na této lokalitě dolovalo stříbro již ve 12. století, kdy byla v Olomouci mincovna. Další etapy těžby byly zaznamenány v období od konce 17. století do roku 1780, dále pak mezi léty 1844 a 1899. Pokusy obnovit těžbu po roce 1918 byly již méně úspěšné. Naposledy bylo ložisko těženo mezi léty 1954 a 1959, kdy byla zdejší ruda dopravována po železnici do úpravny v Příbrami. \n\nLožisko bylo a je významnou mineralogickou lokalitou, známou hlavně sekundárními minerály jako je pyromorfit, anglesit a cerusit.\n\nPočet obyvatel Nové Vsi podle sčítání nebo jiných úředních záznamů:\nV Nové Vsi je evidováno 109 adres : 48 čísel popisných (trvalé objekty) a 61 čísel evidenčních (dočasné či rekreační objekty). Při sčítání lidu roku 2001 zde bylo napočteno 43 domů, z toho 6 trvale obydlených.\n\n"}
{"id": "535898", "url": "https://cs.wikipedia.org/wiki?curid=535898", "title": "Rejchartice (Dvorce)", "text": "Rejchartice (Dvorce)\n\nRejchartice (německy \"Reigersdorf\", 1869–1880 \"Raigersdorf\") jsou vesnice, která je částí obce Dvorce v okrese Bruntál. Nachází se asi 2,5 km na jihozápad od Dvorců.\n\nRejchartice je také název katastrálního území o rozloze 8 km.\n\nPočet obyvatel Rejchartic podle sčítání nebo jiných úředních záznamů:\nV Rejcharticích jsou evidovány 4 adresy, vesměs čísla popisná (trvalé objekty). Při sčítání lidu roku 2001 zde byly napočteny 4 domy, z nichž nebyl žádný trvale obydlen.\n\n\n"}
{"id": "535900", "url": "https://cs.wikipedia.org/wiki?curid=535900", "title": "Dlouhá Ves (Holčovice)", "text": "Dlouhá Ves (Holčovice)\n\nDlouhá Ves (německy \"Langendorf\") je malá vesnice, část obce Holčovice v okrese Bruntál. Nachází se asi 2 km na jihovýchod od Holčovic.\n\nDlouhá Ves je také název katastrálního území o rozloze 3,81 km.\n\nPočet obyvatel Dlouhé Vsi podle sčítání nebo jiných úředních záznamů:\nV Dlouhé Vsi je evidováno 22 adres : 16 čísel popisných (trvalé objekty) a 6 čísel evidenčních (dočasné či rekreační objekty). Při sčítání lidu roku 2001 zde bylo napočteno 15 domů, z toho 2 trvale obydlené.\n\n"}
{"id": "535901", "url": "https://cs.wikipedia.org/wiki?curid=535901", "title": "Jelení (Holčovice)", "text": "Jelení (Holčovice)\n\nJelení (do roku 1947 Hyršperk, německy \"Hirschberg\") je malá vesnice, část obce Holčovice v okrese Bruntál. Nachází se asi 1 km na jihozápad od Holčovic.\n\nJelení leží v katastrálním území Jelení u Holčovic o rozloze 2,88 km.\n\nPrvní písemná zmínka o obci pochází z roku 1666.\n\nPočet obyvatel Jelení podle sčítání nebo jiných úředních záznamů:\nV Jelení je evidováno 23 adres : 16 čísel popisných (trvalé objekty) a 7 čísel evidenčních (dočasné či rekreační objekty). Při sčítání lidu roku 2001 zde bylo napočteno 12 domů, z toho 2 trvale obydlené.\n\n"}
{"id": "535902", "url": "https://cs.wikipedia.org/wiki?curid=535902", "title": "Komora (Holčovice)", "text": "Komora (Holčovice)\n\nKomora je část obce Holčovice v okrese Bruntál. Prochází zde silnice II/453.\n\nKomora je také název katastrálního území o rozloze 2,94 km.\n\nPrvní písemná zmínka o obci pochází z roku 1592.\n\nPočet obyvatel Komory (Staré a Nové) podle sčítání nebo jiných úředních záznamů:\nV Komoře je evidováno 83 adres : 60 čísel popisných (trvalé objekty) a 23 čísel evidenčních (dočasné či rekreační objekty). Při sčítání lidu roku 2001 zde bylo napočteno 52 domů, z toho 21 trvale obydlených.\n\n\n"}
{"id": "535904", "url": "https://cs.wikipedia.org/wiki?curid=535904", "title": "Spálené", "text": "Spálené\n\nSpálené (dříve \"Kutlberk\", německy \"Kuttelberg\") je část obce Holčovice v okrese Bruntál. Nachází se na severozápadě Holčovic. Prochází zde silnice II/453.\n\nSpálené je také název katastrálního území o rozloze 18,62 km.\n\nPrvní písemná zmínka o obci pochází z roku 1607.\n\nMístní němečtí evangelíci patřili pod luteránský sbor v Holčovicích, v roce 1884 se ale odtrhli a přešli na reformované vyznání. První tři roky spadali jako filiální sbor pod český reformovaný sbor v Horní Čermné, v roce 1888 byl sbor kvůli velké vzdálenosti od Horní Čermné prohlášen farním sborem, i když čítal jen asi 160 členů. Byl tak jediným reformovaným sborem v rakouském Slezsku. Po první světové válce sbor přešel pod Německou evangelickou církev a po druhé světové válce byl zrušen. Prostý kostel z roku 1896 (posvěcený 24. října 1897) byl zbořen v osmdesátých letech 20. století.\n\nPočet obyvatel Spáleného podle sčítání nebo jiných úředních záznamů:\nVe Spáleném je evidováno 196 adres : 149 čísel popisných (trvalé objekty) a 47 čísel evidenčních (dočasné či rekreační objekty). Při sčítání lidu roku 2001 zde bylo napočteno 142 domů, z toho 37 trvale obydlených.\n\n\n"}
{"id": "535905", "url": "https://cs.wikipedia.org/wiki?curid=535905", "title": "Luhy (Horní Benešov)", "text": "Luhy (Horní Benešov)\n\nLuhy (německy \"Aue\", 1869 \"Vorstadt Aue\") jsou část města Horní Benešov v okrese Bruntál. Nachází se na severozápadě Horního Benešova. Prochází zde silnice II/459.\n\nLuhy leží v katastrálním území Horní Benešov o výměře 20,4 km.\n\nPočet obyvatel Luhů podle sčítání nebo jiných úředních záznamů:\nV Luzích je evidováno 100 adres, vesměs čísla popisná (trvalé objekty). Při sčítání lidu roku 2001 zde bylo napočteno 86 domů, z toho 72 trvale obydlených.\n\n"}
{"id": "535909", "url": "https://cs.wikipedia.org/wiki?curid=535909", "title": "Dobřečov", "text": "Dobřečov\n\nDobřečov (1900 \"Dobřičov\", německy \"Doberseik\") je vesnice, část obce Horní Město v okrese Bruntál. Nachází se asi 2,5 km na severozápad od Horního Města.\n\nDobřečov je také název katastrálního území o rozloze 5,6 km.\n\nObyvatelé Dobřečova se živili dolováním železné rudy, prací v lese a pastevectvím. V Dobřečově byla dvoutřídní škola, obchod, pošta a hostinec. V současné době se jedná spíše o rekreační oblast s nádhernou vyhlídkou do krajiny.\n\nPočet obyvatel Dobřečova podle sčítání nebo jiných úředních záznamů:\nV Dobřečově je evidováno 82 adres : 48 čísel popisných (trvalé objekty) a 34 čísel evidenčních (dočasné či rekreační objekty). Při sčítání lidu roku 2001 zde bylo napočteno 46 domů, z toho 14 trvale obydlených.\n\n"}
{"id": "535910", "url": "https://cs.wikipedia.org/wiki?curid=535910", "title": "Rešov (Horní Město)", "text": "Rešov (Horní Město)\n\nRešov (německy \"Reschen\") je malá vesnice, část obce Horní Město v okrese Bruntál. Nachází se asi 3 km na jih od Horního Města.\n\nRešov je také název katastrálního území o rozloze 9,62 km.\n\nFarnost v Rešově existovala už před rokem 1350, další písemná zmínka je v seznamu obcí rabštejnského panství z r. 1398. Rešov byl samostatnou obcí se 180 obyvateli, měl jednotřídní mateřskou školu, obchod a hostinec.\n\nPočet obyvatel Rešova podle sčítání nebo jiných úředních záznamů:\n\nV Rešově je evidováno 50 adres : 41 čísel popisných (trvalé objekty) a 9 čísel evidenčních (dočasné či rekreační objekty). Při sčítání lidu roku 2001 zde bylo napočteno 38 domů, z toho 16 trvale obydlených.\n\n\n"}
{"id": "535912", "url": "https://cs.wikipedia.org/wiki?curid=535912", "title": "Skály (Horní Město)", "text": "Skály (Horní Město)\n\nSkály (dříve Hankštejn, německy \"Hangenstein\") je část obce Horní Město v okrese Bruntál. Nachází se na severovýchodě Horního Města. Prochází zde silnice II/370.\n\nSkály leží v katastrálním území Skály u Rýmařova o rozloze 5,46 km.\n\nSkály, dříve Hankštejn, byla stará hornická osada, která se uvádí v listinách už v roce 1398. Je tedy starší než Horní Město.\n\nPočet obyvatel Skal podle sčítání nebo jiných úředních záznamů:\n\nVe Skalách je evidováno 47 adres, vesměs čísla popisná (trvalé objekty). Při sčítání lidu roku 2001 zde bylo napočteno 39 domů, z toho 38 trvale obydlených.\n\n\n"}
{"id": "535913", "url": "https://cs.wikipedia.org/wiki?curid=535913", "title": "Jonathan Cheechoo", "text": "Jonathan Cheechoo\n\nEarl Jonathan Cheechoo (čti / tʃi ː tʃu ː /, * 15. července 1980, Moose Factory, Ontario) je kanadský profesionální hokejový hráč indiánského původu. Hraje na pozici pravého křídla. V současné době hraje za Slovan Bratislava v KHL. Cheechoo byl první člen Moose Cree first nation hrající v NHL. Během sezony 2005-06 vedl ligu s 56 gólů a získal Maurice \"Rocket\" Richard Trophy. Byl prvním hráčem San Jose Sharks a jediným hráčem First national, který vyhrál \"Rocket\" Richard Trophy udělovanou NHL hráči s nejvíce góly v sezóně. Dne 13. února 2010 byl znovu přidělen do Ottawa Senators.\n\n\n"}
{"id": "535914", "url": "https://cs.wikipedia.org/wiki?curid=535914", "title": "Stříbrné Hory (Horní Město)", "text": "Stříbrné Hory (Horní Město)\n\nStříbrné Hory (do roku 1949 Najfunk, dříve také \"Neufunk\"; ) je malá vesnice, část obce Horní Město v okrese Bruntál. Nachází se asi 2,5 km na severovýchod od Horního Města.\n\nStříbrné Hory je také název katastrálního území o rozloze 5,72 km.\n\nStříbrné Hory, dříve \"Najfung\" (německy \"Neufang\"), je stará hornická osada. Název jednoho pahorku \"Silber-Berg\", tzn. \"Stříbrná Hora\", ukazuje, že se zde těžilo stříbro. Obec byla založena 1542 právě u těchto dolů. Kaple byla postavena až v letech 1769 až 1773.\n\nU Stříbrných Hor bývala osada Ferdinandov. Osadu založil roku 1755 hrabě Ferdinand Harrach pro své kolonisty z Krušných hor. Pracovali v janovické manufaktuře a v lese. Bylo zde asi 12 domů, hospoda a kaple. Roku 1965 byla osada zrušena a název zmizel ze seznamu obcí.\n\nPočet obyvatel Stříbrných Hor (včetně Ferdinandova) podle sčítání nebo jiných úředních záznamů:\n\nVe Stříbrných Horách je evidováno 44 adres : 42 čísel popisných (trvalé objekty) a 2 čísla evidenční (dočasné či rekreační objekty). Při sčítání lidu roku 2001 zde bylo napočteno 39 domů, z toho 25 trvale obydlených.\n\nRudný důl – archeologické stopy, jižně od silnice Stříbrné Hory – Bedřichov jsou pozůstatky propadlin po dobývkách z 12. až 16. století. Rudný důl je kulturní památkou ČR.\n\n"}
{"id": "535915", "url": "https://cs.wikipedia.org/wiki?curid=535915", "title": "Křížová (Hošťálkovy)", "text": "Křížová (Hošťálkovy)\n\nKřížová je malá vesnice, část obce Hošťálkovy v okrese Bruntál. Nachází se asi 4,5 km na severozápad od Hošťálkov.\n\nKřížová leží v katastrálním území Křížová ve Slezsku o rozloze 4,86 km.\n\nDo roku 1947 se vesnice nazývala Kružberk (německy \"Kreuzberg\") a jednalo se o samostatnou obec, složenou ze dvou osad, jimiž byla vesnice Kružberk a malá vesnice Hutě (německy \"Hütte\"), přičemž Hutě ležely asi 700 metrů západně od Kružberku. Osada Hutě zanikla po druhé světové válce v souvislosti s vysídlením původního německého obyvatelstva.\n\nPočet obyvatel Křížové (včetně Hutí) podle sčítání nebo jiných úředních záznamů:\nV Křížové je evidováno 34 adres: 6 čísel popisných (trvalé objekty) a 28 čísel evidenčních (dočasné či rekreační objekty). Při sčítání lidu roku 2001 zde byl napočteny 3 domy, z toho 1 trvale obydlený.\n\n"}
{"id": "535916", "url": "https://cs.wikipedia.org/wiki?curid=535916", "title": "Staré Purkartice", "text": "Staré Purkartice\n\nStaré Purkartice (německy \"Alt Bürgersdorf\", polsky \"Stare Purkarcice\") je vesnice, část obce Hošťálkovy v okrese Bruntál. Nachází se asi 4,5 km na západ od Hošťálkov.\n\nStaré Purkartice je také název katastrálního území o rozloze 6,34 km.\n\nV době komunistického režimu byly ve Starých Purkarticích zničeny dva kostely: šlo o kostel evangelický a katolický kostel Nejsvětější Trojice.\n\nPočet obyvatel Starých Purkartic podle sčítání nebo jiných úředních záznamů:\nVe Starých Purkarticích je evidováno 55 adres : 28 čísel popisných (trvalé objekty) a 27 čísel evidenčních (dočasné či rekreační objekty). Při sčítání lidu roku 2001 zde bylo napočteno 22 domů, z toho 18 trvale obydlených.\n\n"}
{"id": "535917", "url": "https://cs.wikipedia.org/wiki?curid=535917", "title": "Kfar Roš ha-Nikra", "text": "Kfar Roš ha-Nikra\n\nKfar Roš ha-Nikra nebo jen Roš ha-Nikra ( כְּפַר רֹאשׁ הַנִּקְרָה , oficiálním přepisu do angličtiny Kefar Rosh HaNiqra, přepisováno též Kfar Rosh HaNikra nebo jen Rosh HaNikra) je vesnice typu kibuc v Izraeli, v Severním distriktu, v Oblastní radě Mate Ašer.\n\nLeží v nadmořské výšce 41 metrů, v Izraelské pobřežní planině, nedaleko západního okraje svahů Horní Galileji, cca 1 kilometr od břehů Středozemního moře a 1 kilometr od libanonských hranic. Je situována v rovině, na jižním úpatí hřbetu Reches ha-Sulam, který vybíhá ze západní Galileji až k moři a odděluje pobřežní planinu od území Libanonu. V místech, kde se tento hřbet dotýká pobřeží se cca 1 kilometr severozápadně od kibucu nalézá turisticky využívaná přírodní rezervace Roš ha-nikra. Jižně od vesnice protéká směrem k moři vádí Nachal Chanita.\n\nObec se nachází 3 kilometry severozápadně od města Šlomi, cca 115 kilometrů severoseverovýchodně od centra Tel Avivu a cca 32 kilometrů severovýchodně od centra Haify. Kfar Roš ha-Nikra obývají Židé, přičemž osídlení v tomto regionu je zcela židovské. Centrální oblasti Galileji, které obývají izraelští Arabové nebo Drúzové, leží dál k jihovýchodu.\n\nKfar Roš ha-Nikra je na dopravní síť napojen pomocí dálnice číslo 4, jež odtud vede podél pobřeží k jihu, k Haifě, ale i k severu, kde ovšem končí na libanonských hranicích.\n\nKfar Roš ha-Nikra byl založen v roce 1949. 6. ledna 1949 se tu usadili první obyvatelé, kterými byli veteráni z jednotek Palmach, kteří se účastnili bitev v tomto regionu v rámci války za nezávislost v roce 1948. Šlo zpočátku o polovojenskou osadu typu Nachal, která byla součástí pásu židovských vesnic podél neklidných libanonských hranich. 23. března 1949 zde byla podepsána dohoda o příměří s Libanonem.\n\n6. prosince 1974 pronikl do osady palestinský útočník a zranil jednoho dva členy kibucu. Pak byl zneškodněn vojáky.\n\nEkonomika kibucu je založena na zemědělství (zejména skleníkové hospodaření), průmyslu (hi-tech biotechnologická výroba) a turistickém ruchu (nedaleké útesy Roš ha-nikra). Kibuc prošel nedávno privatizací a jeho členové jsou odměňováni individuálně, podle vykonané práce.\n\nV Kfar Roš ha-Nikra fungují zařízení předškolní péče, základní škola je ve vesnici Gešer ha-Ziv. K dispozici jsou zde sportovní areály, plavecký bazén, zdravotní ordinace, obchod, společná jídelna a synagoga.\n\nObyvatelstvo kibucu Kfar Roš ha-Nikra je sekulární. Podle údajů z roku 2014 tvořili naprostou většinu obyvatel v Kfar Roš ha-Nikra Židé (včetně statistické kategorie \"ostatní\", která zahrnuje nearabské obyvatele židovského původu ale bez formální příslušnosti k židovskému náboženství).\n\nJde o menší sídlo vesnického typu s populací, která od počátku 21. století prudce roste. K 31. prosinci 2014 zde žilo 1274 lidí. Během roku 2014 populace stoupla o 1,4 %.\n\n\n"}
{"id": "535924", "url": "https://cs.wikipedia.org/wiki?curid=535924", "title": "Enkaustika", "text": "Enkaustika\n\nEnkaustika (z řečtiny) je malířská technika starověkého antického původu, při níž se užívalo barviv třených se zvlášť připraveným voskem. Po dokončení se tato vosková malba horkem spojovala a vpalovala k podkladu, byla napojena voskem, enkaustována. Vosk se po prvním zahřátí poškodil.\n\nEnkaustická malba, známá též jako malování horkým voskem, využívá horký včelí vosk, do kterého byl přidán barevný pigment. Tato tekutá pasta je poté aplikována na povrch — obvykle upravené dřevo, případně plátno, leštěný papír, nebo další často používané materiály. Nejjednodušší enkaustické směsi mohou být vyrobeny přidáním pigmentu do včelího vosku, ale jsou zde i některé další použitelné postupy — některé obsahují jiné druhy vosků, damarovou pryskyřici, lněný olej, nebo další přísady. Čistý práškový pigment se dá koupit a použít, ale některé směsi používají olejové barvy nebo jiné formy pigmentu.\n\nKovové nástroje a speciální kartáče mohou být použity k úpravě malby před tím, než se ochladí, nebo mohou být použity vyhřívané kovové nástroje k manipulaci s vychladlým voskem. Dnes umělcům umožňují nástroje jako horké lampy, horkovzdušné pistole a jiné způsoby použití tepla prodloužit čas, které umožní pracovat s materiálem. Protože vosk je používán jako pojivo pigmentu, enkaustika může být stejně tvarovaná, jako malovaná. Další materiály mohou být vloženy jako koláž na povrchu, nebo vrstveny a pomocí enkaustického média přichyceny k podkladu.\n\nTato technika byla použita u pohřebních portrétů v Egyptě kolem r. 100-300 po Kristu, při malbě ikony Blachernitissa a dalších raných ikon, stejně jako v mnoha dílech umělců dvacátého století, například Jasper Johns a Fernando Leal Audirac. Kut-kut, ztracené umění z Filipín používající sgrafita a enkaustické techniky. Používal ho domorodý kmen na ostrově Samar v době 1600 - 1800.\n\nVe dvacátém století malíř Fritz Faiss (1905-1981), student Paula Klee a Vasilije Kandinského ve Výmarském Bauhausu, spolu s Dr. Hansem Schmidem, znovuobjevili techniku enkaustické malby tak zvaným \"Punským voskem\". Faiss držel dva německé patenty související s přípravou vosku pro enkaustickou malbu. Jeden se týkal úpravy bodu tání včelího vosku z původních 60 °C na 100 °C (ze 140 na 212 °F). Toho docílil uvařením vosku v roztoku mořské vody a sody třikrát po sobě. Výsledný, tvrdší vosk je stejný, jako vosk punský podle starověkých řeckých spisů o enkaustikém malování .\n\nEnkaustické umění zaznamenalo vzestup popularity od roku 1990 pomocí elektrické žehličky, varné plotýnky a vyhřívaného enkaustického pera na různé povrchy, včetně destiček, papíru a dokonce i keramiky. Žehlička umožňuje vytvářet rozličné základní umělecké vzory. Nicméně toto není omezeno pouze tvorbou abstraktních výtvorů, může být použito k vytvoření komplexní malby, jako to umožňují i jiná média jako olej a akrylové barvy.\n\n\n\n\n \n"}
{"id": "535925", "url": "https://cs.wikipedia.org/wiki?curid=535925", "title": "Vraclávek", "text": "Vraclávek\n\nVraclávek (německy \"Klein Bressel\") je vesnice, která je částí obce Hošťálkovy v okrese Bruntál. Nachází se asi 2 km na severozápad od Hošťálkov.\n\nVraclávek je také název katastrálního území Vraclávek o výměře 8,17 km.\n\nPrvní písemná zmínka o obci pochází z roku 1578.\n\nPočet obyvatel Vraclávku podle sčítání nebo jiných úředních záznamů:\n\nVe Vraclávku je evidováno 104 adres: 69 čísel popisných (trvalé objekty) a 35 čísel evidenčních (dočasné či rekreační objekty). Při sčítání lidu roku 2001 zde bylo napočítáno 61 domů, z toho 41 trvale obydlených.\n\nVe Vraclávku se nachází Muzeum praček.\n\n\n\n"}
{"id": "535926", "url": "https://cs.wikipedia.org/wiki?curid=535926", "title": "Arnultovice (Jindřichov)", "text": "Arnultovice (Jindřichov)\n\nArnultovice (německy \"Arnsdorf\") je východní část obce Jindřichov v okrese Bruntál. Prochází zde silnice II/457.\n\nArnultovice leží v katastrálním území Arnultovice u Jindřichova o rozloze 4,25 km.\n\nPrvní písemná zmínka o obci pochází z roku 1267.\n\nPočet obyvatel Arnultovic podle sčítání nebo jiných úředních záznamů:\nV Arnultovicích je evidováno 50 adres, vesměs čísla popisná (trvalé objekty). Při sčítání lidu roku 2001 zde bylo napočteno 50 domů, z toho 27 trvale obydlených.\n\n\n"}
{"id": "535927", "url": "https://cs.wikipedia.org/wiki?curid=535927", "title": "Kněžpole (Jiříkov)", "text": "Kněžpole (Jiříkov)\n\nKněžpole (1869–1880 \"Knězpole\", 1890–1900 \"Knížpole\"; německy \"Herzogsdorf\", dříve také \"Herzogswald\", \"Grünhof\" či \"Gründorf\") je malá vesnice, část obce Jiříkov v okrese Bruntál. Nachází se asi 2,5 km na východ od Jiříkova. Kněžpole mělo ve znaku kříž. Prochází zde silnice II/445.\n\nKněžpole je také název katastrálního území o rozloze 3,55 km.\n\nPočet obyvatel Kněžpole podle sčítání nebo jiných úředních záznamů:\nV Kněžpoli je evidováno 29 adres : 24 čísel popisných (trvalé objekty) a 5 čísel evidenčních (dočasné či rekreační objekty). Při sčítání lidu roku 2001 zde bylo napočteno 25 domů, z toho 8 trvale obydlených.\n\n\n"}
{"id": "535928", "url": "https://cs.wikipedia.org/wiki?curid=535928", "title": "Křížov (Jiříkov)", "text": "Křížov (Jiříkov)\n\nKřížov (německy \"Kreuz\") je malá vesnice, část obce Jiříkov v okrese Bruntál. Nachází se asi 2 km na jihozápad od Jiříkova. Křížov měl ve znaklu kříž. \n\nKřížov leží v katastrálním území Křížov u Sovince o rozloze 3,44 km.\n\nPrvní písemná zmínka o obci pochází z roku 1299.\n\nPočet obyvatel Křížova podle sčítání nebo jiných úředních záznamů:\n\nV Křížově je evidováno 28 adres: 26 čísel popisných (trvalé objekty) a 2 čísla evidenční (dočasné či rekreační objekty). Při sčítání lidu roku 2001 zde bylo napočteno 24 domů, z toho 8 trvale obydlených.\n\n\n"}
{"id": "535929", "url": "https://cs.wikipedia.org/wiki?curid=535929", "title": "Těchanov", "text": "Těchanov\n\nTěchanov (německy \"Zechan\", dříve \"Zeschau\") je malá vesnice, část obce Jiříkov v okrese Bruntál. Nachází se asi 2 km na západ od Jiříkova. Těchanov měl ve znaku ptáka. \n\nTěchanov je také název katastrálního území o rozloze 15,67 km.\n\nPočet obyvatel Těchanova podle sčítání nebo jiných úředních záznamů:\nV Těchanově je evidováno 38 adres : 33 čísel popisných (trvalé objekty) a 5 čísel evidenčních (dočasné či rekreační objekty). Při sčítání lidu roku 2001 zde bylo napočteno 31 domů, z toho 14 trvale obydlených.\n\n"}
{"id": "535930", "url": "https://cs.wikipedia.org/wiki?curid=535930", "title": "Zadní Ves", "text": "Zadní Ves\n\nZadní Ves () je vesnice, která je částí obce Karlovice v okrese Bruntál. Nachází se na severozápadě Karlovic.\n\nZadní Ves leží v katastrálním území Karlovice ve Slezsku o výměře 15,3 km.\n\nPočet obyvatel Zadní Vsi podle sčítání nebo jiných úředních záznamů:\n\nV Zadní Vsi je evidováno 110 adres : 69 čísel popisných (trvalé objekty) a 41 čísel evidenčních (dočasné či rekreační objekty). Při sčítání lidu roku 2001 zde bylo napočteno 44 domů, z toho 40 trvale obydlených.\n\n"}
{"id": "535931", "url": "https://cs.wikipedia.org/wiki?curid=535931", "title": "Krásné Loučky", "text": "Krásné Loučky\n\nKrásné Loučky (německy \"Schönwiese\", polsky \"Krasne Łączki\") je vesnice, část obce Krnov v okrese Bruntál. Nachází se asi 5,5 km na severozápad od Krnova na řece Opavici. Prochází tudy železniční trať Šumperk - Krnov a silnice I/57. V roce 2009 zde bylo evidováno 211 adres.\n\nK místní části Krásné Loučky patří též Kobylí a Chomýž.\n\nKrásné Loučky je také název katastrálního území o rozloze 7,47 km.\n\nČást obce se rozkládá severozápadním směrem od města Krnova, na pravém břehu řeky Opavice a v blízkosti hranice s Polskem. Část obce leží západním směrem od silnice I/57 spojující Krnov a Město Albrechtice. Krásnými Loučkami protéká Kobylí potok (pravý přítok Opavice).\n\nV roce 1742 byla vesnice rozdělena mezi Rakousko a Prusko. Rakouská část je dnes v Česku. Pruská část je dnes sołectwo (ves) Krasne Pole ve gmině Głubczyce v Polsku.\n\nV letech 1869-1880 pod názvem Kobylé také Loučky osada obce Lénhartovy v okrese Krnov, v roce 1890 pod názvem Schönwiese osada obce Lenhartovy v okrese Krnov, v letech 1900-1910 pod názvem Schönwiese osada obce Geppersdorf v okrese Krnov, v roce 1921 pod názvem Loučky obec v okrese Krnov, v letech 1930-1950 obec v okrese Krnov, od roku 1961 část obce Krnov v okrese Bruntál.\nV letech 1869-1880 pod názvem Kohlbach osada obce Lénhartovy v okrese Krnov, v roce 1890 pod názvem Kohlbach osada obce Lenhartovy v okrese Krnov, v letech 1900-1910 pod názvem Kohlbach osada obce Geppersdorf v okrese Krnov, v roce 1921 osada obce Loučky v okrese Krnov, v letech 1930-1950 osada obce Krásné Loučky v okrese Krnov, v dalších letech jako osada zanikla.\n\nVesnicí prochází silnice I/57 a železniční trať Šumperk - Krnov. Kolem východního okraje Krásných Louček vede cyklostezka Slezská magistrála (součást sítě cyklotras Opavice). Most do polské vsi Krasne Pole je od konce druhé světové války rozbitý.\n\nVe vsi působí fotbalový oddíl TJ Krásné Loučky. V Kobylím směrem na Chomýž se nachází golfové hřiště Vlčí mokřad.\n\n"}
{"id": "535932", "url": "https://cs.wikipedia.org/wiki?curid=535932", "title": "Pod Bezručovým vrchem", "text": "Pod Bezručovým vrchem\n\nPod Bezručovým vrchem () je část města Krnov v okrese Bruntál. Nachází se na severozápadě Krnova. Prochází zde silnice I/57. V roce 2009 zde bylo evidováno 2275 adres.\n\nPod Bezručovým vrchem leží v katastrálním území Krnov-Horní Předměstí o rozloze 19,81 km.\n\nMístní část zahrnuje části města na levém břehu řeky Opavy: centrum města, Horní Předměstí (a zahrádkářské osady Horní Předměstí, Vysoký břeh, Riviéra, U hranice, Svornost, Rybník a U lesní školky), Hlubčické Předměstí, Mlýnský Dvůr a Ježník a vesnici Kostelec na obou březích Opavy.\n\n"}
{"id": "535933", "url": "https://cs.wikipedia.org/wiki?curid=535933", "title": "Pod Cvilínem", "text": "Pod Cvilínem\n\nPod Cvilínem () je část města Krnov v okrese Bruntál. Nachází se na jihovýchodě Krnova. Prochází zde silnice I/57. V roce 2009 zde bylo evidováno 1067 adres.\n\nPod Cvilínem leží v katastrálním území Opavské Předměstí o rozloze 17,02 km.\n\nMístní část zahrnuje části města na pravém břehu řeky Opavy: Opavské Předměstí, Sídliště Pod Cvilínem, průmyslová zóna Vrbina, Mariánské Pole, Petrův Důl, Cvilín, Papírový Mlýn, Červený Dvůr, Guntramovice.\n\n"}
{"id": "535934", "url": "https://cs.wikipedia.org/wiki?curid=535934", "title": "Slezská Harta (Leskovec nad Moravicí)", "text": "Slezská Harta (Leskovec nad Moravicí)\n\nSlezská Harta (německy \"Schlesisch Hartau\", polsky \"Śląska Harta\") je malá vesnice, část obce Leskovec nad Moravicí v okrese Bruntál. Rozkládá se na slezské straně historické zemské hranice Moravy a Slezska, asi 4 km na jih od Leskovce nad Moravicí v těsném sousedství téměř zaniklé Moravské Harty, přičemž svým katastrem vytváří klín Slezska, směřující do moravského území.\n\nSlezská Harta je také název katastrálního území o rozloze 2,17 km.\n\nPrvní písemná zmínka o Slezské Hartě pochází z roku 1541.\n\nPočet obyvatel Slezské Harty podle sčítání nebo jiných úředních záznamů:\nVe Slezské Hartě je evidováno 19 adres : 18 čísel popisných (trvalé objekty) a 1 číslo evidenční (dočasné či rekreační objekty). Při sčítání lidu roku 2001 zde bylo napočteno 17 domů, z toho 3 trvale obydlené.\n\n\n"}
{"id": "535935", "url": "https://cs.wikipedia.org/wiki?curid=535935", "title": "Dubnice (Lichnov)", "text": "Dubnice (Lichnov)\n\nDubnice (německy \"Taubnitz\") je malá vesnice, část obce Lichnov v okrese Bruntál. Nachází se asi 3,5 km na sever od Lichnova.\n\nDubnice je také název katastrálního území o rozloze 4,47 km.\n\nPrvní písemná zmínka o obci pochází z roku 1289.\n\nPočet obyvatel Dubnice podle sčítání nebo jiných úředních záznamů:\nV Dubnici je evidováno 50 adres, vesměs čísla popisná (trvalé objekty). Při sčítání lidu roku 2001 zde bylo napočteno 44 domů, z toho 32 trvale obydlených.\n\n\n"}
{"id": "535936", "url": "https://cs.wikipedia.org/wiki?curid=535936", "title": "Bučávka", "text": "Bučávka\n\nBučávka (německy \"Butschafka\") je vesnice, část obce Liptaň v okrese Bruntál. Nachází se asi 2,5 km na jihovýchod od Liptaně.\n\nBučávka je také název katastrálního území o rozloze 3,08 km.\n\nPrvní písemná zmínka o obci pochází z roku 1570.\n\nPočet obyvatel Bučávky podle sčítání nebo jiných úředních záznamů:\nV Bučávce je evidováno 52 adres, vesměs čísla popisná (trvalé objekty). Při sčítání lidu roku 2001 zde bylo napočteno 48 domů, z toho 13 trvale obydlených.\n\n\n"}
{"id": "535937", "url": "https://cs.wikipedia.org/wiki?curid=535937", "title": "Horní Povelice", "text": "Horní Povelice\n\nHorní Povelice (německy \"Ober Paulowitz\") je malá vesnice, část obce Liptaň v okrese Bruntál. Nachází se asi 4 km na východ od Liptaně.\n\nHorní Povelice je také název katastrálního území o rozloze 4,89 km.\n\nPrvní písemná zmínka o obci pochází z roku 1389.\n\nPočet obyvatel Horních Povelic (včetně Nových Povelic) podle sčítání nebo jiných úředních záznamů:\nV Horních Povelicích je evidováno 40 adres, vesměs čísla popisná (trvalé objekty). Při sčítání lidu roku 2001 zde bylo napočteno 39 domů, z toho 16 trvale obydlených.\n\n\n"}
{"id": "535938", "url": "https://cs.wikipedia.org/wiki?curid=535938", "title": "Karlov pod Pradědem", "text": "Karlov pod Pradědem\n\nKarlov pod Pradědem (1869–1880 pouze \"Karlov\", 1890–1910 také \"Karlova Ves\", německy \"Karlsdorf\") je vesnice, část obce Malá Morávka v okrese Bruntál. Nachází se asi 2,5 km na západ od Malé Morávky.\n\nKarlov pod Pradědem je také název katastrálního území o rozloze 23,2 km.\n\nPočet obyvatel Karlova pod Pradědem podle sčítání nebo jiných úředních záznamů:\nV Karlově pod Pradědem je evidováno 214 adres: 111 čísel popisných (trvalé objekty) a 103 čísel evidenčních (dočasné či rekreační objekty). Při sčítání lidu roku 2001 zde bylo napočteno 72 domů, z toho 27 trvale obydlených.\n\n"}
{"id": "535939", "url": "https://cs.wikipedia.org/wiki?curid=535939", "title": "Burkvíz", "text": "Burkvíz\n\nBurkvíz (německy \"Burgwiese\") je malá vesnice, část města Město Albrechtice v okrese Bruntál. Nachází se asi 2,5 km na jih od Města Albrechtic.\n\nBurkvíz je také název katastrálního území o rozloze 2,16 km.\n\nPočet obyvatel Burkvízu podle sčítání nebo jiných úředních záznamů:\nV Burkvízu je evidováno 44 adres : 29 čísel popisných (trvalé objekty) a 15 čísel evidenčních (dočasné či rekreační objekty). Při sčítání lidu roku 2001 zde bylo napočteno 28 domů, z toho 16 trvale obydlených.\n\n"}
{"id": "535941", "url": "https://cs.wikipedia.org/wiki?curid=535941", "title": "Česká Ves (Město Albrechtice)", "text": "Česká Ves (Město Albrechtice)\n\nČeská Ves(německý Neudörfel) je vesnice, část města Město Albrechtice v okrese Bruntál. Původní český název byl až do 80. let 20. století Nová Ves. Nachází se asi 3 km na jihozápad od Města Albrechtic.\n\nČeská Ves leží v katastrálním území Česká Ves u Města Albrechtic o rozloze 4,29 km.\n\nČeská Ves byla založena v roce 1562. S dalšími sedmi obcemi náležela k panství Hošťálkovy, které byly od roku 1580 v majetku rodu Skrbenských z Hříště. Počátkem 17. století stál v obci evangelický kostel, který byl zasvěcen sv. Šimonovi a Judovi, který byl roku 1631 určen olomouckým biskupem jako farní kostel panství Hošťálkovy. Ve v roce 1980 byl Městským národním výborem zdemolován. Na okraji obce je od roku 1857 samostatný evangelický hřbitov. Po odsunu původního německého obyvatelstva v roce 1945 hřbitov chátral. Jeho záchranu iniciovali v roce v 2006 dobrovolníci s přispěním organizace Hnutí Duha Jeseníky, kteří se stali jeho vlastníky a postupně jej opravují. \n\nPočet obyvatel České Vsi podle sčítání nebo jiných úředních záznamů:\nV České Vsi je evidováno 71 adres : 45 čísel popisných (trvalé objekty) a 26 čísel evidenčních (dočasné či rekreační objekty). Při sčítání lidu roku 2001 zde bylo napočteno 35 domů, z toho 7 trvale obydlených.\n\nEvangelický hřbitov\n\n"}
{"id": "535942", "url": "https://cs.wikipedia.org/wiki?curid=535942", "title": "Josef Dobeš", "text": "Josef Dobeš\n\nJosef Dobeš (* 28. února 1964 Boskovice) je český psycholog a politik, bývalý místopředseda strany Věci veřejné, od května 2010 do srpna 2013 poslanec Parlamentu České republiky a v letech 2010–2012 ministr školství, mládeže a tělovýchovy v Nečasově kabinetu.\n\nVystudoval střední průmyslovou školu strojní (SPŠ a VOŠ technická, Sokolská 1, Brno). Studoval tři a půl semestru na Univerzitě Karlově katolickou teologickou fakultu, tehdy ještě v Litoměřicích, s cílem stát se knězem. Poté vystudoval obor psychologie na filozofické fakultě Masarykovy univerzity v Brně. Jako psycholog nejdříve pracoval s vězni ve Vazební věznici Praha-Pankrác, věnoval se práci s rodinami a dětmi s výchovnými či školními problémy. Sociální práci však opustil, aby se mohl věnovat vlastnímu podnikání v oboru balení a skladování zboží. Dále působil jako šéf recruitmentu bezpečnostní agentury ABL. Je podruhé ženatý a má tři syny (Jakub, Kryštof, Matouš). V roce 2010 si vzal do pěstounské péče cca patnáctiletého romského chlapce Davida, toho však po roce kvůli výchovným problémům \"vrátil\" do dětského domova. Na základě své osobní zkušenosti zastává názor, že je nevhodné rušit základní praktické školy, protože pro děti s IQ kolem 60 je to potřebný mezistupeň mezi základní školou, na kterou by nestačily, a speciální školou, kde jsou děti s těžkým mentálním handicapem.\n\nPřed studiem na vysoké škole hrál vrcholově v Brně fotbal.\n\nJe spoluzakládajícím členem politické strany Věci veřejné, stál u jejího zrodu v roce 2002. Opakovaně byl zvolen jejím místopředsedou. V letech 2006-2010 byl zastupitelem za VV na Praze 1 a šéfem zastupitelského klubu. V únoru 2010 byl v přímé volbě zvolen lídrem kandidátky VV do PSP ČR v Jihomoravském kraji, na níž byl 29. května 2010 zvolen členem dolní komory. 13. července 2010 byl jmenován ministrem školství, mládeže a tělovýchovy České republiky. 23. března 2012 předal premiérovi ministerskou demisi, kterou 30. března přijal prezident republiky. Výkon funkce ministra skončil 31. března téhož roku. Proklamovaným důvodem odchodu z vlády byl jeho v nesouhlas s vládními škrty v resortu školství.\n\nV dubnu 2012 vystoupil ze strany Věci veřejné.\n\n11. dubna 2011 premiér Petr Nečas předal prezidentu republiky návrh na jeho odvolání z vlády, prezident Klaus ho však odmítl odvolat, dokud se koalice neshodne. Podle koaliční dohody ve formátu K12 z 19. dubna svůj post ministra školství, mládeže a tělovýchovy obhájil a kabinet neopustil.\n\nV únoru 2011 Mladá Fronta DNES obvinila Dobeše z toho, že psal své vrchní ředitelce kabinetu Janě Machálkové část seminární práce nazvané „Veřejné vystupování Josefa Dobeše“. Dobeš to popřel. O půl roku později ji z důvodu těhotenství ve funkci nahradil Martin Krejza.\n\nKritiku řady médií vzbudil Dobeš spoluprací s bývalým kandidátem Národní strany Ladislavem Bátorou, kterého od dubna 2011 zaměstnával jako „ekonomického poradce“ a v červenci 2011 ho ustanovil ředitelem personálního odboru ministerstva.\n\nV srpnu 2011 Ladislav Bátora označil předsedu TOP09 a ministra zahraničí Karla Schwarzenberga za „starého prskajícího chudáčka“, což vyvolalo koaliční krizi: ministři za TOP09 opustili jednání vlády s tím, že se nevrátí, dokud Dobeš Bátoru neodvolá. Dobeš se od výroku distancoval a po dvou týdnech situaci vyřešil tím, že Bátoru přesunul na pro tento účel vytvořenou pozici zástupce ředitele ministrova kabinetu, což TOP09 upokojilo, ačkoliv to Dobeš komentoval, že tím „Bátora zůstává na svém“. ODS jako viníka krize označila TOP09 a Bátoru označila za zástupný problém.\n\nPrezident Václav Klaus se při této příležitosti za Bátoru opět postavil a chování ministrů TOP09 označil za „nedůstojné“. Krátce poté Klaus Dobeše označil za nejlepšího ministra školství.\n\nBátora 14. října svolal tiskovou konferenci, ve které oznámil, že se funkce zástupce vedoucího kabinetu vzdává, aby ministra neohrozil. Poděkoval při té příležitosti ministrovi Dobešovi a prezidentu Klausovi, že se ho zastali, a své odpůrce obvinil z toho, že jej nepravdivě označují mj. za rasistu kvůli jeho odporu vůči multikulturalizmu, který se dle něj stává státní doktrínou. Do konce roku Bátora zůstal ve funkci poradce, která byla posléze zrušena, díky čemuž mimo řádného platu dostal coby odstupné čtvrt milionu korun. Při odchodu prohlásil, že ztratil podporu ministra tím, že nazval ministra financí Kalouska „ubožáckým šmejdem“.\n\nMinistr byl kritizován za svoji personální politiku: kupříkladu na pozici vedení evropských fondů se do února 2012 vystřídalo pět vedoucích pracovníků, za to dobu ministr též vystřídal čtyři tiskové mluvčí.\n\nMinistr po řadě let odkladů svých předchůdců ve funkci dotáhl ve školním roce 2010/11 do stádia použití projekt státních maturit.\n\nZa ministrova působení pokračovala snaha o reformu vysokého školství, kterou měla tato i některé minulé vlády včetně opatření jako školné ve svém programovém prohlášení. Za ministra Dobeše byla tato reforma formulována jako dvojice zákonů: \"zákon o vysokých školách\" a \"zákon o finanční pomoci studentům\". Zatímco první má upravit vztah státu k vysokým školám, druhý má za cíl zavést (odložené) školné.\n\nZákon o vysokých školách byl odborné veřejnosti předložen v únoru 2011. Za účelem diskuze byla zřízena oponentní komise složená ze zástupců České konference rektorů a Rady vysokých škol. Zákon o finanční pomoci studentům dostávají vysoké školy možnost připomínkovat v rámci mezirezortní komise. V září 2011 se však v rámci jednání K9 obsah zákona o vysokých školách podstatně změnil, stejně tak zákon o finanční pomoci studentům se v listopadu 2011 bez projednání v upravené podobě posunul do vnějšího připomínkovacího řízení, proti čemuž vysoké školy protestovaly. Kritika se soustředila na následující body:\n\n\nNa 19. ledna 2012 svolává rektor Univerzity Karlovy Václav Hampl informační setkání akademické obce Univerzity. Ministr Dobeš tuto schůzku ještě před jejím skončením označil za „podněcování k sociálním nepokojům“. Václav Klaus Dobeše podpořil a označil akademické protesty za „falešnou hru na akademickou svobodu.“ Studentské organizace doprovodily toto setkání happeningem, při kterém studenti vyhodili z balkonu Právnické fakulty 90 melounů jako symbol 90 milionů korun, které stála příprava reformy terciárního vzdělávání. Po setkání se konal, studenty opět organizovaný, pochod k úřadu vlády, kterého se zúčastnilo několik set studentů. V dalších dnech se konaly podobné akce v dalších městech České republiky. K námitkám Univerzity Karlovy se začaly připojovat akademické senáty dalších škol: ČVUT, Masarykova univerzita v Brně či Univerzita Pardubice. 7. února pověřilo vedení Věcí veřejných Dobeše, aby začal s premiérem a akademickou obcí jednat o zápisném a školném pouze při překročení standardní délky studia.\n\n9. března 2012 v rozporu se závazným stanoviskem Akreditační komise kontroverzně prodloužil akreditaci magisterského studijního programu na plzeňské právnické fakultě, za což byl kritizován resortními politiky z ODS, TOP 09 i z ČSSD. Také na něj kvůli tomu podal předseda Strany Zelených Ondřej Liška i bývalý student plzeňské fakulty Martin Marek trestní oznámení pro podezření ze spáchání trestného činu zneužití pravomoci úřední osoby. Trestní oznámení podala i sama Akreditační komise, ta navíc dá podnět nejvyššímu státnímu zástupci k podání žaloby z důvodu veřejného zájmu o zrušení rozhodnutí ve správním soudnictví.\n\nDne 3. září 2013 oznámil, že rezignuje na funkci předsedy hnutí Pro sport a zdraví. Zdůvodnil to tím, že se většina grémia rozhodla obnovit jednání o společné kandidatuře se SPOZ. Ve volbách do Poslanecké sněmovny PČR v říjnu 2013 nekandidoval, protože se chtěl věnovat komunální politice.\n\nVe volbách do Senátu PČR v roce 2018 kandidoval jako nezávislý kandidát v obvodu č. 29 – Litoměřice. Se ziskem 8,01 % hlasů skončil na 6. místě.\n\nV roce 2019 se stal registrovaným příznivcem hnutí Trikolóra.\n\nOd roku 2014 působí ve vedoucích strukturách fotbalového klubu 1.FK Příbram jako ředitel Fotbalové Akademie 1.FK Příbram o. s., jejímž cílem je vychovávat odchovance pro A tým 1.FK Příbram či fotbalové týmy v příbramském regionu.\n\nDle šetření pana Jaroslava Kmenty toho času působícího v MF DNES, podepsal dopis z pozice vedení společnosti ABL, který vypočítával, co se nemá započítávat do osobního majetku pana Petrlíčka (toho času provádějícího sledování politiků a aktivistů na Praze 11 pro ABL), z čehož se odvíjela výše výživného v rozvodovém řízení manželů Petrlíčkových.\n\nCitace z knihy SUPERGURU BÁRTA (autor: Jaroslav Kmenta): \"\"ABL v dopise tvrdila, že Petrlíček používá svůj majetek, třeba arzenál zbraní, jako pušky, pistole, brokovnice a kuše, nebo motorová vozidla ve prospěch firmy ABL\"\", \"\"Vzhledem k náročnosti a rozsahu činnosti pana Petrlíčka a i vzhledem k vysokému stupni utajení některých jeho činností při ochraně osob a majetku musí využívat i další telefony, další vozidla, ať již vlastní, nebo svých subdodavatelů, nebo vypůjčená z půjčovny, a vynakládat další náklady, které nese výlučně sám.\"\" Další aktivity společnosti ABL ve sporu manželů Petrlíčkových:\n\nCitace z knihy SUPERGURU BÁRTA (autor: Jaroslav Kmenta): \"\"Aby to nebylo málo. Naposledy vstoupila Petrlíčkové do cesty ABL letos v září. Petrlíčkovi si musí vypořádat společné jmění manželů. A než dojde k soudu, měli šanci se domluvit na smírném vypořádání. V tomto případě jde o částku 850 tisíc korun. Tuto sumu získali po prodeji domu, který Petrlíčková zdědila po své babičce. Jenže Petrlíček přišel na jednání s tvrzením, že tyto peníze rodina už dávno rozfofrovala.\"\", \"\"Když ale jeho manželka vyrukovala s tím, že peníze z prodané nemovitosti převedl na své účty a následně uložil na účty ING banky, Petrlíček prohlásil, že to nejsou peníze rodiny, ale firmy ABL.\"\"\n\n"}
{"id": "535943", "url": "https://cs.wikipedia.org/wiki?curid=535943", "title": "Dlouhá Voda", "text": "Dlouhá Voda\n\nDlouhá Voda je malá vesnice, část města Město Albrechtice v okrese Bruntál. Nachází se asi 6,5 km na západ od Města Albrechtic.\n\nDlouhá Voda je také název katastrálního území o rozloze 11,12 km.\n\nPočet obyvatel Dlouhé Vody (Staré a Nové) podle sčítání nebo jiných úředních záznamů:\nV Dlouhé Vodě je evidováno 45 adres : 17 čísel popisných (trvalé objekty) a 28 čísel evidenčních (dočasné či rekreační objekty). Při sčítání lidu roku 2001 zde bylo napočteno 14 domů, z toho 10 trvale obydlených.\n\n"}
{"id": "535944", "url": "https://cs.wikipedia.org/wiki?curid=535944", "title": "Hynčice (Město Albrechtice)", "text": "Hynčice (Město Albrechtice)\n\nHynčice (německy \"Heinzendorf\") jsou vesnice, část města Město Albrechtice v okrese Bruntál. Nachází se asi 3,5 km na severozápad od Města Albrechtic, v údolí řeky Opavice. Prochází zde silnice II/453.\n\nHynčice leží v katastrálním území Hynčice u Krnova o rozloze 12,55 km.\n\nVe vsi Hynčice se nachází rodinná farma \"Ranč Solný potok\" a dinopark \"Eldorádo\", zahradní galerie betonových skulptur pravěkých ještěrů v životní velikosti, pohádkových postaviček a zvířat.\n\nPrvní písemná zmínka o obci pochází z roku 1377.\n\nPočet obyvatel Hynčic podle sčítání nebo jiných úředních záznamů:\nV Hynčicích je evidováno 190 adres : 186 čísel popisných (trvalé objekty) a 4 čísla evidenční (dočasné či rekreační objekty). Při sčítání lidu roku 2001 zde bylo napočteno 164 domů, z toho 117 trvale obydlených.\n\n\n\n"}
{"id": "535945", "url": "https://cs.wikipedia.org/wiki?curid=535945", "title": "Linhartovy", "text": "Linhartovy\n\nLinhartovy (německy \"Geppersdorf\",) je vesnice, část města Město Albrechtice v okrese Bruntál. Nachází se asi 4 km na jihovýchod od Města Albrechtic na řece Opavici. Prochází zde silnice I/57.\n\nLinhartovy je také název katastrálního území o rozloze 5,32 km.\n\nLinhartovy byly založeny v průběhu 13. století, podnět k osídlení dal olomoucký biskup Bruno ze ze Schauenburku, který se rozhodl oblasti severní Moravy kolonizovat německými osídlenci. Tato oblast původně náležela do vlastnictví olomouckých biskupu, následně se stala součásti Opavského vévodství a posléze náležela Krnovskému knížectví, a to se stalo od 15. století součásti Slezska. První písemná zmínka o obci pochází z roku 1377. V roce 1742 byla vesnice rozdělena mezi Rakousko a Prusko. Po zrušení patrimoniálního panství se stali Linhartovy v roce 1850 samostatnou obcí. Zároveň byla součásti obce vedlejší obec Krásné Loučky v letech 1850 až 1918. Rakouská část je dnes součásti v České republiky. Pruská část je dnes sołectwo (ves) Lenarcice ve gmině Głubczyce a součást Polska.\n\nPočet obyvatel Linhartov podle sčítání nebo jiných úředních záznamů:\nV Linhartovech je evidováno 70 adres: 68 čísel popisných (trvalé objekty) a 2 čísla evidenční (dočasné či rekreační objekty). Při sčítání lidu roku 2001 zde bylo sečteno 62 domů, z toho 51 trvale obydlených.\n\nVe vesnici se nachází silniční hraniční přechod (\"místo k překračování hranice\") do Polska Linhartovy – Lenarcice pro vozidla do 2 tun.\n\n\n\n"}
{"id": "535946", "url": "https://cs.wikipedia.org/wiki?curid=535946", "title": "Piskořov", "text": "Piskořov\n\nPiskořov (německy \"Peischdorf\") je malá vesnice, část města Město Albrechtice v okrese Bruntál. Nachází se asi 4 km na východ od Města Albrechtic.\n\nPiskořov je také název katastrálního území o rozloze 2,49 km. Ve vsi je vesnická památková zóna.,\n\nPočet obyvatel Piskořova podle sčítání nebo jiných úředních záznamů:\nV Piskořově je evidováno 36 adres : 28 čísel popisných (trvalé objekty) a 8 čísel evidenčních (dočasné či rekreační objekty). Při sčítání lidu roku 2001 zde bylo napočteno 27 domů, z nichž žádný nebyl trvale obydlen.\n\n"}
{"id": "535947", "url": "https://cs.wikipedia.org/wiki?curid=535947", "title": "Valštejn", "text": "Valštejn\n\nValštejn je bývalá obec, vesnice a část města Město Albrechtice v okrese Bruntál. Nachází se asi 6,5 km na severozápad od Města Albrechtic.\n\nValštejn je také název katastrálního území o rozloze 5,85 km. Valštejn leží i v katastrálním území Ztracená Voda o rozloze 2,06 km. Obdobné vymezení jako část obce měla i původní obec.\n\nValštejn je položen ve dvou údolích Zlatohorské vrchoviny. V údolí Valštejnského potoka byla osada Ztracená voda. Ve východním údolí pravostranného přítoku bezejmenného potoka jsou osady Velký Valštejn a výše proti proudu Malý Valštejn. Nad západním údolím se vypíná hřeben s Jindřichovou vyhlídkou s nadmořskou výškou 797 m n. m. Mezi údolími je hřeben s vrcholem Na Valštejně (741 m n. m.) a východní hřeben s vrcholem Nad Kostelem (690 m .n.m). \n\nO Valštejnu je první písemná zmínka v roce 1618 jehož majitelem byl Jan Kryštof sv. p. z Valdštejna na Albrechticích. O osadě Malý Valštejn je písemná zpráva z roku 1692 a o Ztracené Vodě z roku 1645. Tyto osady od roku 1850 tvořily Valštejn a také církevní farnost. Původní obyvatelstvo bylo německé. Po druhé světové válce bylo německé obyvatelstvo odsunuto. V roce 1949 správou Valštejna byla pověřena obec Hynčice se kterou byla v roce 1951 sloučena. Od roku 1979 je součástí Města Albrechtice.\n\nPočet obyvatel Valštejna (Velkého i Malého, včetně Ztracené Vody) podle sčítání nebo jiných úředních záznamů:\nVe Valštejnu je evidováno 51 adres : 31 čísel popisných (trvalé objekty) a 20 čísel evidenčních (dočasné či rekreační objekty). Při sčítání lidu roku 2001 zde bylo napočteno 30 domů (v místní části Ztracená Voda žádný), z toho 8 trvale obydlených.\n\nVe Valštejně se nacházel kostel sv Františka Xaverského postavený v letech 1793–1795. Konstel byl zbourán v roce 1984. Interiérové vybavení bylo z části převezeno do Slezského zemského muzea v Opavě. Boční oltář a varhany byly předány do Horních Domaslavic. Z památek ve Valštejně můžeme nalést:\n\n"}
{"id": "535948", "url": "https://cs.wikipedia.org/wiki?curid=535948", "title": "Žáry (Město Albrechtice)", "text": "Žáry (Město Albrechtice)\n\nŽáry (německy \"Oberschaar\") je malá vesnice, část města Město Albrechtice v okrese Bruntál. Nachází se asi 1,5 km na jihozápad od Města Albrechtic.\n\nŽáry leží v katastrálním území Město Albrechtice o výměře 15,48 km.\n\nPočet obyvatel Žárů podle sčítání nebo jiných úředních záznamů:\n\nV Žárech je evidováno 14 adres, vesměs čísla popisná (trvalé objekty). Při sčítání lidu roku 2001 zde bylo napočteno 8 domů, všechny trvale obydlené.\n\n"}
{"id": "535950", "url": "https://cs.wikipedia.org/wiki?curid=535950", "title": "Moravský Kočov", "text": "Moravský Kočov\n\nMoravský Kočov (1869–1880 \"Kločov\", německy \"Mährisch Kotzendorf\", polsky \"Morawski Koczów\") je jižní část obce Moravskoslezský Kočov a zároveň jedno z jeho dvou katastrálních území. Moderní katastrální území Moravského Kočova má rozlohu 14,31 km a rozkládá se po obou stranách zemské hranice Moravy a Slezska, protože k němu byly připojeny i pozemky na jihu původního katastrálního území Bruntál-město. Moravský Kočov měl ve znaku kostelík.\n\nPrvní písemná zmínka o obci pochází z roku 1405.\n\nPočet obyvatel Moravského Kočova podle sčítání nebo jiných úředních záznamů:\nV Moravském Kočově je evidováno 131 adres : 130 čísel popisných (trvalé objekty) a 1 číslo evidenční (dočasné či rekreační objekty). Při sčítání lidu roku 2001 zde bylo napočteno 111 domů, z toho 99 trvale obydlených.\n\n\n"}
{"id": "535951", "url": "https://cs.wikipedia.org/wiki?curid=535951", "title": "Slezský Kočov", "text": "Slezský Kočov\n\nSlezský Kočov (1869–1880 \"Slezský Kocov\", německy \"Schlesisch Kotzendorf\", polsky \"Śląski Koczów\") je malá vesnice, severní část a katastrální území obce Moravskoslezský Kočov v okrese Bruntál. K.ú. Slezský Kočov má rozlohu 0,84 km, rozkládá se na slezské straně zemské hranice Moravy a Slezska.\n\nSlezský Kočov byl založen roku 1544 na pozemcích, jež byly součástí Bruntálského panství. Dříve náležel Slezský Kočov ke katastrálnímu území Bruntál-město. Původně však ke Slezskému Kočovu náleželo i několik nejsevernějších domů dnešního Moravského Kočova, a to čísla popisná 108, 157, 197, 205, 204, 164, 105, 153, 147, 146 a 189.\n\nPočet obyvatel Slezského Kočova podle sčítání nebo jiných úředních záznamů:\nVe Slezském Kočově je evidováno 55 adres, vesměs čísla popisná (trvalé objekty). Při sčítání lidu roku 2001 zde bylo napočteno 29 domů, z toho 24 trvale obydlených.\n\n"}
{"id": "535952", "url": "https://cs.wikipedia.org/wiki?curid=535952", "title": "Volárna (Roudno)", "text": "Volárna (Roudno)\n\nVolárna (německy \"Ochsensthall\") je osada, část obce Roudno v okrese Bruntál. Nachází se asi 3 km na západ od Roudna.\n\nVolárna leží v katastrálním území Roudno o výměře 22,14 km.\n\nPočet obyvatel Volárny podle sčítání nebo jiných úředních záznamů:\nVe Volárně je evidováno 13 adres, vesměs čísla popisná (trvalé objekty). Při sčítání lidu roku 2001 zde bylo napočteno 10 domů, z toho 5 trvale obydlených.\n"}
{"id": "535953", "url": "https://cs.wikipedia.org/wiki?curid=535953", "title": "Nová Rudná", "text": "Nová Rudná\n\nNová Rudná (do 1947 Nový Vogelzejf, německy \"Neu Vogelseifen\", 1869 \"Neu-Vogelseifen\", 1900–1910 \"Neuvogelseifen\") je malá vesnice, západní část obce Rudná pod Pradědem v okrese Bruntál. Nachází se asi 1,5 km na západ od Staré Rudné.\n\nNová Rudná je také název katastrálního území o rozloze 5,82 km.\n\nPrvní písemná zmínka o vsi pochází z roku 1598.\n\nPočet obyvatel Nové Rudné podle sčítání nebo jiných úředních záznamů:\nV Nové Rudné je evidováno 46 adres: 23 čísel popisných (trvalé objekty) a 23 čísel evidenčních (dočasné či rekreační objekty). Při sčítání lidu roku 2001 zde bylo napočteno 18 domů, z toho 5 trvale obydlených.\n\n\n"}
{"id": "535954", "url": "https://cs.wikipedia.org/wiki?curid=535954", "title": "Stará Rudná", "text": "Stará Rudná\n\nStará Rudná (do 1947 Starý Vogelzejf, německy \"Alt Vogelseifen\", 1869 \"Alt-Vogelseifen\", 1900–1910 \"Altvogelseifen\") je část obce Rudná pod Pradědem v okrese Bruntál. Nachází se na severovýchodě Rudné pod Pradědem. Prochází zde silnice II/450.\n\nStará Rudná je také název katastrálního území o rozloze 16,33 km.\n\nPočet obyvatel Staré Rudné podle sčítání nebo jiných úředních záznamů:\nVe Staré Rudné je evidováno 123 adres : 122 čísel popisných (trvalé objekty) a 1 číslo evidenční (dočasné či rekreační objekty). Při sčítání lidu roku 2001 zde bylo napočteno 103 domů, z toho 84 trvale obydlených.\n\n"}
{"id": "535955", "url": "https://cs.wikipedia.org/wiki?curid=535955", "title": "LaVerne Jonesová-Ferretteová", "text": "LaVerne Jonesová-Ferretteová\n\nLaVerne Jonesová-Ferretteová (*16. září 1981, Saint Croix) je atletka, sprinterka reprezentující Americké Panenské ostrovy.\n\nJeden ze svých největších úspěchů zaznamenala v roce 2010 na halovém mistrovství světa v katarském Dauhá, kde si doběhla v závodě na 60 metrů pro stříbrnou medaili. V letní sezóně bývá její specializací běh na 100 a 200 metrů. Reprezentovala na letních olympijských hrách v Athénách 2004 a na olympiádě v Pekingu 2008 . Na mistrovství světa v Berlíně 2009 ji těsně unikla finálová účast v běhu na 200 metrů, když v semifinále skončila na devátém, prvním nepostupujícím místě.\n\nV roce 2006 získala stříbrnou medaili v běhu na 100 metrů na Středoamerických a karibských hrách v kolumbijském městě Cartagena.\n"}
{"id": "535956", "url": "https://cs.wikipedia.org/wiki?curid=535956", "title": "Matějovice (Rusín)", "text": "Matějovice (Rusín)\n\nMatějovice (německy \"Matzdorf\") je malá vesnice, část obce Rusín v okrese Bruntál. Nachází se asi 2,5 km na sever od Rusínu.\n\nMatějovice je také název katastrálního území o rozloze 3,77 km.\n\nPočet obyvatel Matějovic podle sčítání nebo jiných úředních záznamů:\nV Matějovicích je evidováno 18 adres, vesměs čísla popisná (trvalé objekty). Při sčítání lidu roku 2001 zde bylo napočteno 15 domů, z toho 6 trvale obydlených.\n\nVe vsi se nachází silniční hraniční přechod Matějovice – Tarnkowa do Polska.\n\n"}
{"id": "535957", "url": "https://cs.wikipedia.org/wiki?curid=535957", "title": "Janovice (Rýmařov)", "text": "Janovice (Rýmařov)\n\nJanovice (německy \"Janowitz\") jsou vesnice, která je částí města Rýmařov v okrese Bruntál. Nachází se na severozápadě Rýmařova. Prochází zde silnice I/11.\n\nJanovice leží v katastrálním území Janovice u Rýmařova o rozloze 3,37 km. Janovice leží i v katastrálním území Janušov o rozloze 6,09 km.\n\nPočet obyvatel Janovic (včetně Janušova a zaniklé obce Růžové) podle sčítání nebo jiných úředních záznamů:\nV Janovicích je evidováno 259 adres, vesměs čísla popisná (trvalé objekty). Při sčítání lidu roku 2001 zde bylo napočteno 223 domů (v samotných Janovicích 64, v Janušově 159, v Růžové žádný), z toho 176 trvale obydlených.\n\nV Janovicích se nachází renesanční zámek, který sloužil jako správní centrum celého janovického panství. Poblíž zámku se též nachází architektonicky cenná tzv. Spitzerova vila, dílo architekta Gustava Schalera z roku 1929. Nedaleko zámku se nachází také budovy pivovaru, chráněné jako technická památka.\n\n\n"}
{"id": "535958", "url": "https://cs.wikipedia.org/wiki?curid=535958", "title": "Amalín", "text": "Amalín\n\nAmalín (německy \"Amalienfeld\") je malá vesnice, část obce Slezské Rudoltice v okrese Bruntál. Nachází se asi 1,5 km na sever od Slezských Rudoltic.\n\nAmalín leží v katastrálním území Ves Rudoltice o výměře 6,41 km.\n\nPočet obyvatel Amalína podle sčítání nebo jiných úředních záznamů:\n\nV Amalíně je evidováno 19 adres : 18 čísel popisných (trvalé objekty) a 1 číslo evidenční (dočasné či rekreační objekty). Při sčítání lidu roku 2001 zde bylo napočteno 16 domů, z toho 11 trvale obydlených.\n\n"}
{"id": "535959", "url": "https://cs.wikipedia.org/wiki?curid=535959", "title": "Koberno", "text": "Koberno\n\nKoberno (německy \"Kawarn\") je malá vesnice, část obce Slezské Rudoltice v okrese Bruntál. Nachází se asi 3,5 km na severovýchod od Slezských Rudoltic. Součástí Slezských Rudoltic je Koberno od roku 1964.\n\nKoberno je také název katastrálního území o rozloze 3,21 km..\n\nPočet obyvatel Koberna (včetně Antonínova) podle sčítání nebo jiných úředních záznamů:\nV Kobernu je evidováno 26 adres, vesměs čísla popisná (trvalé objekty). Při sčítání lidu roku 2001 zde bylo napočteno 25 domů, z toho 9 trvale obydlených.\n\n"}
{"id": "535960", "url": "https://cs.wikipedia.org/wiki?curid=535960", "title": "Víno (Slezské Rudoltice)", "text": "Víno (Slezské Rudoltice)\n\nVíno (německy \"Weine\") je malá vesnice, část obce Slezské Rudoltice v okrese Bruntál. Nachází se asi 1,5 km na jih od Slezských Rudoltic.\n\nVíno je také název katastrálního území o rozloze 3,73 km.\n\nPočet obyvatel Vína (včetně Pelhřimov) podle sčítání nebo jiných úředních záznamů:\nVe Víně je evidováno 12 adres, vesměs čísla popisná (trvalé objekty). Při sčítání lidu roku 2001 zde bylo napočteno 14 domů (12 ve Víně a 2 v Pelhřimovech), z toho 4 trvale obydlené.\n\nSoučástí Slezských Rudoltic se dříve samostatná obec Víno stala 22. srpna 1951.\n\n"}
{"id": "535961", "url": "https://cs.wikipedia.org/wiki?curid=535961", "title": "Žďárský Potok", "text": "Žďárský Potok\n\nŽďárský Potok (dříve \"Brandseif\" nebo \"Brandzejf\"; německy \"Brandseifen\") je vesnice, část obce Stará Ves v okrese Bruntál. Nachází se asi 1,5 km na severozápad od Staré Vsi, nad ústím Slatinného potoka do Podolského potoka.\n\nŽďárský Potok je také název katastrálního území o rozloze 36,59 km.\n\nPrvní písemná zmínka o obci pochází z roku 1609.\n\nPočet obyvatel Žďárského Potoka podle sčítání nebo jiných úředních záznamů:\n\nVe Žďárském Potoce je evidováno 79 adres : 50 čísel popisných (trvalé objekty) a 29 čísel evidenčních (dočasné či rekreační objekty). Při sčítání lidu roku 2001 zde bylo napočteno 43 domů, z toho 14 trvale obydlených.\n\n\n\n"}
{"id": "535963", "url": "https://cs.wikipedia.org/wiki?curid=535963", "title": "Dětřichovice", "text": "Dětřichovice\n\nDětřichovice (německy \"Dittersdorf\", polsky \"Dzietrzychowice\") je vesnice, část obce Světlá Hora v okrese Bruntál. Nachází se asi 3 km na východ od Světlé. V obci stojí kostel sv. Michala z roku 1774.\n\nDětřichovice je také název katastrálního území o rozloze 8,76 km.\n\nPrvní písemná zmínka o obci pochází z roku 1377.\n\nPočet obyvatel Dětřichovic podle sčítání nebo jiných úředních záznamů:\nV Dětřichovicích je evidováno 82 adres : 46 čísel popisných (trvalé objekty) a 36 čísel evidenčních (dočasné či rekreační objekty). Při sčítání lidu roku 2001 zde bylo napočteno 35 domů, z toho 28 trvale obydlených.\n\n\n"}
{"id": "535964", "url": "https://cs.wikipedia.org/wiki?curid=535964", "title": "Podlesí (Světlá Hora)", "text": "Podlesí (Světlá Hora)\n\nPodlesí (německy \"Wiedergrün\", polsky \"Podlesie\") je vesnice, část obce Světlá Hora v okrese Bruntál. Nachází se asi 3,5 km na jihozápad od Světlé.\n\nPodlesí leží v katastrálním území Podlesí pod Pradědem o rozloze 7,82 km.\n\nPrvní písemná zmínka o obci pochází z roku 1634. Dříve zemědělská obec s domácím tkalcovstvím, které po roce 1900 zaniklo. K roku 1853 obecná škola, která měla roku 1900 jednu třídu. Na okraji obce dřevěná kaple sv. Josefa s již nepoužívaným hřbitovem. Obec byla až do konce války čistě německou.\n\nPočet obyvatel Podlesí podle sčítání nebo jiných úředních záznamů:\nV Podlesí je evidováno 62 adres: 38 čísel popisných (trvalé objekty) a 24 čísel evidenčních (dočasné či rekreační objekty). Při sčítání lidu roku 2001 zde bylo napočteno 33 domů, z toho 15 trvale obydlených.\n\n\n"}
{"id": "535965", "url": "https://cs.wikipedia.org/wiki?curid=535965", "title": "Stará Voda (Světlá Hora)", "text": "Stará Voda (Světlá Hora)\n\nStará Voda (německy \"Alt Wasser\", polsky \"Stara Woda\") je vesnice, část obce Světlá Hora v okrese Bruntál. Nachází se asi 1 km na severozápad od Světlé.\n\nStará Voda leží v katastrálním území Stará Voda v Jeseníkách o rozloze 3,6 km.\n\nPočet obyvatel Staré Vody podle sčítání nebo jiných úředních záznamů:\nVe Staré Vodě je evidováno 61 adres : 45 čísel popisných (trvalé objekty) a 16 čísel evidenčních (dočasné či rekreační objekty). Při sčítání lidu roku 2001 zde bylo napočteno 30 domů, z toho 17 trvale obydlených.\n\n"}
{"id": "535966", "url": "https://cs.wikipedia.org/wiki?curid=535966", "title": "Suchá Rudná", "text": "Suchá Rudná\n\nSuchá Rudná (dříve také Suchý Zejf, německy \"Dürrseifen\", polsky \"Sucha Rudna\") je vesnice, část obce Světlá Hora v okrese Bruntál. Nachází se asi 3 km na severozápad od Světlé.\n\nJe to také název katastrálního území o rozloze 11,02 km.\n\nPrvní písemná zmínka o obci pochází z 1. října 1405 v dělící listině, kterou si Bruntál s jeho správním obvodem a výnosy rozdělila mezi sebe opavsko–ratibořská knížata Jan II. a Mikuláš. Suchá Rudná se k roku 1880 uvádí jako \"Dürzejf\", poté až do roku 1945 jako \"Suchý Zejf\".\n\nPočet obyvatel Suché Rudné podle sčítání nebo jiných úředních záznamů:\nV Suché Rudné je evidováno 97 adres: 60 čísel popisných (trvalé objekty) a 37 čísel evidenčních (dočasné či rekreační objekty). Při sčítání lidu roku 2001 zde bylo napočítáno 49 domů, z toho 24 trvale obydlených.\n\n\n"}
{"id": "535968", "url": "https://cs.wikipedia.org/wiki?curid=535968", "title": "Světlá (Světlá Hora)", "text": "Světlá (Světlá Hora)\n\nSvětlá (dříve Lichtvard, německy \"Lichtewerden\", polsky \"Światła\") je část obce Světlá Hora v okrese Bruntál. Nachází se na severu Světlé Hory. Prochází zde silnice II/452.\n\nSvětlá leží v katastrálním území Světlá ve Slezsku o rozloze 11,25 km.\n\nPrvní písemná zmínka o obci pochází z roku 1267.\n\nVe zdejší továrně na výrobu nití G. A. Buhl und Sohn byl od listopadu 1944 do ledna 1945 pobočný koncentrační tábor KL Auschwitz – Birkenau, ve kterém bylo vězněno asi 300 žen.\n\nPočet obyvatel Světlé podle sčítání nebo jiných úředních záznamů:\nVe Světlé je evidováno 195 adres, vesměs čísla popisná (trvalé objekty). Při sčítání lidu roku 2001 zde bylo napočteno 167 domů, z toho 152 trvale obydlených.\n\n\n\n"}
{"id": "535969", "url": "https://cs.wikipedia.org/wiki?curid=535969", "title": "Pocheň (Široká Niva)", "text": "Pocheň (Široká Niva)\n\nPocheň (německy \"Pochmühl\") je malá vesnice, část obce Široká Niva v okrese Bruntál. Nachází se asi 3 km na severozápad od Široké Nivy. Prochází tudy železniční trať Milotice nad Opavou - Vrbno pod Pradědem a silnice II/451.\n\nPocheň leží v katastrálním území Široká Niva o výměře 19,93 km.\n\nPočet obyvatel Pochně podle sčítání nebo jiných úředních záznamů:\nV Pochni je evidováno 34 adres : 20 čísel popisných (trvalé objekty) a 14 čísel evidenčních (dočasné či rekreační objekty). Při sčítání lidu roku 2001 zde bylo napočteno 16 domů, z toho 10 trvale obydlených.\n\n"}
{"id": "535970", "url": "https://cs.wikipedia.org/wiki?curid=535970", "title": "Skrbovice", "text": "Skrbovice\n\nSkrbovice (1880–194? \"Šreiberzejf\", německy \"Schreiberseifen\"), polsky \"Skrbowice\") je část obce Široká Niva v okrese Bruntál. Nachází se na jihu Široké Nivy. Prochází tudy železniční trať Milotice nad Opavou - Vrbno pod Pradědem.\n\nSkrbovice je také název katastrálního území o rozloze 14,16 km.\n\nAž do roku 1960 byl součástí katastru Skrbovic také Kunov, avšak až do roku 1924 nenáležela ke Skrbovicím jeho nejjižnější část (4 domy), tvořící do té doby místní část Nových Heřminov. Roku 1924 pak byly obě části Kunova sloučeny v rámci Skrbovic, přičemž katastrální území Skrbovic pak svým cípem zasahovalo do blízkosti zástavby Nových Heřminov.\n\nPočet obyvatel Skrbovic podle sčítání nebo jiných úředních záznamů:\nVe Skrbovicích je evidováno 34 adres : 27 čísel popisných (trvalé objekty) a 7 čísel evidenčních (dočasné či rekreační objekty). Při sčítání lidu roku 2001 zde bylo napočteno 25 domů, z toho 10 trvale obydlených.\n\n\n\n"}
{"id": "535971", "url": "https://cs.wikipedia.org/wiki?curid=535971", "title": "Damašek (Třemešná)", "text": "Damašek (Třemešná)\n\nDamašek (dříve Nové Rudíkovy, německy \"Damasko\" nebo \"Neu-Röwersdorf\", polsky \"Damaszek\") je část obce Třemešná v okrese Bruntál. Nachází se na severu Třemešné. Prochází zde silnice I/57.\n\nDamašek leží v katastrálním území Třemešná o výměře 18,43 km.\n\nPrvní písemná zmínka o obci je z roku 1718.\n\nPočet obyvatel Damašku podle sčítání nebo jiných úředních záznamů:\nV Damašku je evidováno 17 adres, vesměs čísla popisná (trvalé objekty). Při sčítání lidu roku 2001 zde bylo napočteno 9 domů, z toho 4 trvale obydlené.\n\n"}
{"id": "535973", "url": "https://cs.wikipedia.org/wiki?curid=535973", "title": "Rudíkovy", "text": "Rudíkovy\n\nRudíkovy (německy \"Reigelsdorf\", polsky \"Rudzikowy\") je vesnice, která je částí obce Třemešná v okrese Bruntál. Stavebně navazuje na jižní konec Třemešné. Prochází tudy silnice I/57.\n\nRudíkovy je také název katastrálního území o rozloze 2,51 km.\n\nPůvodně součást slezského Krnovského knížectví, od roku 1625 součást panství Albrechtice, povýšeného roku 1716 na stavovské panství.\n\nPočet obyvatel Rudíkov (Starých i Nových) podle sčítání nebo jiných úředních záznamů:\nV Rudíkovech je evidováno 73 adres, vesměs čísla popisná (trvalé objekty). Při sčítání lidu roku 2001 zde bylo napočteno 68 domů, z toho 43 trvale obydlených.\n\n"}
{"id": "535974", "url": "https://cs.wikipedia.org/wiki?curid=535974", "title": "Dolní Václavov", "text": "Dolní Václavov\n\nDolní Václavov (1880 \"Dolní Vildgrub\", 1921–1948 Dolní Velkruby; německy \"Niederwildgrub\" či \"Nieder Wildgrub\") je část obce Václavov u Bruntálu v okrese Bruntál. Nachází se na jihu Václavova u Bruntálu. Prochází zde silnice I/11.\n\nDolní Václavov je také název katastrálního území o rozloze 13,7 km.\n\nPrvní písemná zmínka o obci pochází z roku 1405.\n\nPočet obyvatel Dolního Václavova podle sčítání nebo jiných úředních záznamů:\nV Dolním Václavově je evidováno 59 adres : 57 čísel popisných (trvalé objekty) a 2 čísela evidenční (dočasné či rekreační objekty). Při sčítání lidu roku 2001 zde bylo napočteno 51 domů, z toho 38 trvale obydlených.\n\n\n"}
{"id": "535975", "url": "https://cs.wikipedia.org/wiki?curid=535975", "title": "Horní Václavov", "text": "Horní Václavov\n\nHorní Václavov (1880 \"Horní Vildgrub\", 1921–1948 Horní Velkruby, německy \"Oberwildgrub\" či \"Ober Wildgrub\") je severozápadní část obce Václavov u Bruntálu v okrese Bruntál.\n\nHorní Václavov je také název katastrálního území o rozloze 12,1 km.\n\nPrvní písemná zmínka o obci pochází z roku 1405.\n\nPočet obyvatel Horního Václavova podle sčítání nebo jiných úředních záznamů:\nV Horním Václavově je evidováno 93 adres : 83 čísel popisných (trvalé objekty) a 10 čísel evidenčních (dočasné či rekreační objekty). Při sčítání lidu roku 2001 zde bylo napočteno 72 domů, z toho 59 trvale obydlených.\n\n\n"}
{"id": "535976", "url": "https://cs.wikipedia.org/wiki?curid=535976", "title": "Bartultovice", "text": "Bartultovice\n\nBartultovice (též \"Žebrotice\", německy \"Bartelsdorf\", příp. \"Batzdorf\" nebo \"Bettelsdorf\", polsky \"Bartultowice\") je malá vesnice, část obce Vysoká v okrese Bruntál. Nachází se asi 1,5 km na sever od Vysoké. Prochází zde silnice I/57.\n\nBartultovice je také název katastrálního území o rozloze 3,6 km.\n\nPrvní písemná zmínka o obci pochází z roku 1267.\n\nPočet obyvatel Bartultovic podle sčítání nebo jiných úředních záznamů:\n\nV Bartultovicích je evidováno 39 adres : 38 čísel popisných (trvalé objekty) a 1 číslo evidenční (dočasné či rekreační objekty). Při sčítání lidu roku 2001 zde bylo napočteno 34 domů, z toho 22 trvale obydlených.\n\nObcí prochází silnice I/57, na které leží hraniční přechod Bartultovice-Trzebina s neomezenou tonáží. Jelikož obec leží v odlehlé oblasti Jeseníků, na Osoblažsku, neprojede zde příliš mnoho osobních automobilů ve srovnání s ostatními úseky silnic prvních tříd v Česku. Nicméně silnicí prochází hlavní tranzitní tah, tudíž je zde zaznamenána vyšší intenzita nákladních automobilů a kamionů.\n\nPřes Bartultovice směřuje především tranzitní doprava do Opolského vojvodství (směr Nysa, či Opolí) jednak po silnici I/57 (ze Slovenska přes Vsetín, Nový Jičín, Opavu a Krnov) a také z Olomouce (přes Šternberk a Bruntál po silnici I/45). Jedná se de facto o největší hraniční přechod v Jeseníkách pro nákladní dopravu vzhledem ke své výhodné poloze na okraji Jeseníků. Spolu s hraničními přechody v Bohumíně, Českém Těšíně či Mostech u Jablunkova patří k nejvýznamnějším pro tranzitní dopravu v Moravskoslezském kraji.\n\nDalšími silniční hraniční přechody pro tranzitní dopravu v Jeseníkách jsou Mikulovice (u Jeseníku) a Bílý Potok (u Javorníku), nicméně ty nejsou tak moc frekventované nákladními automobily, především díky horší dopravní dostupnosti přes Červenohorské sedlo a Jeseník.\n\n\n"}
{"id": "535977", "url": "https://cs.wikipedia.org/wiki?curid=535977", "title": "Loučky (Zátor)", "text": "Loučky (Zátor)\n\nLoučky (německy \"Wiese\", polsky \"Lączki\") je vesnice, která je částí obce Zátor v okrese Bruntál. Stavebně na Zátor navazuje na jeho jihovýchodní straně.\n\nLoučky leží v katastrálním území Loučky u Zátoru o rozloze 6,8 km.\n\nPočet obyvatel Louček podle sčítání nebo jiných úředních záznamů:\nV Loučkách je evidováno 210 adres: 202 čísel popisných (trvalé objekty) a 8 čísel evidenčních (dočasné či rekreační objekty). Při sčítání lidu roku 2001 zde bylo napočteno 185 domů, z toho 163 trvale obydlených.\n\n"}
{"id": "535978", "url": "https://cs.wikipedia.org/wiki?curid=535978", "title": "Hejnov (Holčovice)", "text": "Hejnov (Holčovice)\n\nHejnov (něm. \"Heindorf\") je část obce Holčovice v okrese Bruntál. Nachází se na severovýchodě Holčovic.\n\nHejnov je také název katastrálního území o rozloze 4,82 km.\n\nPočet obyvatel Hejnova podle sčítání nebo jiných úředních záznamů:\nV Hejnově je evidováno 72 adres : 69 čísel popisných (trvalé objekty) a 3 čísla evidenční (dočasné či rekreační objekty). Při sčítání lidu roku 2001 zde bylo napočteno 63 domů, z toho 46 trvale obydlených.\n\n"}
{"id": "535979", "url": "https://cs.wikipedia.org/wiki?curid=535979", "title": "Gešer ha-Ziv", "text": "Gešer ha-Ziv\n\n \nGešer ha-Ziv ( גֶּשֶׁר הַזִּיו, oficiálním přepisu do angličtiny Gesher HaZiw, přepisováno též Gesher HaZiv) je vesnice typu kibuc v Izraeli, v Severním distriktu, v Oblastní radě Mate Ašer.\n\nLeží v nadmořské výšce 23 metrů, v zemědělsky intenzivně využívané a hustě osídlené Izraelské pobřežní planině, nedaleko západního okraje svahů Horní Galileji, cca 1 kilometr od břehů Středozemního moře a 5 kilometrů od libanonských hranic. Je situována v rovině, kterou severně od obce protíná dolní tok vádí Nachal Kaziv a jeho ústí do Středozemního moře, okolo kterého se rozkládá národní park Achziv. Jihozápadně od obce pak protéká i vádí Nachal Ša'al.\n\nObec se nachází 3 kilometry severně od města Naharija, cca 110 kilometrů severoseverovýchodně od centra Tel Avivu a cca 27 kilometrů severovýchodně od centra Haify. Gešer ha-Ziv obývají Židé, přičemž osídlení v tomto regionu je zcela židovské. Centrální oblasti Galileji, které obývají izraelští Arabové nebo Drúzové, leží až dál k východu. Výjimkou je arabská vesnice Šejch Danun cca 6 kilometrů k jihovýchodu a arabské menší město Mazra'a cca 6 kilometrů na jih.\n\nGešer ha-Ziv je na dopravní síť napojen pomocí dálnice číslo 4, jež odtud vede podél pobřeží k jihu, k Haifě, ale i k severu, kde končí u Roš ha-nikra na libanonských hranicích.\n\nGešer ha-Ziv byl založen v roce 1949. Zakladateli vesnice byli někteří členové kibucu Bejt ha-Arava poblíž Mrtvého moře, který byl dobyt Araby během války za nezávislost v roce 1948. K nim se připojili členové levicové sionistické organizace ha-Bonim Dror z USA. Pojmenována byla podle mostu (hebrejsky \"Gešer\"), který nedaleko odtud překonával vodní tok Nachal Kaziv a který byl vyhozen do povětří v rámci takzvané Noci mostů v červnu 1946 židovským protibritským odbojem. Při této akci zde tehdy zahynulo 14 bojovníků jednotek Palmach.\n\nEkonomika kibucu je založena na zemědělství, průmyslu a turistickém ruchu. Kibuc prošel nedávno privatizací a jeho členové jsou odměňováni individuálně, podle vykonané práce.\n\nV Gešer ha-Ziv fungují zařízení předškolní péče. Dále je tu základní škola Chofej Galil (חופי גליל), která slouží i dětem z okolních vesnic, a střední škola Sulam Cur (סולם צור), rovněž s regionálním významem. K dispozici jsou zde sportovní areály, plavecký bazén, zdravotní ordinace, obchod a synagoga.\n\nPočátkem 21. století prošel kibuc výraznou stavební expanzí, při které absorboval 200 nových rodin. Tato expanze je nyní (k roku 2010 označována za ukončenou).\n\nObyvatelstvo kibucu Gešer ha-Ziv je sekulární. Podle údajů z roku 2014 tvořili naprostou většinu obyvatel v Gešer ha-Ziv Židé (včetně statistické kategorie \"ostatní\", která zahrnuje nearabské obyvatele židovského původu ale bez formální příslušnosti k židovskému náboženství).\n\nJde o menší sídlo vesnického typu s populací, která od počátku 21. století prudce narostla. K 31. prosinci 2014 zde žilo 1628 lidí. Během roku 2014 populace stoupla o 2,6 %.\n\n\n"}
{"id": "535980", "url": "https://cs.wikipedia.org/wiki?curid=535980", "title": "Seznam katastrálních území v okrese Bruntál", "text": "Seznam katastrálních území v okrese Bruntál\n\nV této tabulce je uveden kompletní výčet katastrálních území Okresu Bruntál, včetně rozlohy a sídel, které na nich leží.\nCelková výměra 1536,08 km\n\nhttp://www.uir.cz/ Územně identifikační registr ČR\n"}
{"id": "535988", "url": "https://cs.wikipedia.org/wiki?curid=535988", "title": "Pandy", "text": "Pandy\n\nPandy může být\n\n"}
{"id": "535990", "url": "https://cs.wikipedia.org/wiki?curid=535990", "title": "Měšek I. Těšínský", "text": "Měšek I. Těšínský\n\nMěšek I. Těšínský či Měško (polsky \"Mieszko cieszyński\") (narozen 1252/1256, zemřel 27. srpna 1315) – od roku 1281/1282 spolu s bratrem Přemyslem vládl v Těšíně, Osvětimi a Ratiboři. Od roku 1290, po rozdělení samostatně, jako kníže těšínsko-osvětimský, spojenec (možná i lenik) Václava II. Byl zakladatelem Těšínská větev Piastovců.\n\nV historické literatuře je psán také někdy jako Měšek III. Opolský (polsky \"Mieszko III Opolski\").\n\nByl nejstarším synem Vladislava I. Opolského a jeho ženy Eufemie Velkopolské. V historických záznamech byl poprvé zmiňován 12. října 1258, kdy spolu s otcem a dvěma bratry vydal souhlas na založení nadace pro cisterciáky v Rudě (polsky \"Rudy Wielkie\", německy \"Groß Rauden\").\n\nPo smrti otce (1281/1282), a to i přesto, že byl nejstarší syn, dostal panství v Ratiboři. Sídlo otce, Opole, převzal třetí bratr Boleslav I.. Měšek, jako nejstarší se sourozenců byl poručníkem nejmladšího Přemysla. Ten teprve v roce 1284 se stal knížetem. V tomto období, konkrétně roku 1288, založil nové město Fryštát a strážní hrad ve Fryštátě, který se v polovině 15. století proměnil v jednu z Piastovských rezidencí.\n\nK rozdělení knížectví na jednotlivá panství došlo v roce 1290. Přemyslav převzal Ratibořské knížectví. Měšek zůstal v Těšíně, převzal vládu nad těšínskou, osvětimskou, chrzanovskou (polsky \"Chrzanów\") a zátorskou kastelánii. Prvně, jako těšínský kníže, je zmíněn v listině z 1 ledna 1290.\n\nV roce 1285 Měško podpořil vratislavského biskupa Tomáše II. Zarembu tím, že mu poskytl azyl v Ratiboři, před Jindřichem IV. Probusem.\n\nV roce 1290 daroval rytíři Buhušovi (polsky \"Bogusz\") 10 franckých lánů poblíž města Těšín. Tím byl dán základ k založení dnešní vesnice Bohušovice ( ).\n\nMěšek zahájil intenzivní kolonizaci území svého knížectví tak, že založil řadu osad. Dal privilegia (\"obchodní\") městům Těšín, Osvětim (\"kde byl v roce 1291 založen sklad soli, které pocházela z Solného dolu Wieliczka\"), Bílsku a Fryštátu. 10. listopadu 1292 dal městské práva Zátoru.\n\nMěšek nepodpořil kandidáty (Jindřicha IV. Probuse, Přemysla II. Velkopolského ani Vladislava I. Lokýtka). Postavil se na stranu Václava II. (\"tou dobou jen český král\"). K uzavření dohody mezi Měškem a jeho bratry Boleslavem, Kazimírem a Přemkem došlo formálně 17. února 1291 v Olomouci. Historici se dohadují, kdy Měšek složil lenní hold Václavu II., resp. zda to bylo v únoru 1291, nebo až 11. srpna 1292, kdy se Václav II. stal polským králem.\n\nMěšek se neúčastnil válečné výpravy Václava II. do Krakova v roce 1291, rovněž ani v dalším roce, kdy Václav II. bojoval proti Vladislavu I. Lokýtkovi, kdy Vladislav I. bitvu prohrál a složil lenní hold Václavu II. v Sieradzi (polsky \"Sierdarz\"). Měšek však Václavu II. poskytl své vojsko.\n\nV roce 1300 se účastnil korunovace Václava II. v Hnězdně (polsky \"Gniezno\") na polského krále. Politika spolupráce s českými Přemyslovci pokračovala i po smrti Václava II. Jeho syn Václav III. se 5. října 1305 oženil s dcerou Měška, Violou Alžbětou Těšínskou. Díky tomu sňatku získal velký vliv v českém království. Historici spekulují, že to mohl být ze strany Měška promyšlený tah, díky kterému by získal polskou korunu. Dobře naplánovanou kariéru mu však překazilo zabití (\"královražda\") Václava III. v Olomouci 4. srpna 1306. Český král po sobě nezanechal žádné potomky, tím tato linie vymřela po meči. Tím Měšek svůj vliv ztratil.\n\nPo roce 1306 se jeho vliv zcela vytratil. Ve věku 50 let předal vládu svým synům – Vladislavovi I. a Kazimíru I. Po úpadku českého království byl jeho jediný politický akt předání državy města Kenty (polsky \"Kęty\") krakovskému biskupovi Jan Muskatovi (polsky \"Jan Muskata\"), protivníkovi Vladislava I. Lokýtka v Malopolsku.\n\nNepodpořil, oproti jeho bratrovi Boleslavovi, vzpouru starosty Krakova jistého Alberta (polsky \"Bunt wójta Alberta\") v roce 1311.\n\nMěšek byl štědrým podporovatelem (\"sponzor\") církve. Díky jeho podpoře byl dokončen klášter dominikánů v Těšíně (krátce po roce 1283). Finančně podporoval klášter norbetránek v Černovousech (polsky \"Czarnowąsy\", \"Opolské vojvodství\") a klášter dominkánů v Těšíně.\n\nJeště za života svého otce se oženil s blíže neznámou kněžnou. Ovdověl nejpozději v roce 1302. Z tohoto manželství se narodili dva synové: Vladislav I. a Kazimír I., a dcera: Viola Alžběta.\n\nNení známo přesné datum smrti. Podle diplomatické korespondence v knížectví, se usuzuje, že zemřel v roce 1314, nebo v první polovině roku 1315, před 27. červnem.\n\nPodle Kazimíra Jasinského (polsky \"Kazimierz Jasiński\"): \"Tato domněnka je zcela logická.\"\n\n\n"}
{"id": "535991", "url": "https://cs.wikipedia.org/wiki?curid=535991", "title": "Vzpomínky na Afriku", "text": "Vzpomínky na Afriku\n\nVzpomínky na Afriku (v anglickém originále Out of Africa) je americký film z roku 1985 režírovaný Sydney Pollackem, který získal sedm Oscarů. Film byl natočen podle stejnojmenné autobiografické knihy Karen Blixenová \"Vzpomínky na Afriku\" vydané v roce 1937.\n\n"}
{"id": "535994", "url": "https://cs.wikipedia.org/wiki?curid=535994", "title": "Sa'ar", "text": "Sa'ar\n\nSa'ar ( סַעַר, v oficiálním přepisu do angličtiny Sa'ar) je vesnice typu kibuc v Izraeli, v Severním distriktu, v Oblastní radě Mate Ašer.\n\nLeží v nadmořské výšce 22 metrů, v zemědělsky intenzivně využívané a hustě osídlené Izraelské pobřežní planině, nedaleko západního okraje svahů Horní Galileji, cca 1 kilometr od břehů Středozemního moře a 7 kilometrů od libanonských hranic. Severovýchodně od obce protéká vádí Nachal Ša'al.\n\nObec se nachází 2 kilometry severně od města Naharija, cca 110 kilometrů severoseverovýchodně od centra Tel Avivu a cca 26 kilometrů severovýchodně od centra Haify. Sa'ar obývají Židé, přičemž osídlení v tomto regionu je zcela židovské. Centrální oblasti Galileji, které obývají izraelští Arabové nebo Drúzové, leží až dál k východu. Výjimkou je arabská vesnice Šejch Danun cca 5 kilometrů k jihovýchodu a arabské menší město Mazra'a cca 5 kilometrů na jih.\n\nSa'ar je na dopravní síť napojen pomocí dálnice číslo 4, jež odtud vede podél pobřeží k jihu, k Haifě, ale i k severu, kde končí u Roš ha-nikra na libanonských hranicích.\n\nSa'ar byl založen v roce 1948. Zakladateli vesnice byli někteří členové mládežnické sionistické organizace ha-Šomer ha-ca'ir. Ti předtím v letech 1946–1947 prošli zemědělským výcvikem v kibucech Ruchama a Ejn ha-Mifrac a byli posíleni o židovské přistěhovalce s Rumunska a Bulharska. Osadníci se tu ubytovali 6. srpna 1948. Využili pahorek, na němž byl komplex bývalého britského vojenského tábora. V listopadu 1952 se pak vesničané přestěhovali do nynější lokality severně od provizorních příbytků. Z předchozí lokality bývalého vojenského tábora se pak stala obytná čtvrť Giv'at Trumpeldor administrativně příslušející k městu Naharija.\n\nV počátcích se obyvatelé pokoušeli založit hospodaření kibucu na rybolovu, ale pro nedostatek zkušeností a konkurenci místních arabských rybářů tyto aktivity utlumili. V roce 1954 komunitu posílila další osadnická skupina z Tel Avivu. Později sem dorazili i židovští přistěhovalci z dalších zemí (například z Argentiny).\n\nEkonomika kibucu je založena na zemědělství a průmyslu. Kibuc prošel v roce 2003 privatizací a jeho členové jsou odměňováni individuálně, podle vykonané práce.\n\nV Sa'ar fungují zařízení předškolní péče. Základní škola Chofej Galil (חופי גליל) a střední škola Sulam Cur (סולם צור) jsou v nedaleké vesnici Gešer ha-Ziv. K dispozici jsou zde sportovní areály, plavecký bazén, a obchod.\n\nObyvatelstvo kibucu Sa'ar je sekulární. Podle údajů z roku 2014 tvořili naprostou většinu obyvatel v Sa'ar Židé - cca 700 osob (včetně statistické kategorie \"ostatní\", která zahrnuje nearabské obyvatele židovského původu ale bez formální příslušnosti k židovskému náboženství, cca 800 osob).\n\nJde o menší sídlo vesnického typu s dlouhodobě rostoucí populací. K 31. prosinci 2014 zde žilo 756 lidí. Během roku 2014 populace stoupla o 7,2 %.\n\n\n"}
{"id": "535998", "url": "https://cs.wikipedia.org/wiki?curid=535998", "title": "Petzl", "text": "Petzl\n\nPetzl je francouzský výrobce (horo)lezecké a jeskyňářské výbavy a vybavení pro práci ve výškách a záchranáře. Sídlí ve městě Crolles (blízko Gronoble) ve Francii. Společnost byla založena jeskyňářským badatelem Fernandem Petzlem v roce 1970.\n\nV České republice zastupuje společnost \"Petzl\" firma \"Vertical Trade s.r.o.\" z Jablonce nad Nisou, kterou založil v roce 1991 horolezec Stanislav Šilhán.\n\nSportovní vybavení na horolezectví, speleologii, sportovní lezení, běhání\nProfesionální vybavení pro výškové práce a záchranářství.\n\nSpolečnost Petzl každoročně vydává katalog materiálu, včetně ilustrovaných návodů k použití výrobků v praxi a varování před nebezpečím. Pro svou názornost se používají jako doplňkové učebnice při horolezectví, výškových pracích a speleologii.\n\n\"Příklady známých výrobků (jiní výrobci je mohou vyrábět pod jiným označením)\"\n\nFirma Petzl koupila společnost \"Charlet Moser\", která vyrábí cepíny a mačky a nyní vyrábí tento sortiment pod jménem \"Petzl-Charlet Moser\".\n\nPetzl team je skupina zkušených lezců a vývojářů, kteří jsou považováni za nejlepší ve svém oboru. Nejvýznamnější členové Petzl teamu:\n\n\n"}
{"id": "535999", "url": "https://cs.wikipedia.org/wiki?curid=535999", "title": "Col de Turini", "text": "Col de Turini\n\nCol de Turini je průsmyk, ve kterém se jezdí nejslavnější rychlostní zkouška rallye Monte Carlo. Silnice se zde šplhá až do výšky 1607 m.\n\nRychlostní zkouška, která se zde jezdí, má délku 32 km a vede z městečka Sospel do La Bolléne. Po rychlejší úvodní části následuje techničtější úsek několika prudkých zatáček s názvem Notre-Dame de la Ménour. Po nich následuje další rychlý úsek ukončený dalšími zatáčkami u vesnice Moulinet. Trasa pak vede do lesa a začíná stoupání do prostranství, které dalo zkoušce jméno. Po nejvyšším bodu opět prudce klesá. Zkouška se několikrát jela i v opačném směru.\n\nRychlostní zkouška se stala slavnou díky noční etapě, které se přezdívalo Noc dlouhých ohňů. Naposledy se noční etapa odehrála na Rallye Monte Carlo 1997. Jeden noční rychlostní test byl pak pořádán i na Rallye Monte Carlo 2002. Na Rallye Monte Carlo 2005 tuto zkoušku vyhrál Roman Kresta.\n\n\n"}
{"id": "536005", "url": "https://cs.wikipedia.org/wiki?curid=536005", "title": "The Album", "text": "The Album\n\nThe Album je páté studiové album švédské hudební skupiny ABBA, vydané 12. prosince 1977 ve Švédsku spolu s celovečerním filmem \"\".\n\nObsahuje známé singly \"Take a Chance on Me, The Name of the Game\", skladbu, která je nazývána „písní na rozloučenou skupiny ABBA“ (goodbye song) \"Thank You for the Music\", přestože byla vydána pět let před její dlouhodobou přestávkou, respektive definitivním rozpadem. Další ze skladeb \"Hole In Your Soul\", byla nejčastěji hrána jako poslední píseň koncertu, včetně jejich závěrečného turné v roce 1979. Zbývajícími singly desky jsou \"One Man, One Woman\" a \"I'm A Marionette\".\n\nNa kompaktním disku album poprvé vyšlo v roce 1984. Celkově bylo čtyřikrát digitálně remasterováno, a to v letech 1997, 2001, 2005, tehdy jako součást box setu \"The Complete Studio Recordings\" a naposledy roku 2007 ve formě dvou disků v \"Deluxe Edition\".\n\nVšechny písně napsali a složili Benny Andersson & Björn Ulvaeus.\n\n\n\"The Girl With The Golden Hair\" - 3 scenes from a mini-musical -\n(P) 1977 Polar Music International AB, Stockholm\n\nPomoc s texty k písním \"The Name of the Game\", \"Move On\" a \"I Wonder (Departure)\" Stig Anderson.\n\nThe Album bylo remasterováno a vydáno v roce 1997 bez bonusových skladeb.\n\nThe Album bylo remasterováno a vydáno v roce 2001 s jedním bonusem:\n\nThe Album bylo remasterováno a vydáno v roce 2005 jako součást box setu \"The Complete Studio Recordings\" s několika bonusy:\nVokály skladeb 10–11 byly nahrány v lednu 1980. Tyto dvě písně jsou z alba \"Gracias Por La Música\" (Septima SRLM 1, 23. července 1980).\nThe Album bylo opět vydáno 15. října 2007 k 30. výročí původní verze v rámci \"Deluxe Edition'. Obsahuje stejné skladby jako na CD z roku 2005 rs dalšími šesti bonusy:\n\n\"Deluxe Edition\" byla vydána spolu s DVD obsahující tyto videoklipy:\n\nThe Album bylo opět vydáno v roce 2008 v rámci box setu \"The Albums\" bez dalších bonusových skladeb.\n\n\n\n\n\nAlbum\nSingly - UK\nSingly - Norsko\nSingly - Severní Amerika\n"}
{"id": "536007", "url": "https://cs.wikipedia.org/wiki?curid=536007", "title": "Kabri", "text": "Kabri\n\nKabri ( כַּבְּרִי, v oficiálním přepisu do angličtiny Kabri) je vesnice typu kibuc v Izraeli, v Severním distriktu, v Oblastní radě Mate Ašer.\n\nLeží v nadmořské výšce 84 metrů, na pomezí zemědělsky intenzivně využívané a hustě osídlené Izraelské pobřežní planiny a západních okrajů svahů Horní Galileji, cca 5 kilometrů od břehů Středozemního moře a 7 kilometrů od libanonských hranic. Severně od obce protéká mírným údolím vádí Nachal Ša'al. Na jižní straně je to vádí Nachal Gula.\n\nObec se nachází 5 kilometrů severovýchodně od města Naharija, cca 110 kilometrů severoseverovýchodně od centra Tel Avivu a cca 27 kilometrů severovýchodně od centra Haify. Kabri obývají Židé, přičemž osídlení v tomto regionu je převážně židovské. Centrální oblasti Galileji, které obývají izraelští Arabové nebo Drúzové, leží až dál na východě a na jihu. Výjimkou je arabská vesnice Šejch Danun cca 3 kilometry jižním směrem odtud.\n\nKabri je na dopravní síť napojen pomocí severojižní tepny dálnice číslo 70, jež se poblíž kibucu kříží s východozápadní dálnicí číslo 89. Ta vybíhá z Naharije do vnitrozemí Galileji.\n\nKabri byl založen v roce 1949. Kibuc vznikl na pozemcích zaniklé arabské vesnice al-Kabri, která zde stávala do války za nezávislost v roce 1948 cca 1 kilometr jižně od stávající osady. Křižáci ji nazývali Cabra. Vesnice byla známa pro četné sladkovodní prameny, které vyvěraly v jejím okolí. V helénistickém období zde vyrostl akvadukt, který přiváděl vodu do nedalekého města Akko. Ke stejnému účelu sloužil kanál, postavený zde v 19. století. Roku 1931 měla al-Kabri 728 obyvatel a 173 domů. Během války byla tato oblast roku 1948 ovládnuta židovskými silami a arabské osídlení zde skončilo. Zástavba vesnice pak byla zbořena.\n\nZakladateli vesnice bylo cca 100 členů opuštěného kibucu Bejt ha-Arava u Mrtvého moře, který byl roku 1948 během války dobyt Araby.\n\nEkonomika kibucu je založena na zemědělství, podnikání a průmyslu. Kibuc prošel počátkem 21. století privatizací a jeho členové jsou odměňováni individuálně, podle vykonané práce.\n\nV Kabri fungují zařízení předškolní péče a základní škola využívaná i žáky z okolních vesnic. K dispozici je tu zubní a lékařská ordinace, obchod, plavecký bazén, sportovní areály, společenské centrum včetně společné jídelny a výstavní síň.\n\nObyvatelstvo kibucu Kabri je sekulární. Podle údajů z roku 2014 tvořili naprostou většinu obyvatel v Kabri Židé (včetně statistické kategorie \"ostatní\", která zahrnuje nearabské obyvatele židovského původu ale bez formální příslušnosti k židovskému náboženství).\n\nJde o menší sídlo vesnického typu s dlouhodobě rostoucí populací. K 31. prosinci 2014 zde žilo 990 lidí. Během roku 2014 populace stoupla o 5,9 %.\n\n\n"}
{"id": "536013", "url": "https://cs.wikipedia.org/wiki?curid=536013", "title": "Lipnice nad Sázavou (hrad)", "text": "Lipnice nad Sázavou (hrad)\n\nHrad Lipnice v Lipnici nad Sázavou je jeden z českých šlechtických hradů, který byl založen kolem roku 1310 mocným rodem pánů z Lichtenburka a přestavěn na počátku šestnáctého století za Trčků z Lípy. Od roku 1963 je chráněn jako kulturní památka. Je ve vlastnictví státu (správu zajišťuje Národní památkový ústav) a je přístupný veřejnosti.\n\nOd počátku čtrnáctého století stojí hrad Lipnice jako strážný v krajině údolí řeky Sázavy. Byl postaven na vyvýšenině, ze které se otvírá daleký výhled až k vrcholům Železných hor a Žďárských vrchů. Hrad si dal postavit moravský hejtman a velmož, Raimund z Lichtenburka. Roku 1314 se připomíná jeho purkrabí Bernhard. První přímá zmínka o hradu pochází z roku 1316, kdy Lichtenburk svou \"Lypnitz\" zastavil králi Janovi Lucemburskému. Ten ji hned roku 1319 předal Jindřichovi z Lipé jako náhradu za prodej Žitavy.\n\nPozději patřila Lipnice mnoha významným šlechtickým rodům i českým králům. V roce 1417 byli v lipnické hradní kapli za Čeňka z Vartenberka vysvěceni první husitští kněží a za téměř dvousetleté vlády husitských rytířů Trčků z Lípy byl hrad přestavěn na výstavnou pozdně gotickou hradní residenci. \n\nOd osmnáctého století hrad pomalu chátral a v roce 1869 celý vyhořel. Ve dvacátém století byl částečně opraven a zrekonstruován a další opravy probíhají. Pod hradem se rozkládá Lipnice nad Sázavou, místo spojené především se jménem spisovatele Jaroslava Haška.\n\nProhlídka hradu návštěvníkům nabízí zejména monumentální hradní architekturu, vyhlídku do dalekého kraje, mimořádnou sbírku gotických kamnových kachlů, gotickou i barokní hradní kapli svatého Vavřince a mohutné hradní sklepení se zbytky středověké hodovní síně, hlubokou hradní studnou a bývalé vězení.\n\nVe své nejstarší stavební fázi byl hrad nejspíše nenáročným objektem, který zcela zanikl při přestavbě Jindřicha z Lipé, jehož stavba měla demonstrovat možnosti vlivného šlechtice. Dominantou hradu se stal rozměrný donjon s lichoběžníkovým půdorysem a nejdelší stranou dlouhou 21 metrů. Zřícenina věže stojí na jižním okraji hradu, má valeně zaklenuté přízemí a na vrcholu se dochovaly konzole, které nesly ochoz. K boční stěně donjonu přiléhá věž první brány. Obě věže jsou propojené průchodem ve druhém patře. Za věží stávala na jižní straně nádvoří dvoupatrová budova, jejíž zbytky se dochovaly v pozdně gotickém paláci.\n\nZadní část hradu oddělovala hradba s druhou věžovitou bránou. Věž z větší části zanikla, ale dochovaly se po ní patníky a část sedile patrné v obvodové hradbě. Významnou stavbou na druhém nádvoří se stala čtvercová kaple s polygonálním presbytářem. Její původně nízká budova byla na konci čtrnáctého století přestavěna na věž. Zadní část hradu uzavírá palác s rozměry 40 × 20 metrů. Vznikl ve dvou stavebních fázích. Starší je jihozápadní část, ke které byla brzy po jejím dokončení přistavěna druhá na severovýchodě. Spolu s ní byla koncem čtrnáctého století postavena také druhá obytná věž zvaná Samson. Mladší křídlo paláce je podsklepené jediným klenutým prostorem. Obytné prostory se nacházely na vnější straně prvního patra a nádvorní stranu zaujal velký sál. Při přestavbě na konci čtrnáctého století byl také hvězdovou klenbou zaklenut průjezd první brány a postavena parkánová hradba.\n\nRozdělení hradu příčnou hradbou bylo zrušeno Trčky z Lípy při jejich pozdně gotické přestavbě. Její hlavní stavbou se stal zejména nový palác mezi jižním donjonem a kaplí a menší spojovací křídlo mezi kaplí a starým palácem. V jižní věži bylo zaklenuto první patro a na jihozápadní straně přibyl velký arkýř. Úpravy starého paláce a věže Samson už nesly znaky renesanční architektury. Trčkové také významně zmodernizovali opevnění. Jeho základem se staly zemní bastiony. Jeden chránil malé předhradí před první bránou a druhý, zvaný bašta Křenovka, se nachází na severovýchodní straně hradu. Na opevnění hradu navazovaly hradby městečka a jeho součástí byla také Bílá věž na návrší nad jižním okrajem města. Bílá věž patří mezi předsunuté bašty. Tvořila ji okrouhlá věž opevněná příkopem a valem.\n\nK hradu se také váže nejedna pověst, např. pověst o krásné Kateřině, která se zamilovala do Jindřicha z Dubé. Když to zjistil její manžel, dal Jindřicha popravit a ženu zazdít vedle Jindřicha do výklenku v hradní kapli.\n\nHrad se objevil v následujících filmech a pohádkách:\n\n\n"}
{"id": "536017", "url": "https://cs.wikipedia.org/wiki?curid=536017", "title": "Jaroslav Šafařovič", "text": "Jaroslav Šafařovič\n\nJUDr. Jaroslav Šafařovič (27. března 1866, Písek – 13. července 1937, Praha) byl český divadelní intendant, v letech 1922–1931 ředitel Národního divadla v Praze.\n\nZískal právnické vzdělání a stal se úředníkem zemského výboru. V roce 1902 se stal tajemníkem intendance ND, v letech 1918 až 1927 i tajemníkem intendance pro Německé zemské divadlo. Po odchodu Gustava Schmoranze v roce 1922 byl jmenován ředitelem Národního divadla. Jeho úkolem v této funkci byly především ekonomické a personální záležitosti. Byl znám svým korektním jednáním a tím, že do ryze uměleckých záležitostí divadla nezasahoval a ponechal je v kompetenci Dr.K.H.Hilara (činohra) a O.Ostrčila (opera).\n\n\n\n"}
{"id": "536028", "url": "https://cs.wikipedia.org/wiki?curid=536028", "title": "Keila Costaová", "text": "Keila Costaová\n\nKeila da Silva Costa (* 6. února 1983, Abreu e Lima) je brazilská atletka, jejíž specializací je skok daleký a trojskok.\n\nV roce 2002 získala na juniorském mistrovství světa v Kingstonu bronzovou medaili v trojskoku. Zúčastnila se letních olympijských her v Athénách 2004 a letní olympiády v Pekingu 2008. Na Panamerických hrách 2007 v Rio de Janeiru získala dvě stříbrné medaile (trojskok, dálka).\n\nV roce 2010 vybojovala bronz ve skoku dalekém na halovém MS v katarském Dauhá, když ve finále dvakrát skočila do vzdálenosti 663 cm. 663 cm skočila také halová mistryně Evropy z roku 2009 Estonka Ksenija Baltaová. Vinou horšího druhého pokusu (661 cm) však zůstala bez medaile. \n\n"}
{"id": "536045", "url": "https://cs.wikipedia.org/wiki?curid=536045", "title": "Campylobacter", "text": "Campylobacter\n\nCampylobacter je rod termofilních, podmíněně patogenních bakterií. Mají velmi široké hostitelské spektrum. Vyskytují se v trávicím traktu člověka i téměř u všech domácích a u velkého počtu divoce žijících zvířat. Pro dospělou drůbež jsou většinou nepatogenní, přesto je drůbež považována za primárního rezervoárového hostitele. U člověka jsou patogenní invazivní kmeny kampylobakterů příčinou alimentární intoxikace, projevující se jako střevní infekce připomínající salmonelózu. Přenášejí se nepřímo kontaminovanými potravinami a vodou i přímo kontaktem. Na vzniku kampylobakteriózy se také podílí nedostatečná hygiena při ošetřování, chlazení a zpracovávání masa v domácnostech. Kampylobaktery přežívají na potravinách skladovaných v chladničkách, částečně mohou přežít i mražení. Jsou inaktivovány teplotou nad 48 °C, takže pasterizaci nebo vaření v kuchyni je inaktivuje. Při manipulaci se syrovým masem je nutné dodržovat základní hygienická pravidla.\n\nRod \"Campylobacter\" zahrnuje aerobní až mikroaerofilní pohyblivé gramnegativní bakterie. Nejznámější z rodu jsou druhy \"Campylobacter jejuni\", \"C. coli\" a \"C. lari\", které na základě genetické analýzy 16S ribozomální RNA tvoří homologní skupinu, dále \"C. fetus\" a \"C. pylori\" (dnes označovaný jako \"Helicobacter pylori\").\n\nJsou to spirální, tenké nebo jen zakřivené G- tyčky široké 0,2-0,8 µm a dlouhé 0,5-6,0 µm. Za nevýhodných podmínek přecházejí v kokovité útvary. Jsou pohyblivé polárně umístěnými bičíky. Tvar bakteriální buňky a pohyblivost usnadňují průnik vrstvou hlenu ve střevu hostitele.\n\nTermofilní kampylobaktery vyžadují speciální kultivační podmínky. Rostou v mikroaerofilním prostředí (snížená tenze kyslíku, zvýšený obsah CO2 a dostatečná vlhkost) na krevním agaru nebo na komerčně připravovaných selektivních kultivačních půdách s přídavkem antimikrobiálních látek. Během 48-96 hod inkubace při teplotě 42-43 °C vznikají mukoidní kolonie s plazivým růstem. Na krevním agaru nehemolyzuje.\n\nMetabolismus je respiratorního typu, tvoří oxidázu a katalázu, redukují selenit. Nefermentují ani neoxidují cukry, jsou indol negativní. Energii získávají degradací aminokyselin. Diferenciace \"C. jejuni\", \"C. coli\" a \"C. lari\" je založena na citlivosti ke kyselině nalidixové a hydrolýze hippurátu. Pro jejich bližší biotypizaci se navíc využívá hydrolýza DNA a produkce sirovodíku. Mnoho kmenů \"Campylobacter\" spp. produkuje beta-laktamázu.\n\nV membráně bakterií je lokalizován antigen proteinový a lipopolysacharidový. Podle lipopolysacharidového antigenu se rozlišuje 65 sérotypů. Virulentní izoláty jsou invazivní a produkují cytotoxiny anebo enterotoxiny podobné cholerovému toxinu.\n\nKampylobaktery jsou extrémně citlivé na vyschnutí, jsou ale schopné delší dobu přežívat v povrchových vodách, trusu a podestýlce. Infekčnost si zachovávají ve vodě po 4 týdny při 4 °C, v mléce 3 týdny při 4 °C a po 24 hod při 25 °C. V trusu zůstávají životné po 3 týdny při 4 °C. Při teplotě minus 9 nebo –12 °C perzistují na povrchu opracovaných kuřat 10 dní a po 182 dní při teplotě –20 °C. Lyofilizovaná kultura přežívá po mnoho roků. Ozáření kobaltem je spolehlivě ničí. Jsou citlivé na většinu komerčně používaných dezinfekčních prostředků; přítomnost biologického materiálu ale snižuje jejich účinnost.\n\nCitlivost k antibiotikům je různá. Mnoho kmenů kampylobakterů je rezistentních na tetracykliny (až 26 % kuřecích izolátů), kanamycin, erytromycin, penicilin, ciprofloxacin aj. Rychle vzniká rezistence k fluorochinolonům. Furazolidon je účinný. Časté používání antibiotik v chovech představuje velké nebezpečí vzniku rezistentních kmenů kampylobakterů s následnými problémy při léčbě lidí.\n\n\n"}
{"id": "536051", "url": "https://cs.wikipedia.org/wiki?curid=536051", "title": "Stanislav Lom", "text": "Stanislav Lom\n\nStanislav Lom, \"vlastním jménem\" Stanislav Mojžíš, (13. listopadu 1883 Karlín – 15. listopadu 1967 Praha) byl český dramatik, spisovatel, kritik a publicista. Jeho otcem byl pedagog, spisovatel a překladatel Antonín Mojžíš (1856–1927). V letech 1932–1939 byl ředitelem Národního divadla v Praze. Po úmrtí Karla Čapka odmítl vyvěsit černý prapor, případně uspořádat tryznu za dramatika, jehož hry se v ND hrály. Jak napsal Ferdinand Peroutka výstižně, o tom napíše ředitel ND ve svých pamětech v kapitole Můj charakter. Poté byl právníkem na ministerstvu školství a osvěty.\n\n\n\n\n\n\n"}
{"id": "536053", "url": "https://cs.wikipedia.org/wiki?curid=536053", "title": "Evron (Izrael)", "text": "Evron (Izrael)\n\nEvron ( עֶבְרוֹן, v oficiálním přepisu do angličtiny Evron) je vesnice typu kibuc v Izraeli, v Severním distriktu, v Oblastní radě Mate Ašer.\n\nLeží v nadmořské výšce 25 metrů v intenzivně využívané a hustě osídlené Izraelské pobřežní planině, nedaleko západních okrajů svahů Horní Galileji, cca 1 kilometr od břehů Středozemního moře a 11 kilometrů od libanonských hranic.\n\nObec se nachází 1 kilometr jižně od města Naharija, s nímž tvoří souvislý urbanistický celek, cca 105 kilometrů severoseverovýchodně od centra Tel Avivu a cca 22 kilometrů severovýchodně od centra Haify. Evron obývají Židé, přičemž osídlení v tomto regionu je převážně židovské. Na jižní straně ale s kibucem sousedí menší město Mazra'a, které obývají izraelští Arabové.\n\nEvron je na dopravní síť napojen pomocí severojižní tepny dálnice číslo 4.\n\nEvron byl založen v roce 1945. Jeho název odkazuje na město Ebrón připomínané zde v Bibli, Kniha Jozue 19,28\n\nPočátky nynějšího kibucu sahají do roku 1937, kdy poblíž Naharije vznikla pracovní komunita Jekim (יקים). V roce 1945 její členové získali do trvalého užívání zemědělskou půdu a založili stálou osadu. Před vznikem státu Izrael šlo o jedno z center židovských jednotek Palmach. Obyvatele kibucu tvořili převážně noví židovští přistěhovalci ze střední Evropy, napojení na organizaci ha-Šomer ha-Ca'ir. Zpočátku šlo hlavně o Židy z Německa, později dorazili i Židé z Polska nebo Sedmihradska a nakonec i židovští přistěhovalci bulharského původu.\n\nEkonomika kibucu je založena na zemědělství, podnikání a průmyslu (výroba součástek pro zavlažovací systémy v podniku Bermad). Je tu knihovna, společenské centrum, plavecký bazén a sportovní areály. V Evron fungují zařízení předškolní péče. Základní škola je v nedalekém městě Naharija. Přímo v kibucu ale slouží střední škola využívaná i žáky z okolních vesnic.\n\nČlenem kibucu byla členka protinacistického odboje a izraelská politička Haika Grossman (1919–1996).\n\nObyvatelstvo kibucu Evron je sekulární. Podle údajů z roku 2014 tvořili naprostou většinu obyvatel v Evron Židé (včetně statistické kategorie \"ostatní\", která zahrnuje nearabské obyvatele židovského původu ale bez formální příslušnosti k židovskému náboženství).\n\nJde o menší sídlo vesnického typu s dlouhodobě stagnující populací. K 31. prosinci 2014 zde žilo 750 lidí. Během roku 2014 populace stoupla o 1,9 %.\n\n\n"}
{"id": "536054", "url": "https://cs.wikipedia.org/wiki?curid=536054", "title": "Stanisław Ulam", "text": "Stanisław Ulam\n\nStanisław Marcin Ulam (13. dubna 1909, Lvov, Rakousko-Uhersko – 13. května 1984, Santa Fe, Nové Mexiko, USA) byl americký matematik polského a židovského původu, který se účastnil Projektu Manhattan. Stal se vynálezcem termonukleární zbraně, rakety na nukleární pohon a vyvinul řadu matematických teorií.\n\nStan Ulam se narodil jako Stanisław Marcin Ulam ve Lvově do bohaté polsko-židovské rodiny. Jeho otec byl podnikatel. Ulamův učitel byl polský matematik a představitel Lvovské školy matematiky Stefan Banach.\n\nUlam v roce 1938 odjel do USA na stipendijní pobyt na Harvardovu univerzitu. Do Polska se vrátil na prázdniny roku 1939, musel však utéct spolu s bratrem zpět do USA před německou armádou. Poté se stal sovětologem.\n\nUlam vyvinul roku 1943 vodíkovou bombu. Zjistilo se však, že bomba byla chybně sestrojena. Teprve po několika pokusech byla úspěšně opravena. Bombu nazval \"Teller-Ulamova konstrukce\" podle sebe a maďarského fyzika Edwarda Tellera. Dosud se však používá název termonukleární zbraň. Dokumenty o zbrani jsou dodnes přísně tajné.\n\nV roce 1965 se Ulam stal děkanem matematické fakulty na Univerzitě v Coloradu, současně se stal také vládním poradcem.\n\nZemřel 13. května 1984 v Santa Fé na infarkt.\n\n"}
{"id": "536056", "url": "https://cs.wikipedia.org/wiki?curid=536056", "title": "Východní Jáva", "text": "Východní Jáva\n\nVýchodní Jáva () je jedna z provincií Indonésie. Rozkládá se na východní části ostrova Jáva a několika menších ostrovech. Na ploše 47 922 km² zde žije přes 37 milionů lidí, z toho asi 3,5 milionu na ostrově Madura severně od Jávy. Vedle většinových Javánců je zde asi šestimilionová menšina Madurců, kteří jsou třetím nejpočetnějším etnikem Indonésie.\nHlavním a největším městem je Surabaya, přístav při průlivu oddělujícím Maduru od Jávy. Surabaya je s třemi miliony obyvatel po Jakartě druhým největším městem Indonésie. Jižně od Surabayi leží milionový Malang.\n\nZe spíše rovinatého terénu na řadě míst vystupují sopečné kužely a rozlohou nevelká pohoří.\n\nProvincie Východní Jáva sousedí na západě se Střední Jávou, na východě pak s provincií Bali, zahrnující stejnojmenný ostrov.\n"}
{"id": "536061", "url": "https://cs.wikipedia.org/wiki?curid=536061", "title": "Stanislav Grospič", "text": "Stanislav Grospič\n\nStanislav Grospič (* 25. července 1964 Mladá Boleslav) je český politik, od roku 2002 poslanec Parlamentu ČR za Středočeský kraj, člen a místopředseda KSČM, stínový ministr spravedlnosti této strany.\n\nPo maturitě v roce 1983 na gymnáziu v Mladé Boleslavi absolvoval Právnickou fakultu Univerzity Karlovy. Státnice složil v roce 1987, o rok později úspěšně absolvoval rigorózní zkoušku. Nastoupil na Okresní národní výbor v Mladé Boleslavi na pozici referenta organizačního odboru. Po absolvování základní vojenské služby v letech 1987–1988 přešel roku 1988 na Městský národní výbor (později městský úřad) v Mladé Boleslavi jako referent organizačního výboru, mezi lety 1991–2002 toto oddělení vedl (od roku 1991 oficiálně na pozici vedoucího správního odboru MěÚ).\n\nJe ženatý, má dvě děti.\n\nV roce 1987 vstoupil do KSČ, poté se stal členem KSČM.\n\nDo dolní komory českého parlamentu kandidoval již ve volbách v roce 1998 a 1996, ale obsadil nevolitelné čtvrté respektive třetí místo. Ve volbách v roce 2002 byl zvolen do poslanecké sněmovny za KSČM (volební obvod Středočeský kraj). Byl členem sněmovního výboru pro sociální politiku a zdravotnictví. Mandát poslance obhájil ve volbách v roce 2006. Byl nyní místopředsedou sněmovního ústavněprávního výboru. Opětovně byl poslancem zvolen ve volbách v roce 2010. Je nadále místopředsedou ústavněprávního výboru.\n\nV roce 2008 kandidoval na post předsedy KSČM, avšak nebyl zvolen. Opětovně na předsedu komunistické strany kandidoval na jejím sjezdu v květnu 2012, ale i tentokrát ho porazil dosavadní předseda Vojtěch Filip. V prvním kole volby získal Grospič 135 hlasů, Filip 223.\n\nVe volbách do Poslanecké sněmovny PČR v roce 2013 kandidoval ve Středočeském kraji jako lídr KSČM a byl zvolen. Od 5. prosince zastává pozici místopředsedy sněmovního ústavně právního výboru. Ve stínové vládě KSČM spravuje resort spravedlnosti a průřezový resort odborů.\n\nVe volbách do Poslanecké sněmovny PČR v roce 2017 byl lídrem KSČM ve Středočeském kraji. Získal 3 366 preferenčních hlasů a obhájil tak poslanecký mandát. Dne 22. listopadu 2017 byl se 115 hlasy zvolen ve veřejném hlasování za předsedu Mandátového a imunitního výboru Poslanecké sněmovny Parlamentu České republiky.\n\nNa X. sjezdu KSČM v Nymburku dne 21. dubna 2018 byl po několikaleté pauze opět zvolen místopředsedou strany. Když se v říjnu 2019 hlasovalo v Poslanecké sněmovně PČR o tom, zda má být 21. srpen významný den k připomínce obětí invaze vojsky bývalé Varšavské smlouvy do Československa v roce 1968, pronesl ve vysílání Českého rozhlasu Plus mimo jiné: \"„základní premisa z našeho pohledu je, že se nejednalo o okupaci“\" a následně ještě dodal: \"„A oběti? To byly vesměs oběti dopravních nehod. Myslím, že si zaslouží vyjádřit úctu, ale nebyly to oběti žádných aktivních ozbrojených bojů, to je třeba říci“\". Po zhruba dvou týdnech se za své výroky omluvil.\n\n"}
{"id": "536063", "url": "https://cs.wikipedia.org/wiki?curid=536063", "title": "Vojtěch Dyk", "text": "Vojtěch Dyk\n\nVojtěch Dyk (* 23. července 1985 Praha) je český herec a hudebník. Je synem literárního historika a spisovatele PhDr. Radko Pytlíka, CSc., a Věry Dykové, majitelky nakladatelství Emporius. Ke zpěvu se dostal přes chlapecký sbor Pueri gaudentes. Zpíval v kapelách Davidoff a T.O.P. Dream Company. Je především znám jako frontman hudební kapely Nightwork a její tříčlenné podskupiny Tros Discotequos. Představil se též jako zpěvák brněnské swingové formace B-Side Band.\n\nVyrůstal v pražských Holešovicích, kde navštěvoval základní jazykovou školu a lidovou školu umění. Od sedmi let zpíval ve sboru Pueri gaudentes a současně studoval hru na housle, později i klavír.\n\nK divadlu se dostal v patnácti letech. V té době byl už na zpívání v chlapeckém sboru starý a musel jej opustit. Oslovila jej režisérka Radka Tesárková a pozvala ho do amatérského Divadla Radar.\n\nPozději přešla z Radaru na DAMU spousta jeho přátel, včetně dívky, kterou měl rád, a tak se i přes prvotní zájem o studium cizích jazyků rozhodl po maturitě na gymnáziu studovat herectví s nimi.\n\nTakřka od počátku studií na DAMU se objevoval na mnoha divadelních scénách, zpíval v několika kapelách a po malých krůčcích se stával úspěšnějším. Do povědomí široké veřejnosti se však mnohem snáze a daleko výrazněji zapsal především jako zpěvák. V době, kdy se stalo velkým hitem objevování talentů pomocí pěveckých soutěží, kdy „umělce\" začaly plodit reality show a získat si místo na hudebním poli bylo těžší, mu pomohlo účinkování v televizních seriálech a později vystupování s kapelou Nightwork.\n\nZnačnou část svého života prožil na Letné, kterou označuje jako stěžejní místo svého domova. Už jako dítě velmi rád sportoval a některým sportům, například fotbalu a florbalu se věnoval závodně. Je velkým fanouškem fotbalového týmu AC Sparta Praha a věrným návštěvníkem jednoho z největších symbolů klubu, Stadionu Sparty na Letné, ke kterému se hlásí jako ke svému domovskému stadionu. Jako člen a patron sportovního týmu Real TOP Praha aktivně podporuje projekty tohoto účelového sdružení a účastí při fotbalových utkáních snoubí svůj zápal pro hru s možností zisku finančních prostředků pro dobrou věc.\n\nKariéru začal ve velmi útlém věku v chlapeckém sboru Pueri gaudentes, který ho od roku 1992 hudebně vychovával téměř deset let.\n\nV roce 1997 se na 3. nádvoří Pražského hradu konala společně s Brněnskou filharmonií, Brněnským filharmonickým sborem, sólisty, jazzovou a rockovou sekcí, Mše Leonarda Bernsteina, v níž účinkoval. Tento sólový part se stal jedním z jeho prvních pěveckých úspěchů. Jeho talentu si všimla režisérka Radka Tesárková, která připravovala Jurkovičovu hru \"O svaté Dorotě\" a obsadila jej do hlavní role Dorotky, zpívané role pro chlapce ze sboru. Jeho subtilní postava a role dívenky, umocněná vysoko položeným hlasem, vyvolávala u mnohých dojem, že se skutečně jedná o dívku. Díky této roli se dostal do dětského divadelního souboru Ty-já-tr a od roku 1999 začal získávat první zkušenosti na prknech amatérského Divadla Radar. V souboru s názvem \"CO?!\" začínal v inscenaci \"Kytice\", později ve hře \"Škola základ života\" a mnoho dalších. Bezmála čtyři roky působení v tomto divadelním souboru jej později velmi ovlivnily i při výběru dalšího vzdělání. Přestože chtěl původně studovat norštinu a francouzštinu na Filozofické fakultě Univerzity Karlovy v Praze, rozhodl se pro Konzervatoř Jaroslava Ježka (obor: Hudebně dramatické umění-zaměření: Muzikál) a DAMU (obor: Herectví činoherního divadla) a po maturitě v roce 2004 na pražském Gymnáziu Arabská, byl přijat na oba obory. Aby mohl studovat zpěv i herectví současně, studoval zpěv soukromě pod vedením profesorky Pavly Fendrichové na Konzervatoři Jaroslava Ježka a k řádnému prezenčnímu studiu docházel na divadelní fakultu AMU. Patřil do ročníku Evy Salzmannové a Aloise Švehlíka, ze kterého vzešlo mnoho výrazných divadelních osobností.\n\nJiž během studia prvního ročníku hostoval na několika pražských scénách, mezi nimiž byla i scéna Národního divadla, s níž po absolutoriu na pražské DAMU v únoru roku 2008 uzavřel smluvní vztah a vstoupil do stálého angažmá. Jeho první rolí na národních prknech byla dvojrole Havrana a dospělého Káje ve \"Sněhové královně\". V roce 2008, kdy zkoušel komedii Williama Shakespeara \"Dva vznešení příbuzní\", dostal prakticky nejvýznamnější nabídku za celé své působení v Národním divadle nastudovat se spolužačkou Pavlou Beretovou hlavní roli v klasické slovenské pohádce o čtyřech dějstvích \"Radúz a Mahulena\" v režii Jana Antonína Pitínského. Jeho poslední rolí ve stálém angažmá Národního divadla byla postava Mackieho Messera v Brechtově \"Žebrácké opeře\" s hudbou Kurta Weilla.\n\nOd počátku studií na DAMU působil současně i v několika menších divadlech, kterými bylo například Divadlo v Dlouhé, Divadlo Ta Fantastika, A Studio Rubín a nakonec na scéně dnes již multifunkčního holešovického divadla La Fabrika, ve kterém setrvává dodnes. La Fabrika se pro něho stala místem pro realizaci vlastních projektů a v tandemu se svým hudebním i hereckým kolegou Jakubem Prachařem, v režii autorské dvojice SKUTR vytvořili improvizační hru \"Kultovní představení\", v níž se snaží o interaktivní propojení s divákem a usilují o vzájemnou spolupráci na základní myšlence celého představení, že bude přesně takové, jaké si ho sami udělají.\nSpolu s Jakubem Prachařem a Janem Maxiánem je podepsán pod hudbou k představení \"La Putyka\" a \"UP´END´DOWN\", ve kterých alternoval.\nProjektem tohoto experimentálního divadla se stala i gangsterská pohádka \"Bláznivý Petříček\" na motivy stejnojmenného filmu J. L. Godarda, v umělecké supervizi režiséra Petra Sergeje Butka.\n\nRok 2008 byl pro jeho osobní růst významný i v oblasti filmové a seriálové tvorby. Zejména seriály \"Letiště\" a \"Velmi křehké vztahy\" rozvířily kolem jeho osoby mediální zájem, který pak ještě umocnil příchodem do v té době ještě téměř neznámé hudební skupiny Nightwork.\nObjevil se také v několika českých pohádkách, například ve \"Třech životech\" v režii Jiřího Stracha. S ním také v roce 2009 natočil kriminální trilogii \"Ďáblova lest\", ve které měl roli muzikanta Daniela Ferinčáka.\n\nV roce 2009 začal spolupracovat s Michalem Horáčkem, který si ho vybral pro roli Kudykama. Tento projekt vstoupil na jeviště Státní opery s hudbou Petra Hapky. Tzv. lyrikál, jenž vznikl podle stejnojmenné knihy, je veršovanou hrou o lidské duši a hledání životní cesty, na které hlavního hrdinu doprovází jeho vlastní zhmotněná otázka, průvodce jménem Kudykam. Téhož roku byl za tuto roli nominován na cenu Thálie.\n\nPo nečekaném úspěchu s kapelou Nightwork se jeho jméno vyšplhalo do pomyslné síně slávy. Od dob jeho začátků byla jeho pěvecká kariéra lehce diskreditována žánrem, na němž si kapela postavila svou image. Přesto se i jako frontman kapely a jako jeden z mála hudebníků bez sólové dráhy, dokázal prosadit v hudebních anketách i jako sólový zpěvák a získal hned několik samostatných ocenění.\nNezahálel však ani na filmovém poli a v televizním filmu \"Rytmus v patách\", který natočila Andrea Sedláčková podle knižní předlohy Josefa Škvoreckého s názvem \"Malá pražská Matahára\", ztvárnil postavu mladého saxofonisty Dannyho Smiřického. Do povědomí veřejnosti vstoupil i díky filmu \"Ženy v pokušení\", v němž ztvárnil mladého záletníka. K této komedii nazpíval společně se svou kapelou Nightwork píseň \"Slunce v duši\", která se pak objevila i na jejich druhém vydaném albu Tepláky aneb kroky Františka Soukupa. V roce 2013 si zahrál Vojtu ve filmu Alice Nellis Revival. Se vzrůstající popularitou šla ruku v ruce i jeho pracovní vytíženost, a proto v srpnu 2010 opustil hudební formaci T.O.P. Dream Company, jíž byl několik let členem, aby se mohl plně věnovat kapele Nightwork. Přesto však ještě téhož roku rozjel koncertní šňůru s brněnským orchestrem B-Side Band, téměř v návaznosti poté, kdy skončila jeho spolupráce s houslovým virtuosem Pavlem Šporclem na turné s názvem Pocta mistrům, na němž vystupoval jako host.\n\nV lednu roku 2012 opustil z osobních a časových důvodů angažmá v Národním divadle a výrazně omezil i svou účast v dalších projektech.\n\nV březnu 2018 vyšla audiokniha podnázvem \"Svatební cesta do Jiljí\", kterou namluvil společně s manželkou Tatianou Dykovou.\n\n\n"}
{"id": "536081", "url": "https://cs.wikipedia.org/wiki?curid=536081", "title": "Quartier de la Villette", "text": "Quartier de la Villette\n\nQuartier de la Villette (\"čtvrť La Villette\") je 73. administrativní čtvrť v Paříži, která je součástí 19. městského obvodu. Má nepravidelný půdorys a rozlohu 128,6 ha. Jejími hranicemi jsou ulice \"Rue de l'Ourcq\" na severovýchodě, \"Rue de Meaux\" a \"Avenue Jean-Jaurès\" na jihovýchodě, \"Boulevard de la Villette\" na jihozápadě a \"Rue d'Aubervilliers\" na západě.\n\nČtvrť nese jméno bývalé vesnice La Villette, která se v těchto místech rozkládala, a která byla v roce 1860 připojena k Paříži. Vesnice ležela při silnici z Paříže do Flander. Původně se skládala ze dvou částí\n(La Grande Villette a La Petite Villette). Převažujícím obyvatelstvem byli dělníci, kteří zde pracovali v četných továrnách a také v rozsáhlých jatkách.\n\n\n"}
{"id": "536087", "url": "https://cs.wikipedia.org/wiki?curid=536087", "title": "Robert I. (biskup vratislavský)", "text": "Robert I. (biskup vratislavský)\n\nRobert I. († 1140, 1142 nebo 1143) byl sedmý biskup vratislavský.\n\nJeho pontifikát je tradičně řazen do rozmezí let 1126–1142.\n\nO jeho činnosti v úřadu nejsou konkrétní zprávy. Byl podporovatelem benediktinů a roku 1139 daroval vratislavském klášteru Panny Marie (později svatého Vincence) kostel svatého Michala. Téhož roku se rovněž poprvé zmiňuje vratislavská katedrální kapitula.\n\nZa pontifikátu Roberta I. založil palatin Petr Wlostovic klášter řádu augustiniánů kanovníků na hoře Sleze ( \"Ślęza\", \"Zobtenberg\"). Přesný rok založení není znám: stalo se tak mezi lety 1121 a 1138, nejpravděpodobněji v letech 1128/34.\n\nNa začátku roku 1142 je biskup Robert doložen v Krakově, kam se uchýlil k Vladislavu II. Vyhnanci a kde 20. dubna vysvětil románskou katedrálu svatého Václava na Wawelu. V této katedrále se nachází i jeho hrob. Smrt biskupa Roberta je zaznamenána 11. dubna 1143.\n\nSlezský medievista profesor Tomasz Jurek však dovozuje, že biskup Robert I. zemřel již roku 1140; pozdější zmínky by se pak týkaly jeho nástupce Roberta II..\n\n"}
{"id": "536092", "url": "https://cs.wikipedia.org/wiki?curid=536092", "title": "Marin-Epagnier", "text": "Marin-Epagnier\n\nMarin-Epagnier je švýcarská obec v kantonu Neuchâtel. Nachází se na severovýchodním okraji Neuchâtelského jezera v nadmořské výšce 455 metrů. V roce 2007 zde žilo 4 087 obyvatel.\n\n"}
{"id": "536093", "url": "https://cs.wikipedia.org/wiki?curid=536093", "title": "Tokudži Iizuka", "text": "Tokudži Iizuka\n\nTokudži Iizuka (飯塚徳二 \"Iizuka Tokudži\") byl pilotem palubních útočných letadel (艦上爆撃機 \"kandžó bakugekiki\", zkracováno na 艦爆 \"kanbaku\") japonského císařského námořního letectva, který bojoval ve druhé světové válce v Pacifiku. Druhou světovou válku přežil a po ní sepsal a v měsíčníku \"Bikers Station\" publikoval svoje paměti, které byly následně přeloženy do angličtiny a publikovány na serveru j-aircraft.com.\n\nNa počátku války působil v rámci \"Akagi bakugekitai\" (letka \"kanbaku\" z \"Akagi\"). Během výcviku před útokem na Pearl Harbor pilotoval D3A1 „AI-208“ z \"Akagi\". Dne 7. prosince 1941 se \"santó hikó heisó\" (三等飛行兵曹 ~ svobodník) Iizuka zúčastnil druhé vlny vyslané z paluby \"Akagi\" proti Pearl Harboru. Letěl jako pilot D3A1 „AI-218“ (velitel stroje byl \"nitó hikó heisó\" [二等飛行兵曹 ~ desátník] Hiroši Kawai) na pozici druhého wingama v \"šótai\" (小隊 ~ sekce) \"taisa\" (大佐 ~ námořní kapitán) Zendži Abeho.\n\nV pozdější fázi války Iizuka působil zejména jako instruktor a na konci války se zúčastnil útoků proti postupujícím Spojencům, přičemž pilotoval D4Y Suisei. Do konce války nalétal 3550 letových hodin.\n"}
{"id": "536094", "url": "https://cs.wikipedia.org/wiki?curid=536094", "title": "Robert II. (biskup vratislavský)", "text": "Robert II. (biskup vratislavský)\n\nRobert II. († 1146 nebo 11. dubna 1143) byl osmý biskup vratislavský.\n\nJako rozmezí vratislavského pontifikátu biskupa Roberta II. se tradičně uvádějí roky 1142 a 1146.\n\nO jeho původu (usuzuje se na románský) a jeho činnosti nejsou konkrétní zprávy. V době jeho pontifikátu byl konventu augustiniánů kanovníků z flanderského Arrouaise předán kostel svatého Vojtěcha ve Vratislavi, vystavěný před rokem 1112 synem palatina Petra Wlostovice Bohuslavem; možná byl biskup Robert členem tohoto řádu.\n\nNa začátku roku 1142 je biskup jménem Robert doložen v Krakově, kam se uchýlil k Vladislavu II. Vyhnanci a kde 20. dubna vysvětil románskou katedrálu svatého Václava na Wawelu. V této katedrále se nachází i jeho hrob a smrt biskupa Roberta je zaznamenána k 11. dubnu 1143. Tyto údaje se obvykle vztahují ke stejnojmennému předchůdci Roberta II., ale slezský medievista profesor Tomasz Jurek argumentuje, že Robert I. zemřel již roku 1140, což by byl rovněž počátek vlády Roberta II. ve Vratislavi. V roce 1142 pak předpokládá jmenování Roberta II. biskupem krakovským a konec pontifikátu ve Vratislavi. Biskupa Roberta zemřelého 11. dubna 1143 pak ztotožňuje s Robertem II.\n\nV mezidobí let 1142 a 1446 je ve Slezsku doložena činnost biskupa jménem Konrád († 2. března 1146): roku 1145 vysvětil hlavní oltář v benediktinském klášteře v Lubinu a jeho smrt zaznamenává tamější nekrologium i nekrologium benediktinského kláštera Panny Marie (svatého Vincence) ve Vratislavi. Prameny však výslovně neuvádějí sídlo jeho diecéze a není jmenován ani v historických posloupnostech vratislavských biskupů.\n\n"}
{"id": "536110", "url": "https://cs.wikipedia.org/wiki?curid=536110", "title": "Kneeling", "text": "Kneeling\n\nKneeling (česky také „pokleknutí“) je schopnost vozu hromadné dopravy (nejčastěji autobusu) snížit nástupní hranu a tím umožnit nástup osobám se sníženou pohyblivostí nebo osobám s kočárky. Děje se tak nakloněním vozidla k chodníku upuštěním vzduchu z měchů pérování na jedné straně.\n"}
{"id": "536114", "url": "https://cs.wikipedia.org/wiki?curid=536114", "title": "Kazimír I. Těšínský", "text": "Kazimír I. Těšínský\n\nKazimír I. Těšínský ( Kazimierz I cieszyński) (narozen mezi lety 1280/1290, zemřel 1358) – kníže těšínský z dynastie Piastovců, ze samostatné těšínské větve.\n\nKazimír I. je druhý (\"podle věku\") synem Měška I. Těšínského a neznámé kněžny. Po otci získal v roce 1315 severozápadní část knížectví, se stolcem v Těšíně. čímž bylo ustáleno Těšínské knížectví. Jeho bratr Vladislav I. získal Osvětimské knížectví.\n\nKazimír byl v počátku své vlády v dobrý vztazích s knížetem Vladislavem I. Lokýtkem, který byl od roku 1320 polským králem. Tyto vztahy byly přerušen v letech 1321–1324, kdy bylo Těšínské knížectví několikrát napadeno Lokýtkovými spojenci (\"litevská vojska krále Gediminase\"). Na rozdíl od svého staršího bratra Vladislava I. se odvrátil od krakovského knížete Vladislava I. Lokýtka, a spojil se s českým králem Janem Lucemburským, kterému 18. února 1327 složil v Opavě lenní hold. Tento krok mu již v tom samém roce přinesl profit a výhody, byl mu slíben dědický nárok na Osvětimské knížectví a to v okamžiku, kdy by tato linie Piastovců vymřela. Na základě diplomu z 23. února 1327 Kazimír I. získal záruku dědičného nároku na Těšínské knížectví pro své potomky, a současně plnou vnitřní suverenitu z hlediska vlády v knížectví. Od toho roku byl Těšín silně spojen s Českým královstvím, což mělo velký dopad na dění v budoucích časech (\"Spor o Těšínsko v roce 1918–1919\"). Polský král, Kazimír III. Veliký, uznal tento dokument v roce 1348.\n\nKazimír I. usiloval o zajištění celistvosti knížectví. Jako svého dědice ustanovil jednoho ze svých pěti synů. Čtyři syny zasvětil kariéře v církvi. Postaral se o rozšíření knížectví, když v roce 1337 získal od bytomských knížat Seveřské knížectví. Cena za toto knížectví byla 720 hřiven, spolu s městy Seveř (polsky \"Siewierz\") a Čeladia (polsky \"Czeladzia\"). Od břežského knížete si vzal zástavu oblast Namyslova (polsky \"okręg namysłowski\"), což mělo být věno pro dceru Annu.\n\nAngažoval se rovněž ve sporu o dědictví po kozielsko-bytomských knížatech, díky čemu v roce 1355 získal polovinu Knížectví kozielsko-bytomského. To však bylo součásti vdovského nároku, kdy po dobu dvou let měla práva ke knížectví Markéta ze Šternberka († 1365), vdova po Boleslavu Kozelsko-Bytomském (1332–1354/1355), dcera Jaroslav ze Šternberka a Hoštejna a Markéty z Bíliny. V knížectví získal polovinu, a to vč. polovin z měst Bytom, Gliwice, Toszek a Pyskowice.\n\nNepovedlo se mu získal Ratibořské knížectví, když v roce 1336 vymřel tento rod Piastovců Leškem Ratibořským (polsky \"Leszek raciborski\"). Knížectví získal Jan Lucemburský, bylo v držení Mikuláše II. Opavského, vnuka Přemysla Otakara II.\n\nŠel ve šlépějích svého otce, rozvíjel města, přestavěl těšínský zámek, v roce 1320 zavedl v Bílsku právo po německém vzoru.\n\nUpevnil si svou mocenskou pozici, když provdal své dcery Annu a Anežku za dolnoslezské (\"vratislavská\") knížata, Anna si vzala Václava I. Lehnického a Anežka Konráda II. Olešnického.\n\nManželkou Kazimíra I. byla Eufemie Mazovská († 1374). V manželství se narodilo devět dětí (\"řazeno dle data narození\"):\n\n\nZemřel roce 1358 (\"existuje hypotéza, že žil ještě v roce 1360\"). Byl pohřben v dominikánském klášteře v Těšíně, ze kterého se dochoval kostel sv. Máří Magdalény, kde je také jeho knížecí náhrobek.\n\n\n\n"}
{"id": "536125", "url": "https://cs.wikipedia.org/wiki?curid=536125", "title": "Centurion (voják)", "text": "Centurion (voják)\n\nCenturion neboli setník ( centurio či též ordo, κεντυρίων, někdy též \"hekatontarch\" – ἑκατόνταρχος, v byzantské době κένταρχος) byl profesionální důstojník římské armády po Mariově reformě armády v roce 107 př. n. l. V římském vojsku měl hodnost mezi šaržemi (principales) a vojenským tribunem.\n\nCenturion obvykle velel 80 mužům, starší centurioni mohli velet celým kohortám, složeným z 6 centurií (setnin), nebo byli členy štábu legie, již tvořilo 10 kohort.\nOdznakem moci byla révová hůl (\"vitis\"), která sloužila k vykonávání tělesných trestů.\n\nKaždý manipul vojska, který se dělil na dvě centurie, měl dva centuriony (centurion \"prior\" a \"posterior\"), mezi kterými nelze s jistotou dokázat žádný rozdíl v hodnosti. V legii tvořené 30 manipuly bylo tedy 60 centurionů.\n\nVojíni v manipulech byli podle výzbroje děleni do tří skupin – \"hastati\", \"principes\", \"triarii\" (\"pili\"). Stupeň hodnosti centuriona byl určen oddělením a manipulem, do kterého patřil. Nejnižšího stupně byl centurion desátého manipulu hastatů, nejvyšší centurion prvního manipulu triariů (primus pilus, primipilus), který byl zván k válečným poradám.\n\nPo zrušení manipulů, zavedení kohort a sjednocení výzbroje byl zřejmě zvolen jiný systém výběru, ale stará pojmenování zůstala. Šest centurionů první kohorty mělo zřejmě nejvyšší postavení a ostatní centurioni si byli rovni.\n\nZa republikánské doby vybírali centuriony na konsulovo povolení vojenští tribunové ze starších a zkušených vojínů.\nPravidelný postup do přednějších manipulů a oddělení nebyl možný v prvních dobách republiky s nestálým vojskem. Umožněn byl až v pozdějších dobách republiky a za císařství.\nDalší povýšení jsou výjimkou a vyskytují se jen zřídka.\n\nOttova encyklopedie obecných vědomostí, str 301\n"}
{"id": "536130", "url": "https://cs.wikipedia.org/wiki?curid=536130", "title": "Dějiny účetnictví", "text": "Dějiny účetnictví\n\nDějiny účetnictví jsou tematická oblast dějin hospodářství, která se zabývá historickým vývojem způsobů záznamu ekonomických skutečností. Dějiny účetnictví začínají již v pravěku, kdy se ještě před vznikem písma například pomocí zářezů zaznamenávaly počty kusů dobytka a jiného majetku. Se vznikem písma ve starověku se záznamy postupně zdokonalily a antičtí Římané již používali systém několika navzájem provázaných účetních knih. Další rozvoj přinesl vznik podvojného účetnictví v pozdně středověké Itálii, obchodní velmoci té doby. Nejstarší systém podvojného účetnictví se dochoval z Janova z roku 1340, teoretické základy moderního účetnictví vyložil mnich Luca Pacioli roku 1494. Nezávisle vzniklo podvojné účetnictví i ve dvou asijských zemích, a sice takzvané účetnictví dračí brány koncem 16. nebo začátkem 17. století v mingské Číně, největší a nejbohatší ekonomice tehdejšího světa, a v Koreji, kde je korejský systém podvojného účtování doložen od konce 18. století. Další rozvoj nových systémů účetnictví probíhal po celý novověk a přinesl vznik řady zlepšení a regionálních variant účetnictví. \n\nBritský průmyslník 18. století Josiah Wedgwood vytvořil základy nákladového účetnictví, které mu umožnilo sledovat a rozpočítávat náklady na jednotlivé kroky průmyslové výroby, a tím se stal i objevitelem pojmů jako režijní náklady, úspory z rozsahu a utopené náklady. I v této oblasti následoval rychlý rozvoj, například koncern DuPont počátkem 20. století zavedl nové ukazatele pro ekonomické řízení podniku a rozpočty umožňující porovnávání skutečných nákladů s plánovanými, zatímco Baťovy závody ve Zlíně rozvinuly provozní účetnictví s podrobně sestavenou kalkulací výrobků vycházející z požadované prodejní ceny. Postupně se vymezilo též finanční účetnictví určené pro vlastníky kapitálu a umožňující srovnávat jednotlivé podniky při obchodování na burzách; proto byla během 19. století rozvíjena všeobecně uznávaná pravidla účtování spojená s kontrolou nezávislým auditorem. Na účetnictví měl dále silný vliv stát, vyžadující dodržování účetních postupů v souvislosti s daňovou povinností podniků. Stát také používal účetní a majetkové záznamy pro podchycení svých vlastních ekonomických aktivit, například kamerální účetnictví, které se od konce 15. století používalo v rakouských zemích. O mezinárodní sjednocení pravidel účetnictví usilují organizace jako Výbor pro tvorbu mezinárodních účetních standardů (IASC), založený v roce 1973.\n\nBěhem dějin se zdokonalovala také technika pro vedení účetních záznamů a potřebné výpočty. Jednou z nejstarších pomůcek byl abakus, fungující na principu posuvných korálků, jehož původ je pravděpodobně byzantský. První mechanickou kalkulačku pro sčítání a odčítání v roce 1642 sestrojil Blaise Pascal. Hromadně se počítací stroje začaly vyrábět v 19. století, prvním z nich byl arithmometr Thomase do Colmara. Kombinací psacího a počítacího stroje vytvořila firma Burroughs na konci 19. století účtovací stroj. Od 60. let 20. století se začaly používat tzv. samočinné počítače, tehdy však velmi nákladné. Osobní počítače od konce 70. let 20. století však byly dostupnější a účetní software případně celé informační systémy podniků se staly postupně normou vedení účetnictví.\n\nÚčetnictví vzniklo jako nástroj k číselnému zaznamenávání hospodářských transakcí. Zpočátku sloužilo k zaznamenávání stavu a pohybu majetku. Nejstarší účetní záznamy se zachovaly ve formě zářezů do dřeva, kostí, keramických nádob či kamene. Nejznámější formou je tzv. \"vrubovka\" – dřevěná tyč, na které se zářezem poznamenala pohledávka, seříznutím příslušného počtu zářezů se zaznamenala úhrada pohledávky. Podobně se používaly i provazy, a to prostřednictvím uzlů (uzlovka) nebo navlékáním drobných předmětů. Vznik dokonalejších účetních záznamů umožnil až vynález písma. \n\nVe starověkých státech již ve 4. tisíciletí př. n. l. sloužilo účetnictví k záznamenávání o produkci a obchodu s obilím, které byly soustředěny v rukou státu. Příkladem těchto účetních záznamů jsou hliněné tabulky z Babylonii nebo zápisy na papyrus v Egyptě. Paralelně se účetnictví rozvíjelo i v Indii a Číně. Od Babyloňanů a Egypťanů převzali účetnictví Řekové, kteří transakce zapisovali na papyrus, později na dřevěné desky. Kromě nejvýznamnějšího účtujícího subjektu – státu – zde působily také banky v chrámech a soukromí bankéři – \"trapezité\". Ti vedli účetnictví o správě depozit a žirovém styku. K tomu využívali i účty o dvou stranách.\n\nOd trapezitů převzali přibližně v 2. století př. n. l. účetní dovednosti Římané, u nichž se objevuje první systém účetních knih: \"adversaria\" (poznámkové knihy) pro denní záznamy, ze kterých se zpravidla měsíčně přepisovaly záznamy do knih \"codex accepti et expensi\" (kniha příjmů a vydání) a \"codex rationum\" (kniha účtů). Od Římanů přebírali účetnictví i ostatní obyvatelé na území Římské říše i v jejím sousedství.\n\nSamostatný vývoj probíhal v Číně. Už od nejstarších dob byl užíván desítkový systém, rozvoj účetních metod odpovídal postupnému růstu státních i komerčních aktivit. Čínské účetnictví mělo některé specifické charakteristiky plynoucí z vlivů čínské kultury, především konfucianismu a \"feng-šuej\". Typická byla nechuť k jasnému a ostrému oddělení jednotlivých účtů a důraz na celkovou bilanci, pokud možno vyrovnanou. Zatímco pravidla účtování ve státní správě byla relativně propracovaná, v soukromé sféře dlouho platily pouze nepsané účetní standardy. Účetní dynastie Čou (1100–476 př. n. l.) používali kontrolu výdajů, pravidelné (desetidenní, měsíční, roční) vyúčtování, vládní audit. Používaný systém jednoduchého účetnictví byl nazván tříčlenná bilanční metoda (\"san-ču ťie-suan\"). účetnictví bylo jednoduché, transakce byly zapisovány do deníků po sobě, jak následovaly. Knihy byly uzavírány s použitím rovnice: příjmy (\"žu\") − výdaje (\"čchu\") = saldo (\"jü\").\n\nV tchangském období čínští účetní zavedli používání tří základních typů účetních knih: memorandum (\"cchao liou\"), deník (\"si-liou\") a hlavní kniha (\"cung-čching\"). O každé transakci byl pořízen záznam (memorandum). Koncem dne byly záznamy zapsány do deníku, přičemž pro důležité skupiny transakcí existovaly podřízené deníky. Každých deset dní byly zápisy z deníku přepsány do hlavní knihy.\n\nDalší tchangskou inovací, doloženou počátkem 10. století, bylo rozvinutí tříčlenné metody v čtyřčlennou (\"š’-cu-fa\"). V ní bylo dřívější saldo nahrazeno dvěma položkami – počátečním a konečným stavem účtu. Základní rovnicí čtyřčlenné metody byla: zůstatek minulého období (\"ťin-kuan\") + nové příjmy (\"sin-šou\") − platby (\"kchaj-čchu\") = zůstatek (\"š’-caj\"). Metoda se výrazně rozšířila v sungské Číně a byla standardem používaným ve státní správě mingské i čchingské Číny.\n\nPrincipy současného podvojného účetnictví, které kromě pohybu majetku zaznamenává také přírůstek či úbytek celkového kapitálu hospodařícího subjektu, pochází od italských obchodníků, kteří své znalosti získali pravděpodobně z Egypta, Byzance či některého z východních center. Nejstaršími doklady používání podvojného účetnictví jsou účetní knihy obsahující účty o dvou stranách, u nichž však \"nelze prokázat podvojnost zápisu každé transakce\". Mezi tyto památky patří fragment účtu z roku 1134 zachovaný v Egyptě nebo část florentinské účetní knihy bankovní společnosti z roku 1211. Z roku 1216 pochází záznamy z Florencie obsahující účty o dvou stranách zaznamenaných pod sebou – pro každého obchodního partnera byl vyhrazen jeden účet, jehož zůstatek vykazoval pohledávku resp. závazek k příslušné osobě. Nejstarší celistvě zachovaný systém podvojného účetnictví \"zaznamenávající každou transakci dvakrát\" však pochází až z roku 1340, a to v účetních knihách městských finančních úředníků v Janově.\nVe 14. století se v Benátkách používaly zpravidla čtyři účetní knihy – \"popisník (inventář)\", \"memoriál (squartafoglio, vachetta)\", \"deník (giornale)\" a \"hlavní kniha (quaderno, libro maestro)\".\nNejstarší popis pravidel a principů podvojného účetnictví pochází až z 15. století. Před tím se účetní dovednosti vyučovaly zejména v Benátkách, odkud se prostřednictvím zde vyučených obchodníků šířily do Evropy například mezi hansovní kupce v Německu a severních zemích, ale také do Čech, kam byl v roce 1369 povolán Karlem IV. italský počtář Ceroni. \nSystém podvojného účetnictví poprvé popsal Benedetto Cotrugli v roce 1458. Jeho spis \"Della mercatura e del mercante perfetto\" však zůstal nevydán až do roku 1573. Jako tvůrce teorie podvojného účetnictví tak proslul Luca Pacioli, jehož traktát \"Particularis de computis et scripturis\", vydaný v roce 1494, se stal základem dnešního účetnictví. Do světa se tak dostal první popis účetních knih a postupu zapisování do nich. Pacioli v něm popsal \"benátskou metodu účetnictví\". Základem Pacioliho systému jsou tři účetní knihy – \"memoriál (memoriále)\", \"deník (giornale)\" a \"hlavní kniha (quaderno)\". Novinkou je také doporučení provádět účetní závěrku každoročně, neboť do té doby se účetní knihy uzavíraly jen při jejich popsání. Svým spisem Pacioli ovlivnil vývoj účetnictví v Itálii i okolních zemích.\n\nDalšími významnými spisy byly v Itálii \"Indirizzo degli Economi\" z roku 1586, jehož autorem byl Don Angelo Pietra, popisující vytváření majetkové a výsledkové rozvahy, které odpovídají dnešnímu způsobu uzavírání účetních knih, a \"Quaderno doppio col suo giornale secondo il costume di Venezia\" z roku 1534, jehož autorem byl Domenico Manzoni, který byl ve své době oblíbeným a rozšířeným spisem mezi obchodníky díky názorným vysvětlením účtování obchodních případů. V Německu byl v 16. století nejznámějším spis Wolfganga Schweickera \"Zwifach Buchhalten\", vydaný v roce 1549 v Norimberku, jehož přínosem byla sborníková metoda účetnictví – všechny transakce se zapisovaly do pomocné knihy a do hlavní knihy se přenášel jen jejich souhrn jednou měsíčně. V Holandsku byli nejvýznamnějšími autory spisů o účetnictví Jan Ympijn Christoffels, který ve spisu \"Nieuwe instructie\" z roku 1543 popsal využití rozvážných účtů v procesu závěrky a zavedl zvláštní účet zásoby zboží pro uzavírání účtů zboží, a Simon Stevin. \n\nV 17. století vznikly významné spisy o účetnictví i ve Francii – \"Le Parfait négociant\" od Jacquese Savaryho a \"Le Guide des Négociants et Teneurs des Livres\" od Mathieua de la Porte. Pro francouzské účetnictví bylo typickým používání více účetních knih než v účetnictví italském. De la Porte ve svém dalším spise \"La science des négocians et teneurs de livres\" popsal i tzv. jednoduché účetnictví, ve kterém se na rozdíl od italského účetnictví účtovalo soustavně pouze o pohledávkách a dluzích a příjmech a výdajích peněz. Pohyby ostatního majetku se v případě potřeby sledovaly ve zvláštních pomocných knihách.\n\nS rozvojem podnikání, obchodu a bankovnictví v mingské Číně (řada autorů uvádí mingskou dobu jako období, kdy se v Číně objevily prvky kapitalistického způsobu produkce) byla pociťována nedostatečnost dosavadních účtovacích metod. \n\nV polovině 15. století byla vynalezena směsice podvojného a jednoduchého účetnictví označovaná jako třídílné účetnictví (\"san-ťiao čang\"). Třídílné účetnictví používalo stejnou strukturu tří knih – memorandum, deník a hlavní kniha – jako dosavadní způsoby jednoduchého účetnictví. Přičemž důraz byl kladen na deníky, obvykle byla používána jejich trojice – kniha nákupů a prodejů (\"chuo-čching pu\"), kniha hotovosti (\"jin-čching pu\") a kniha převodů a osobních účtů (\"wan-laj pu\"). V tomto systému byly do deníků hotovostní platby zaznamenávány pouze jedním zápisem, kdežto ostatní položky, jako pohledávky a převody, byly zaúčtovány podvojně. Deníky byly každých pět dnů shrnuty a přepisovány do hlavní knihy, přičemž výsledný zůstatek byl stanoven čtyřčlennou metodou. Protože hotovostní transakce byly zaznamenávány jednoduchým zápisem a ostatní podvojným, byl systém nazván třídílné účetnictví.\n\nV pozdním mingském období (1570–1640) se objevil mezi bankéři, a později rozšířil i do komerční a výrobní sféry, zdokonalený systém „účetnictví dračí brány“ (\"lung-men čang\"). Používal důsledné třídění účetních operací na příjmy, výdaje, pohledávky a závazky a podvojné zápisy pro všechny transakce.\n\nV polovině 18. století bylo účetnictví dračí brány rozvinuto v pokročilejší čtyřdílné účetnictví, se zdokonaleným systémem vedení účetních knih a klasifikace účtů, jehož konečnými zprávami byly výkaz zisku a ztráty (\"cchaj-siang\") a rozvaha (\"cchun-kaj\").\n\nDo druhé poloviny 19. století pak v Číně většina malých a středních podnikatelů a konzervativnější a menší banky používala jednoduché účetnictví zpravidla ve formě čtyřčlenné bilanční metody, menšina pak využívala třídílné účetnictví. Velcí podnikatelé účtovali v některé z verzí podvojného účetnictví.\n\nNezávisle na čínských i evropských účetních postupech dospěli k objevu podvojného účtování i obchodníci v Koreji. Tamní systém podvojného účetnictví, nazvaný \"sa Kesong do čchibubŏp\" (, , „čtyřstranná kesongská účetní metoda“) je doložen kompletní sadou účetních knih obchodníků z Kesongu, z nichž nejstarší pochází z roku 1786. Korejci používali systém prvotního záznamu (memoriál), přepsaného do deníku (\"ilgi\", ) a poté do dvou hlavních knih, knihy závazků a pasiv (\"tchagǔp čangčchek\", ) a druhé knihy pro aktiva (\"oesang čangčchek\", ). Knihy byly uzavírány zpravidla po roce.\n\nOd konce 18. století se objevují pokusy o vylepšení podvojného účetnictví či o vytvoření systémů nových. Jedním z takových pokusů bylo tzv. zlepšené podvojné účetnictví, jehož cílem bylo zavedení rozpočtu do systému účetních knih. Jeho tvůrcem byl v roce 1770 Adam von Heinfeld. Umožňovalo nejen zjistit stav majetku a výsledek hospodaření, ale bylo možno také sledovat rozdíl mezi předpokládanými a skutečnými náklady a výnosy. Významným přínosem bylo účetnictví tabulkové (tabelátní), známé také jako účetnictví americké, jehož tvůrcem byl Edmond Degrange. Popsal jej ve spisech \"La Tenue les Livres rendue facile\" z roku 1795 a \"Nouvelle méthode pour tenir des Livres\" z roku 1804.\n\nV Anglii bylo nejvýznamnějším počinem tzv. anglické účetnictví Edwarda Thomase Jonese z roku 1795. V 19. století vzbudily v Itálii velký zájem dva nové účetní systémy. Prvním z nich byla logismografie, systém s počtverným účtováním. Jejím vynálezcem byl Giuseppe Cerboni. Cílem logismografie bylo sledování výsledku hospodaření uprostřed období bez provádění uzávěrky. Ačkoli byla v roce 1880 zavedena v účetnictví italského království, neosvědčila se a byla v roce 1904 nahrazena podvojným účetnictvím. Zcela novým systémem byla také statmografie, vytvořená Emanuelem Pisanim v roce 1875. K evidenci hospodářských transakcí se používala \"kniha syntetických bilancí\", která obsahovala jak rozpočet – předpokládané příjmy a výdaje, tak i transakce skutečné. Kromě toho umožňovala i okamžité zjištění hospodářského výsledku. Také statmografie se v praxi neosvědčila. \n\nV Německu bylo v 19. století vytvořeno a popsáno několik účetních systémů – Německé účetnictví S. G. Meissnera v roce 1803, Německé generální účetnictví Siegfrieda Matheuse v roce 1876, spojující všechny účetní knihy do jednoho deníku zvaného \"Primanota\" či Pruské podvojné účetnictví, které v roce 1832 popsal Joseph Teplitz. Z dnešního pohledu bylo nejvýznamnějším přínosem Nové německé účetnictví Alberta Schiemera z roku 1914, které přineslo číslování účtů, které byly do té doby označovány pouze názvem. V Čechách byl od roku 1858 využíván účetní systém o dvou účetních knihách (deník a hlavní kniha), známý také jako Kheilův účetní systém, jehož autorem byl Karel Petr Kheil (otec). Mezi novinky 19. století se zařadilo i potrojné účetnictví, které popsal Fjodor Venědiktovič Jezerskij v roce 1873. Snahou bylo vyčíslit a zaznamenat zisk či ztrátu u každé jednotlivé účetní transakce.\n\nRozvoj průmyslu v 18. a 19. století přinesl nové požadavky i na účetnictví. Postupně docházelo k oddělení vlastnictví podniku a jeho řízení. Následkem toho se další vývoj účetních systému rozdělil do dvou větví, a to na účetnictví pro externí uživatele (vlastníci, akcionáři, stát) a účetnictví pro interní uživatele (manažeři). Zatímco majitelům stačily informace o stavu majetku a nárůstu kapitálu, manažeři potřebovali také kromě těchto informací vědět, co má vliv na výsledek hospodaření. Do popředí se tak dostává zájem podrobněji sledovat náklady podniku. \nZa průkopníka nákladového účetnictví je označován Josiah Wedgwood, který se snažil ve svých keramických závodech analyzovat náklady na materiál a práci pro každý krok ve výrobě, rozpočítávat na jednotlivé produkty náklady, které nelze přímo přiřadit jednotlivým výrobkům (režijní náklady) a na základě těchto rozborů stanovovat prodejní ceny i cílové skupiny svých zákazníků. Objevil také úspory z rozsahu a utopené náklady.\n\nJiž v 1. polovině 19. století přestává být dostačující účtování o transakcích mezi podnikem a externími subjekty, ale je potřeba také účtovat o jednotlivých krocích ve výrobě. Tyto informace byly požadovány v továrnách, kde bylo sloučeno několik řemeslných činností do jednoho podniku, zejména v textilních závodech. Nejznámějším systémem byl v té době Walthamský systém vedení nákladového účetnictví, poprvé zavedený ve společnosti Boston Manufacturing Company, ve kterém byly sledovány odděleně výrobní náklady od nákladů na správního ústředí.\nVe 2. polovině 19. století se účetníctví rozvíjelo zejména v železniční dopravě. Cílem bylo odhalovat nadměrné náklady i srovnávat jednotlivé divize. Významnou osobností byl Albert Fink, který zavedl tunomíli – jednotku pro sledování nákladů a členění nákladů do skupin čtyř kategorií podle toho, zda byly závislé na objemu přepravy (zvlášť náklady na údržbu a zvlášť personální náklady), na vykonaných tunomílích či se jednalo o fixní platby nezávislé na objemu výkonů.\n\nKoncem 19. století se nákladové účetnictví rozšířilo i do dalších odvětví. Mezi nejznámější patřil lístkový systém účetnictví (voucher system) používaný v ocelárně Edgar Thomson Steel Work, jejímž majitelem byl Andrew Carnegie. Tento systém spočíval ve sběru informací o spotřebě materiálu a práce na jednotku produkce tak, aby byla na snižování nákladů produkce zainteresována většina pracovníků.\n\nNa začátku 20. století byl průkopníkem novinek v účetnictví koncern DuPont, kde byly kromě nových ukazatelů pro ekonomické řízení podniku zavedeny rozpočty, jejichž používání vyžadovalo porovnávání skutečných nákladů s plánovanými. Ve 20. letech 20. století byly v podniku zaváděny vnitropodnikové (převodní) ceny odvozené z tržních cen, které sloužily k zúčtování předávek výkonů mezi jednotlivými divizemi tak, aby nakupující divize mohla volit mezi externí dodávkou a nákupem z jiné divize.\n\nVýrazným způsobem se do dějin účetnictví zapsalo také provozní účetnictví používané v Baťových závodech ve Zlíně. Podstatou provozního účetnictví byly podrobně sestavené kalkulace jednotlivých výrobků vycházející z požadované prodejní ceny. Jejím cílem bylo nejen stanovit normy spotřeby materiálu a práce na jednotku výroby, ale také stanovit vnitřní zúčtovací ceny pro převod zásob mezi jednotlivými středisky. Každé z těchto středisek bylo samostatnou jednotkou, jejímž úkolem bylo vytvořit zisk, který měl být rozdílem mezi kalkulovanou zúčtovací cenou a náklady, které středisko mohlo ovlivnit. Cílem provozního účetnictví bylo také vytvoření transparentního systému pro odměňování zaměstnanců odpovědných za řízení střediska. \n\nPo 2. světové válce se bývalí zaměstnanci Baťových závodů pokoušeli vytvořit systém vycházející z Baťova provozního účetnictví, zejména za účelem sestavování \"krátkodobých závěrek\", které se sestavovaly častěji než jednou za rok. Jednodušší variantou byla metoda doplňkového účtování, která vnitropodnikové transakce evidovala pouze jedenkrát za sledované období. Dokonalejší variantou bylo úplné provozní účetnictví, evidující vnitropodnikové transakce na speciálních účtech. Později bylo též označováno jako vnitropodnikové účetnictví.\n\nOd 2. pol. 20. století jsou na účetnictví kladeny vyšší nároky na lepší informační podporu řídících osob, zvláště v pohledu na budoucnost. Vymezuje se tak manažerské účetnictví, které je systémem integrujícím nákladové účetnictví, rozpočetnictví a kalkulace.\n\nZatímco vývoj nákladového účetnictví probíhal v souladu s požadavky a potřebami manažerů, účetnictví pro vlastníky kapitálu – finanční účetnictví – bylo zdokonalováno tak, aby bylo možné srovnávat stav majetku a výsledky hospodaření v jednotlivých podnicích, zejména při obchodování s jejich akciemi na burzách. Proto byla již během 19. století vytvářena a sepisována všeobecně uznávaná pravidla účtování. Současně byla požadována kontrola – ověření účtování společnosti nezávislou osobou – auditorem.\n\nVýznamným externím uživatelem se stává i stát, který ovlivňuje pravidla účetnictví z důvodu, že se na základě výsledku hospodaření stanovuje daňová povinnost podniku. Se vznikem států s centrálně řízenou ekonomikou se objevuje požadavek státní správy na jednotnou podobu výkaznictví. Takto postupovalo na popud Hjalmara Schachta v roce 1937 nacistické Německo, které podnikům od určité velikosti přikazovalo používat účtovou osnovu a postupy účtování závazné pro dané odvětví průmyslu. Ve 2. pol. 20. století také došlo v některých zemích k zestátnění podniků. Účetnictví se tak stává informační základnou pro stanovování státních norem spotřeby práce a materiálu. \n\nRozpadem socialistického bloku však tyto požadavky ustoupily do pozadí, a do popředí zájmu se dostává snaha o mezinárodní sjednocení pravidel účetnictví. Za tímto účelem jsou Výborem pro tvorbu mezinárodních účetních standardů (IASC), založeném v roce 1973, vydávány mezinárodní účetní standardy (IAS), od roku 2001 označované jako mezinárodní standardy účetního výkaznictví (IFRS), v roce 2009 doplněné i o standardy pro malé a střední podniky (IFRS for SMEs). V současnosti probíhá snaha o sjednocení s ostatními všeobecně uznávanými účetními principy, zejména s US GAAP, které jsou rovněž světově významným souhrnem účetních pravidel.\n\nVe státní správě byly ve středověku využívány odlišné účetní systémy od účetnictví podnikatelů. Jejich cílem bylo evidovat předpisy částek, které mají být vybrány a záznamy o úhradách těchto předpisů. Kromě toho se také prováděly soupisy vrchnostenského majetku. K zakládání nabývacích listin a povinností poddaných sloužily od 8. století knihy tradic (také kopiáře či karteláře) nebo za vlády Karlovců v 9. století tzv. polyptycha (obsažné spisy). Od 10. století se do knihy tradic zapisovalo přímo. \n\nNa konci 12. století dosáhly majetkové transakce takových rozměrů, že je bylo nutno systematicky upravovat. K tomu sloužily urbáře, obsahující soupisy půdy a trvalý předpis všech povinností a poddanských dávek. Předpokládané příjmy se z urbářů opisovaly zpočátku na volné listy, od 15. století do účetních knih, kde se nalevo evidovala povinnost k plnění a napravo se po zaplacení poznačilo splnění této povinnosti. Na tomto principu je založeno tzv. kamerální účetnictví, které se od konce 15. století používalo v rakouských zemích. To bylo v roce 1750 na čas odsunuto účetnictvím podvojným. Od roku 1768 se používala tzv. zlepšená kamerální soustava, jejímž tvůrcem byl Johann Matthias Puecheberg. Zlepšení spočívalo například v zavedení pokladního deníku, který umožňoval příjmy a vydání evidovat chronologicky. Spojit přednosti kamerálního a podvojného účetnictví se pokusil Friedrich Hügli, tvůrce tzv. konstantního účetnictví. Ačkoli bylo zpočátku oceňováno některými teoretiky, neprosadilo se trvale ani ve správě Bernského kantonu, kde jej Hügli jakožto jeho správce zavedl.\n\nK usnadnění účetních prací sloužily od nejstarších dob nejrůznější mechanické pomůcky. Jednou z nejstarších pomůcek pro počítání je abakus, jednoduchá pomůcka založená na principu posuvných korálků, jejíž původ je pravděpodobně babylónský.\n\nPřístroj, který by automaticky počítal, se snažili vytvořit Leonardo da Vinci (podle jehož poznámek a náčrtů byl sestrojena v 70. letech 20. století) či Wilhelm Schickart. Za první prakticky použitelný počítací stroj se však považuje až mechanická kalkulačka pro sčítání a odčítání, kterou v roce 1642 sestrojil Blaise Pascal. Jeho stroj zdokonalil Gottfried Wilhelm Leibniz v roce 1694, jehož krokový kalkulátor dokázal kromě sčítání a odčítání ještě násobit, dělit a počítat druhou mocninu. Hromadně se počítací stroje začaly vyrábět až v 19. století, přičemž prvním z nich byl arithmometr Thomase do Colmara. Proslulým se stal jiný druh arithmometru, jenž sestrojil v roce 1873 W. T. Odhner.\n\nV 1. polovině 20. století se hojně rozšířily kalkulačky, fungující na stejném principu jako starší počítací stroje, ale pro uživatele byly navíc zdokonaleny klávesnicí, pomocí níž se zadávaly číslice, a elektromotorem, který nahradil ruční pohon. Kombinací psacího a počítacího stroje sestrojila firma Burroughs v roce 1892 účtovací stroj. Nejdokonalejší formou počítacího stroje byly fakturační stroje, které dokázaly psát jako psací stroj, sčítat v řádcích a sloupcích a násobit jako kalkulačka.\n\nOd počátku 20. století byly mechanické pomůcky využívány nejen k pomocným výpočtům, ale také k vlastním zápisům do účetních knih. Předchůdcem této mechanizace bylo tzv. propisovací účetnictví, které pomocí vhodně uspořádaných listů a karbonového papíru umožňovalo jeden zápis současně propsat na více listů. První způsob propisovacího účetnictví byl zaveden v roce 1909 firmou Hinz v Berlíně. Ruční propisovací účetnictví se stalo základem pro funkci účetních propisovacích strojů, u kterých nebylo nutné vypočtený výsledek ručně přepisovat do účetních knih. \n\nV 2. polovině 20. století se začaly používat tzv. samočinné počítače, vybavené děrnými štítky nebo bubnovými či páskovými paměťmi. Vysoké náklady na jejich pořízení a provoz však bránily jejich masovému používání. Převratem tak bylo až rozšíření osobních počítačů od konce 70. let 20. století. Začala tím i nová epocha účetních systémů – software, umožňující spoustu ruční práce při vedení účetnictví automatizovat, zefektivnit a integrovat drtivou většinu procesů v podniku do jednoho informačního systému.\n\n\n\n\n"}
{"id": "536136", "url": "https://cs.wikipedia.org/wiki?curid=536136", "title": "Ring Ring", "text": "Ring Ring\n\nTermín Ring Ring může znamenat:\n\n"}
{"id": "536141", "url": "https://cs.wikipedia.org/wiki?curid=536141", "title": "Binodála", "text": "Binodála\n\nJako binodála (též binodální či koexistenční křivka) se v termodynamice označují podmínky, za kterých mohou koexistovat dvě různé fáze látky. Obdobně je to také hranice mezi sadami podmínek, za kterých je pro systém termodynamicky výhodnější, když jsou fáze plně smíšené a když existují fáze samostatně. Obecně je binodála definována podmínkami, kdy je chemický potenciál všech složek roztoku v každé z fází roven. Extrém binodální křivky v teplotě koinciduje se spinodální křivkou a je znám jako kritický bod.\n\nV binárních (dvousložkových) směsích lze binodálu určit pro danou teplotu pomocí tangenty k volné energii, jak je vidět na obrázku.\n"}
{"id": "536142", "url": "https://cs.wikipedia.org/wiki?curid=536142", "title": "Quartier du Pont-de-Flandre", "text": "Quartier du Pont-de-Flandre\n\nQuartier du Pont-de-Flandre (\"čtvrť Flanderský most\") je 74. administrativní čtvrť v Paříži, která je součástí 19. městského obvodu. Má rozlohu 237,7 ha a ohraničují ji Boulevard périphérique na severu a na západě, \"Avenue Jean-Jaurès\" na jihu, \"Rue de l'Ourcq\" na jihozápadě a \"Rue d'Aubervilliers\" na východě.\n\nČtvrť byla pojmenována podle jediného zvedacího mostu v Paříži, který se nachází na vodním kanálu Bassin de la Villette. Samotný most se ovšem nachází na území sousední čtvrti Villette. Značnou část rozlohy čtvrtě zabírá park Villette, který byl vybudován na místě městských jatek. Veřejná zeleň proto tvoří 21% plochy čtvrti Pont-de-Flandre.\n\n"}
{"id": "536146", "url": "https://cs.wikipedia.org/wiki?curid=536146", "title": "Arrival", "text": "Arrival\n\nArrival může znamenat:\n\n\n"}
{"id": "536148", "url": "https://cs.wikipedia.org/wiki?curid=536148", "title": "Nosorožec jednorohý", "text": "Nosorožec jednorohý\n\nJednorohý nosorožec (\"Elasmotherium\") je vyhynulý živočich ze skupiny velkých nosorožců, jenž žil v Asii v pleistocénu převážně v době před 2,6 miliony až 29 000 lety. Dosahoval délky 5–6 metrů a v kohoutku měřil až 2,7 metru. Jeho hmotnost činila až 7 tun. Toto zvíře však mělo i přes svoji mohutnost velmi slušnou pohyblivost. Na lebce mělo impozantní keratinový roh s bází téměř přes celou obličejovou část lebky. Délka rohu byla kolem 2 metrů. Elasmotheria se vyskytovala v otevřených stepích a na pobřeží řek, kde se živila travou, příbřežními rákosy a malými keři.\n\nPodčeleď Elasmotheriinae, kam tento rod patří, se oddělila od podčeledi Rhinocerotinae, do které spadají všechny recentní druhy nosorožců, přibližně před 47 miliony let.\n\nNejvětším druhem byl \"Elasmotherium sibiricum\", který přežíval ve stepních oblastech východní Evropy a střední Asie až do období před přibližně 39 tisíci roky.\n\nJednorohý nosorožec se objevuje především v trikovém dokumentu Impossible Pictures Prehistorický park. Vyobrazen byl také v sedmé epizodě seriálu Armagedon zvířecí říše. Mohl se stát také předlohou mýtů jako je jednorožec.\n"}
{"id": "536150", "url": "https://cs.wikipedia.org/wiki?curid=536150", "title": "Fundace", "text": "Fundace\n\nFundace (lat. \"fundatio\" od \"fundó\", zakládám) je právnická osoba, která byla vytvořena vyčleněním majetku za určitým účelem. Jde tak o účelové sdružení majetku s vlastní právní osobností. Určení účelu, kterému tento samostatný majetek slouží, je základem \"fundační svobody\" zakladatele. Může jít jak o účel veřejně prospěšný, spočívající v podpoře obecného blaha, tak o účel soukromý, v němž se projevují zájmy konkrétních osob. Existují ovšem fundace, např. rodinné, které mohou sloužit oběma účelům zároveň. Smíšený charakter mají také fundace dobročinné, které podporují určitým způsobem vymezený okruh lidí. Nelze však založit fundaci, která by se věnovala především podnikání, stejně jako nadaci, která by byla prospěšná výlučně zakladateli.\n\nCharakter fundací bývá různý, zatímco v anglosaské právní oblasti jsou takto chápána všechna sdružení majetku bez ohledu na konkrétní právní formu (funkcionální pojetí), v kontinentální Evropě jde vždy o subjekt práva (organizační pojetí). I zde se ale rozlišuje, zatímco třeba v Německu nezáleží na typu právnické osoby, v Rakousku je přístup dvojí, buď je \"Stiftung\" jako sdružení majetku také protikladem ke korporacím, nebo jde o zvláštní typ právnické osoby. V tomto druhém významu odpovídá českým nadacím po roce 2014. Do té doby se totiž v českém prostředí pro fundace vždy používalo obecného názvu „nadace“, zákonodárce pak při rekodifikaci soukromého práva použil nového souhrnného výrazu „fundace“ k označení nadací i fondů, neboť připomíná obě tyto skupiny a navíc měl být vhodným antonymem k výrazu „korporace“.\n\nV římském právu fundace, resp. nadace (\"universitates rerum bonorum\") vznikly až dlouho po korporacích (\"universitates personarum\"). Objevily se teprve ve 4. stol. n. l. za křesťanských císařů, do té doby mohl dárce pouze svěřit majetek nějaké korporaci a dát jí pokyny, jak s ním má nakládat – šlo o tzv. nadaci fiduciární. Jako první byly uznávány samostatné subjekty zřízené za náboženským nebo humanitním účelem, šlo o nemocnice, chudobince, sirotčince apod. Zřizovány byly listinou, ve které byl stanoven jejich účel a správa, právní osobnost získávaly až schválením od příslušného biskupa a i poté podléhaly církevnímu dozoru. Naproti tomu měly takové nadace (\"piae causae\", \"pia corpora\") jisté výhody, na rozdíl od korporací měly např. plnou dědickou způsobilost. Přesto byly v rámci kanonického práva stále pojímány více jako trvalé osobní svazky, zcela účelovými sdruženími majetku se staly až po jejich podřízení světské moci.\n\nPřístup k fundacím byl jiný v německé a švýcarské právní oblasti, kde šlo o v zásadě soukromou sféru, zatímco třeba ve francouzských či rakouských poměrech převládal dohled státu. Přesto např. rakouský obecný zákoník občanský ve svém jediném ustanovení § 646 vlastně jen odkazoval na úpravu veřejnými předpisy a až v roce 1841 byl vydán dekret, jímž byla stanovena jednotná pravidla. Bylo určeno, že zakladatel musí určený majetek věnovat trvalému účelu a pro vznik nadace bylo navíc zapotřebí získat státní povolení. Právní teorie tehdy nadace zařazovala mezi „jiné právnické osoby“ a popisovala je jako neosobní účelové jmění, odlišné od jmění soukromého. Vývoj nadačního práva byl přerušen v roce 1953, kdyby byla tato právní forma zrušena, stejně jako všechny dosud existující nadace. Výjimkou bylo pouze Nadání Josefa, Marie a Zdenky Hlávkových, ačkoli přišlo o značnou část svého majetku.\n\nNadace se jako zvláštní právnické osoby vrátily do českého, resp. československého právního řádu v roce 1990 prostřednictvím novely hospodářského zákoníku (§ 389b). Toto systematické zařazení, velmi stručná úprava a jejich pojetí jako účelových fondů se neukázalo vhodným a proto už od roku 1992 byla právní úprava nadací vložena do občanského zákoníku (§ 20b–20e a § 477 odst. 2). Zde se již upravoval statut nadace a bylo také umožněno její zřízení prostřednictvím závěti. Zmocnění k přijetí speciálního zákona bylo nicméně naplněno až v roce 1997, kdy byl přijat komplexní zákon č. 227/1997 Sb., o nadacích a nadačních fondech. Ve svém původním znění byl přesto poměrně restriktivní, když účel nadací omezil jen na veřejně prospěšné záležitosti a přísně reguloval nakládání s jejich majetkem. K liberalizaci nadačního práva došlo až v roce 2010, kdy se se také zdůraznila odlišnost mezi nadacemi a nadačními fondy.\n\nZákladním rozlišením jsou fundace, stejně jako jiné právnické osoby, buď charakteru soukromoprávního, nebo veřejnoprávního. Právo soukromoprávních fundací bylo kdysi jednotné, když znalo pouze nadace. Nyní občanský zákoník výslovně upravuje v ustanoveních § 303–305 jen základní obecné charakteristiky všech fundací a dále se věnuje jejím dvou základním formám – nadacím (§ 306–393) a nadačním fondům (§ 394–401). To ovšem nemusí být jediní zástupci fundací v českém právu. Vedle nich existuje ústav (§ 402–418), který je smíšeným útvarem, neboť má věcný základ i osobní prvek. Z pohledu části právní teorie je nicméně zařazován mezi fundace. Stále také přežívají obecně prospěšné společnosti, zavedené roku 1995 do českého právního řádu poněkud neorganicky, protože označení „společnost“ navazuje dojem korporace, ačkoli jejich základ je převážně majetkový a jsou zaměřeny na poskytování obecně prospěšných služeb veřejnosti. Jejich místo mezi fundacemi navíc podporuje nová právní úprava tím, že se mohou přeměnit na nadace, nadační fondy nebo ústavy. Jestliže by byly fundace pojímány funkcionálně a nezáleželo by tak na právní subjektivitě, mohl by sem být zařazen navíc svěřenský fond (§ 1448–1474), případně i přidružený fond (§ 349–352). V praxi tak funkce dříve připisované pouze nadacím mohou plnit nejen ony, resp. nadační fondy, ústavy nebo obecně prospěšné společnosti, ale také tyto smluvní instituty.\n\nMezi fundace veřejného práva, jejichž právní úprava je roztříštěna do množství právních předpisů, lze zařadit především státní fondy (Státní fond životního prostředí, Státní fond České republiky pro podporu a rozvoj české kinematografie, Státní fond dopravní infrastruktury, Státní zemědělský intervenční fond apod.). Část právní teorie sem řadí také např. ústavy veřejného práva (Česká televize, Český rozhlas, Česká tisková kancelář), příspěvkové organizace státu, obcí a krajů, veřejné výzkumné instituce a další právnické osoby, pokud mají majetkový základ a samostatně určený účel.\n\nZákon pro fundace pouze poměně stručně stanoví, že jsou ustavena zakladatelským právním jednáním nebo zákonem, v nichž musí být specifikován oddělený majetek a účel fundace, a že jejich vnitřní poměry upravuje jejich statut. Nejde-li tak o případ zákonem založené fundace, má její zakladatel poměrně široké možnosti, jak ji podle svých představ vytvoří, což je projev jeho \"fundační svobody\". Na druhou stranu je jeho rozhodnutí relativně trvalé a po vzniku fundace téměř nevratné. Založit ji může ještě za svého života (\"inter vivos\"), nebo závětí až pro případ své smrti (\"mortis causa\"), vždy však vznikne až zápisem do nadačního rejstříku. Konkrétní struktura fundace může být alespoň rámcově určena už v zakladatelském právním jednání, jestliže zakladatel nechce, aby byla později měněna, nebo až statutem, aby byla zajištěna možnost pružného reagování na situace v budoucnosti. Ten může opět vydat zakladatel, nebo jeho vypracování ponechat správní radě či jiné osobě.\n\nU nadací a nadačních fondů je předepsána jen obligatorní existence dvou orgánů, statutárního a kontrolního. Statutárním orgánem je \"správní rada\", která fundaci kolektivně vede, patří ji veškeré kompetence, které nejsou výslovně svěřeny někomu jinému. Kontrolu nad její činností, stejně jako nad jinými osobami pak provádí také kolektivní \"dozorčí rada\", nebo jeden \"revizor\", není-li zřízena. Kromě nich však není zakladatel jinak omezen, může pro fundaci zřídit výkonného ředitele, správce, poradce, grantovou komisi, kurátora apod.\n\n\n"}
{"id": "536152", "url": "https://cs.wikipedia.org/wiki?curid=536152", "title": "Ladislav Emil Berka", "text": "Ladislav Emil Berka\n\nLadislav Emil Berka (9. září 1907 Praha – 14. ledna 1993 Praha) byl český novinář, fotograf a filmový kritik.\n\nPo maturitě pracoval v pojišťovně a psal články o filmu a fotografii do časopisů. Od 30. let byl grafikem a redaktorem časopisů \"Ahoj na neděli\", \"Květy\" a dalších. Těsně po válce krátce působil jako filmový dramaturg.\n\nV letech 1929–1933 vytvářel avantgardní fotografie ve stylu funkcionalismu a nové věcnosti. Charakteristickým rysem jeho fotografií je použití dvojexpozice. Působil v uskupení \"Aventinské trio\" společně s Alexandrem Hackenschmiedem a Jiřím Lehovcem.\n\n\n"}
{"id": "536155", "url": "https://cs.wikipedia.org/wiki?curid=536155", "title": "Kautokeino", "text": "Kautokeino\n\nKautokeino (v místní severosámštině Guovdageaindu, v kvenštině Koutokeino) je obec a sídlo stejnojmenné municipality (kommune) v kraji Finnmark v severním Norsku u hranic s Finskem. Díky rozloze 9707 km² jde o největší obec (kommune) v zemi. Takřka 10 000 zdejších jezer či jezírek zabírá plochu asi 640 km².\n\nGuovdageaidnu/Kautokeino je jedním ze dvou kulturních center jazykové oblasti severní sámštiny. Tím druhým je Kárášjohka – Karasjok, sousední obec (kommune) ležící východně. V severosámštině znamená název \"„Guovdageaidnu“\" pojem \"„uprostřed cesty“\", protože z města je stejně daleko nejen do historického obchodního centra Alta na norském pobřeží Severního ledového oceánu, ale i do švédského Karesuanda, Karasjoku v sousední obci a dalšího obchodního města Nordreisa v kraji Troms.\n\nVětšina (90 %) ze současných pouze asi 3500 obyvatel Kautokeina používá severní sámštinu jako svůj mateřský jazyk. Celý okres je považován za kulturní centrum všech Sámů na norském území a také centrum intenzívního chovu sobů. O Velikonocích se zde pořádá filmový festival Samisk Filmfestival a hudební festival Samisk Grand Prix. Velmi populární je mezi více přijíždějícími turisty jízda na sobech a „safari“ na sněžných skútrech.\n\nV Kautokeinu se nachází mj. sámská střední škola pro chov sobů (\"Reindriftsskole\"/\"Sámi joatkkaskuvla ja boazodoalloskuvla\") i vysoká škola Sámi allaskuvla. Dále sámské národní divadlo (Beaivváš Sámi Našunálateáhter) a sámský archív (Sámi arkiiva). Vydávají se zde i noviny v sámštině – Assu. Městem prochází Struveho geodetický oblouk, který byl v roce 2005 zařazen na .\n\n"}
{"id": "536159", "url": "https://cs.wikipedia.org/wiki?curid=536159", "title": "Klínové boudy", "text": "Klínové boudy\n\nKlínové boudy () je osada, která tvoří odlehlou enklávou v Krkonošském národním parku. Rozkládají se na jižním svahu na louce nad Klínovým potokem ve vzdálenosti 1 km západně od Chalupy Na Rozcestí a 3 km jihovýchodně od horní stanice lanové dráhy Svatý Petr – Pláně. Názvy \"Klínové boudy\" a \"Klínový potok\" mají údajně svůj původ v historické výrobě dřevěných klínů, které se používaly v blízkých dolech. Většina chat slouží turistům, převážně běžkařům.\n\nVětšina chat v osadě sloužila historicky jako obydlí a hospodářství zde žijících obyvatel. V době největšího rozkvětu zde žilo několik desítek obyvatel a Klínové boudy byly samostatnou obcí s vlastním starostou. Obyvatelé byli především německé národnosti. Po 2. světové válce se následkem odsunu německých obyvatel enkláva téměř vylidnila. Některé domy se postupně přeměnily na soukromé chaty, některé sloužily jako podniková rekreační zařízení a další se staly majetkem sportovních klubů. Nejvýše položenou chatou byla Klínová bouda, která vyhořela v roce 1970 a nebyla obnoven. Na jejím místě je studánka a zastřešený útulek pro turisty.\n\nV 70. a 80. letech 20. století byly chaty hodně navštěvovány díky omezeným možnostem cestování do zahraničí a omezeným možnostem sjezdování. V důsledku odstranění těchto omezení po roce 1989 a generační výměny docházelo od roku 1990 k postupnému snižování návštěvnosti.\n\nKlínové boudy byly jedním z posledních neelektrifikovaných míst v Česku. Jedinou chatou napojenou na rozvodnou síť byla bývalá podniková chata Tesly Hloubětín, dnes přejmenovaná na hostel Bouda Klínovka, kam vedl nezkolaudovaný kabel z Chalupy Na Rozcestí. Od roku 2007 byly na rozvodnou síť postupně napojeny všechny chaty. Návrat k původnímu způsobu života a hospodaření na horách si klade za cíl Fanda Zálešák, majitel nejvýše položené farmy v Čechách, který zde se svojí ženou a třemi dětmi trvale bydlí a celoročně zde chová mj. stádo Skotského náhorního skotu – Highlandů, které zde v letních měsících na přilehlých loukách pase. Jeho záměrem je obnovit v místě plnohodnotné hospodářství s možností ubytování pro nenáročné turisty v Boudě Klínovka, kterou zde na Klínových Boudách provozuje.\n\nMotorovým vozidlem jsou dostupné od Chalupy Na Rozcestí, kam vede obtížně sjízdná cesta ze Strážného.\n\nPěší přístup je možný po turistických trasách:\n"}
{"id": "536164", "url": "https://cs.wikipedia.org/wiki?curid=536164", "title": "New Hope", "text": "New Hope\n\nNew Hope \"( Nová naděje)\" je město v Alabamě na jihu Spojených států amerických. Má přibližně 2 500 obyvatel, z toho tvoří více než 90 % běloši.\n\nNew Hope bylo založeno v roce 1829 Williamem Cloudem, původně jako Cloud's Town, již v roce 1832 se přejmenovalo na Vienna (\"„Vídeň“\"). V květnu 1864, během války Severu proti Jihu, obsadila město vojska Unie pod velením poručíka Alfreda Reeda. V prosinci téhož roku vojáci osadu vypálili. V roce 1883 byla obnovena jako New Hope.\n"}
{"id": "536169", "url": "https://cs.wikipedia.org/wiki?curid=536169", "title": "Sustain", "text": "Sustain\n\nSustain označuje dobu trvání \"ustáleného zvuku\" hudebního nástroje. U perkusivních nástrojů je sustain omezen, je to doba, za níž zvuk zanikne. U dechových a smyčcových nástrojů lze dosáhnout prakticky neomezeného sustainu. U elektronických nástrojů sustain označuje třetí ze segmentů generátoru obálky ADSR. \n\nU některých nástrojů (např. kytara) je délka sustainu jedním z kritérií jejich kvality. Čím je delší, tím bývá kvalitnější materiál, lepší zpracování apod. \n\nSustain lze uměle prodloužit, např. zkreslením zvuku nebo speciálními efekty – kompresor, sustainer aj.\n\n"}
{"id": "536170", "url": "https://cs.wikipedia.org/wiki?curid=536170", "title": "Joey DeFrancesco", "text": "Joey DeFrancesco\n\nJoey DeFrancesco (* 10. dubna 1971, Springfield, USA) je americký jazzový varhaník, trumpetista a zpěvák. Kritici z časopisu \"Down Beat\" spolu se čtenáři, jej volí každoročně od roku 2003 jako nejlepšího jazzového varhaníka.\n\nNarodil se ve Springfieldu v Pensylvánii. Jeho dědeček (Joe DeFrancesca) byl multi-instrumentalista italského původu, jeho otec hráč na Hammondovy varhany B3 \"papá\" John DeFrancesca začal malého Joeyho vodit již od sedmi let do jazzových klubů. Joey nejprve začal hrát ve věku čtyř let na klavír a krátce poté přešel na B3. Od šesti let seděl v kapele svého otce, po deseti letech začal hrál na vlastní pěst a setkal se s legendami jako je Jack McDuff a Richard \"Groove\" Holmes. Na vysokou školu šel s kontrabasistou Christian McBride, kde byli oba často káráni za nevkusné aranže jejich bigbandu. Když mu bylo sedmnáct let, požádal ho Miles Davis, aby se připojil k jeho kapele. Dále spolupracoval s triem John McLaughlina, s jazzovými kytaristy jako Pat Martino, Paul Bollenback, Jimmy Bruno, Dave Stryker, trumpetistou Big Jim Henry a s mnoha dalšími. Poslouchal a učil se od B3 mistrů, a to zejména od Jimmyho Smithe, jemuž vzdává hold ve svém 1999 \"High Note release\", \"The Champ\". V roce 2000 nahrál album \"Incredible!\" se Smithem.\n\nNyní hraje v průměru 200 dní v roce na cestách s různými hudebníky. Jádro jeho kapely tvoří Byron Landham (bicí), Paul Bollenback (kytara), nebo Pat Bianchi (klávesy) a Colleen McNabb (zpěv). Když není právě na cestách, své bydliště má v Arizoně, kde žije se svou rodinou a dcerou.\n\n\n"}
{"id": "536171", "url": "https://cs.wikipedia.org/wiki?curid=536171", "title": "Jänner rallye 2004", "text": "Jänner rallye 2004\n\nJänner rallye 2004 (Oficiálně XXII. International Jänner rally) byla úvodní soutěž dvou šampionátů. Rakouské mistrovství a Mezinárodní mistrovství České republiky v rallye 2004. Soutěž se jela ve dnech 8. až 10. ledna. Zvítězil Raimund Baumschlager a Klaus Wicha na voze Mitsubishi Carisma EVO V. Soutěž se konala poblíž městečka Freistadt v Rakousku. Soutěž se jela celá na sněhu. Po letech se jednalo o první zimní soutěž v českém mistrovství.\n\nHned od počátku se do problému dostaly české posádky. Václav Pech mladší na voze Ford Focus RS WRC měl smyk a ztratil čtyřicet sekund. Stejné problémy spojené s drobnou havárií měl Emil Triner na voze Seat Cordoba WRC. Vítězem se stal nakonec Tomáš Enge, který jel také s Focusem. Ten hned v následujícím testu měl problém s převodovkou a ztratil šanci na vítězství. Do vedení se tak dostal Baumschlager. Druhý byl po třech testech Pech a třetí polák Leszek Kuzaj na voze Toyota Corolla WRC. S novým vozem Škoda Fabia WRC startoval Jan Kopecký. Hodně ztratil po nehodách Josef Béreš na voze Hyundai Accent WRC. Problémy se spojkou zpomalili Pavla Valouška s Corollou. Při druhém průjezdu zkoušek havaroval Pech a skončil na střeše. Po pomoci od diváků vyrazil zpět na trať. Technické problémy měl Kopecký a Triner. Enge naopak vyhrál další dvě zkoušky. Po setmění se jely ještě čtyři rychlostní zkoušky. Navíc začalo sněžit a byla mlha. Kuzaj a Béreš havarovali a tak se na druhé místo dostal Kopecký a na třetí Pech. Čtvrtý byl Enge a pátý Triner.\n\nBaumschlager udržoval vedoucí pozici. Kopecký vyhrál první tři testy a stahoval svou ztrátu. Mírně se propadl Enge, na kterého se dotahoval Béreš. První odpolední test se odehrál na roztáté silnici a vyhrál ho Milan Chvojka na voze Ford Escort RS Cosworth. V dalších testech chyboval Béreš a svůj boj o čtvrtou pozici s Engem prohrál. V posledním testu havaroval i Pech, ale přes to uhájil třetí pozici.\n\nČeská účast v této kategorii byla velice slabá. Favorizovaný Hermann Gassner havaroval. O vedení pak bojovali Karim Pichler (Mitsubishi Lancer EVO VII) a Kris Rosenberger (Subaru Impreza WRX STI). Ten nakonec zvítězil. Nejúspěšnější čech byl Vojtěch Štajf (Mitsubishi Lancer EVO VI), který skončil šestý.\n\nCelou soutěž vedl Zdeněk Vrbecký na voze Honda Integra Type-R. Druhý dojel Jiří Trojan na voze Volkswagen Polo GTI. Ten jel ve třídě N/1600, ale porazil i ostatní dvoulitrové vozy. Třetí byl Marcus Leeb a čtvrtý Antonín Tlusťák (Honda Civic Type-R).\n\nV úvodních testech vítězil Dušan Kouřil na voze Škoda Felicia Kit Car. Později se ale před něj dostal Michael Honda na voze Citroën Saxo Kit Car. Druhý byl Mühlberger (Peugeot 106 Kit Car) a třetí Pavel Urban s Felicií. Kategorii A1400 vyhrál Vlastimil Hodaň s Felicií před Markem Kuldou na voze Škoda Favorit.\n\n"}
{"id": "536174", "url": "https://cs.wikipedia.org/wiki?curid=536174", "title": "Pavol Mešťan", "text": "Pavol Mešťan\n\nPavol Mešťan (původním příjmením Marmorstein) je pedagog na Slovensku a ředitel Muzea židovské kultury v Bratislavě.\n\nVystudoval slovenštinu a dějiny. Posléze působil na Vysoké stranické škole ÚV KSS v Bratislavě, kde získal profesuru. V současnosti (2009) působí na Katedře politologie a evropských studií FF UKF v Nitře.\n\nMiroslav Kusý ho označil za hlavního normalizátora na Slovensku. Podle Kusého byl znám svým angažovaným vystupováním proti Chartě 77.\n"}
{"id": "536192", "url": "https://cs.wikipedia.org/wiki?curid=536192", "title": "Highest Hopes: The Best of Nightwish", "text": "Highest Hopes: The Best of Nightwish\n\nHighest Hopes: The Best of Nightwish je kompilace od finské kapely Nightwish.\n\n\n\n\n\n\n"}
{"id": "536195", "url": "https://cs.wikipedia.org/wiki?curid=536195", "title": "Brixi (rodina)", "text": "Brixi (rodina)\n\nRod Brixi patří mezi české skladatelské rodiny, ve kterých se dědilo hudební nadání. \n\nNejslavnější hudebníci a skladatelé pocházejí z rodiny mlynáře Jana Brixiho a jeho ženy Alžběty. \n\n\nDěti Doroty Brixi a Jana Jiřího Bendy byly prvními členy rozvětveného hudebního rodu Bendů, ve kterém se muzikálnost dědí až do současnosti.\n\nDalší mladší větev pochází z oblasti českého ráje (okolí Sobotky). Rodokmen rodiny Brixí (psáno s dlouhým \"í\" na konci) je sice znám od poloviny 19. století, ale souvislost s ostatními členy rodiny Brixi z 18. stol. se jeví jen vysoce pravděpodobná, nikoliv jasně prokazatelná. Podoba příjmení se u rodiny Brixi mění a jsou známy případy různého zápisu příjmení i v několika po sobě jdoucích generací a to zejména u příjmení žen (jsou známé podoby příjmení Brixi, Brixí, Bryxí,Bryxi, Briksi, Brixíová, Brixová apod.). \nExistují ještě další větve rodu, které ale nemají v tomto přehledu zvláštní význam, jelikož se nadání rodiny projevuje v jiných oborech.\n\ndostupné\n"}
{"id": "536196", "url": "https://cs.wikipedia.org/wiki?curid=536196", "title": "The Siren", "text": "The Siren\n\n„The Siren“ je singl od finské kapely Nightwish.\n\n\n\nBonus tracks:\n"}
{"id": "536210", "url": "https://cs.wikipedia.org/wiki?curid=536210", "title": "Abdalaati Iguider", "text": "Abdalaati Iguider\n\nAbdalaati Iguider (* 25. března 1987, Errachidia) je marocký atlet, běžec, který se věnuje středním tratím. Jeho specializací je běh na 1500 metrů.\n\nPrvní úspěch na mezinárodní scéně zaznamenal v roce 2004 na mistrovství světa juniorů v Grossetu, kde získal zlatou medaili. O dva roky později na témž šampionátu v Pekingu si doběhl pro stříbro. V roce 2008 reprezentoval na etních olympijských hrách v Pekingu, kde ve finále skončil pátý. Na středomořských hrách 2009 v italském městě Pescara získal bronzovou medaili. V témže roce se umístil na mistrovství světa v Berlíně na jedenáctém místě.\n\nV roce 2010 se stal v katarském Dauhá halovým vicemistrem světa. Trať ve finále zaběhl v čase 3:41,96 a prohrál jen s Etiopanem Deresse Mekonnenem, který byl o deset setin rychlejší a obhájil titul z předchozího šampionátu ve Valencii. Na následujícím halovém MS 2012 v Istanbulu již vybojoval časem 3:45,21 titul halového mistra světa. Na Letních olympijských hrách 2012 v Londýně vybojoval časem 3:35,13 bronzovou medaili.\n\n"}
{"id": "536216", "url": "https://cs.wikipedia.org/wiki?curid=536216", "title": "Voulez-Vous", "text": "Voulez-Vous\n\nVoulez-Vous je šesté studiové album švédské hudební skupiny ABBA, vydané 23. dubna 1979 ve Švédsku, první nahrané přímo ve stockholmských studiích Polar Music a jediné v historii kapely, které zahrnuje studiový doprovod částečně natočený mimo švédské území.\n\nNa kompaktním disku album poprvé vyšlo v roce 1984. Celkově bylo třikrát digitálně remasterováno, a to v letech 1997, 2001 a 2005, tehdy jako součást box setu \"The Complete Studio Recordings\". V roce 2010 bylo opět nově remasterováno a vydáno v deluxe verzi s bonusem v podobě DVD.\n\nVšechny písně napsali a složili Benny Andersson & Björn Ulvaeus.\n\n\n\n(P) 1979 Polar Music International AB, Stockholm\n\nVOULEZ-VOUS – DELUXE EDITION (CD + DVD) [2010]\n\nVšechny písně napsali a složili Benny Andersson & Björn Ulvaeus.\nDISC 01: CD\n\nBonusové skladby:\n\nDISC 02: DVD\nAlbum Voulez-Vous bylo vydáno v roce 2008 jako součást box setu \"The Albums\" bez dalších bonusových skladeb.\n\n\n\nVe Spojeném království bylo sedm z deseti písní alba vydáno ve formě singlů, což je druhý největší počet ze všech desek skupiny.\n\n\n\n\nAlbum\nSingly – severní Amerika\nSingles – Music Week (Spojené království)\nSingly – Norsko\n"}
{"id": "536222", "url": "https://cs.wikipedia.org/wiki?curid=536222", "title": "Gliese 710", "text": "Gliese 710\n\nGliese 710 je oranžový trpaslík spektrální klasifikace K<nowiki>7</nowiki> v ocasu souhvězdí Hada, zdánlivé hvězdné velikosti 9,66 a hmotnosti přibližně 0,4–0,6 sluneční hmotnosti.\n\nV současnosti se nachází asi 63,0 světelných let od Země, s vlastním pohybem a radiální rychlostí, ovšem poslední data, která odeslal satelit Hipparcos ukazují, že se hvězda během 1,4 miliónu let přiblíží na vzdálenost 0,21 světelného roku. V okamžiku nejmenší vzdálenosti k Zemi se bude jednat o hvězdu první magnitudy, s jasností přibližné hodnoty Antara.\n\nV časovém horizontu 10 miliónů let se jedná o hvězdu, která se nejvíce přiblíží ke Sluneční soustavě, což by mohlo způsobit rozrušení stability Oortova oblaku s následnou sprškou impaktů komet do vnitřní části soustavy, včetně Země.\nRuský astrofyzik Vadim Bobylev vyčíslil ve třetím čísle \"Astronomy Letters\" roku 2010 pravděpodobnost přiblíženi k Sluneční soustavě na vzdálenost 1,3 světelného roku na 86 % za dalších 1,5 miliónů let.\n\nHvězda s druhým největším rozrušujícím účinkem na Oortův oblak v rozmezí 10 miliónů let v minulosti nebo budoucnosti byla Algol (také známa jako \"Ďábelská hvězda\"), tvořící trojitou spektroskopickou soustavu o 5,8 sluneční hmotnosti, která se přiblížila na více než 9,8 světelného roku před 7,3 milióny let.\n\n"}
{"id": "536224", "url": "https://cs.wikipedia.org/wiki?curid=536224", "title": "Klášter Lubuš", "text": "Klášter Lubuš\n\nKlášter Lubuš (polsky \"Opactwo Cysterskie w Lubiążu\") je cisterciácký klášter v polské Lubuši. Jedná se o nejstarší cisterciácký klášter na území Slezska, pochází z morimondské filiační řady.\n\nDonační listina knížete Boleslava Vysokého pochází z roku 1175, ale prvotní konvent z německé Pforty údajně přišel již 16. srpna 1163. První konventní kostel byl dobudován zřejmě okolo roku 1200 a o rok později v něm byl pochován fundátor kláštera. Původní kostel byl nahrazen novou budovou, vysvěcenou roku 1330, která architektonicky navazovala na klášterní chrám na české Zbraslavi a sloužila jako piastovské pohřebiště. V „Knížecí kapli“ byly umístěny hroby slezských knížat, jejichž štědrým donátorem byl Jindřich III. Hlohovský. Klášter se stal střediskem slezského písemnictví, vznikly zde například spisky \"Život svaté Hedviky\", \"Kronika polská\" či \"Katalog vratislavských biskupů\".\n\nKromě dceřiných klášterů patřil k Lubuši podřízeně také ženský klášter v Třebnici.\n\n\n"}
{"id": "536233", "url": "https://cs.wikipedia.org/wiki?curid=536233", "title": "Músaion v Alexandrii", "text": "Músaion v Alexandrii\n\nMúseion v Alexandrii bylo ve starověkém antickém světě nejslavnější a v dnešní době nejznámější músaion, po několik staletí nejvýznamnější starověká badatelská instituce a centrum soudobého vědění vůbec. Jeho součástí byla i proslulá alexandrijská knihovna. Je pokládáno za první instituci, jejímž jediným účelem bylo zajistit učencům nejpříhodnější podmínky pro jejich bádání, přičemž veškeré výdaje včetně platů zaměstnanců byly hrazeny státem. Músaion bylo založeno na konci 4. nebo na počátku 3. století př. n. l. Ptolemaiem I. nebo Ptolemaiem II. v egyptské Alexandrii z podnětu Démétria Falérského; na rozdíl od ostatních tehdejších soukromých músaí ovšem jeho členy nebyli filosofové, ale především vědci a spisovatelé. Bylo vybudováno na idejích Aristotelova Lykeia a jeho charakeristickým znakem bylo úzké sepětí umění a vědy, a to včetně věd přírodních; zde pěstovaná věda měla „filosofický kontext aristotelský i pýthagorejský, ale nechávala se vést svým vlastním tématem a metodou, nezávisle na filosofii, často však v duchu akademické skepse.“ Prvním představeným byl Zénodotos z Efesu, z významných učenců zde působili zde např. matematik Eukleidés, fyzik Archimédés, astronomové Hipparchos a Aristarchos, chronograf a geograf Eratosthenés či lékaři Hérofilos a Eratostratos. V době pozdní antiky se Músaion stalo útočištěm alexandrijského pohanství oproti dominujícímu křesťanství. Posledním známým členem a možná i představeným Músaia byl Theón z Alexandrie a jeho dcera Hypatie z Alexandrie, nejpozději po její smrti nejspíše instituce zanikla.\n\n\n"}
{"id": "536234", "url": "https://cs.wikipedia.org/wiki?curid=536234", "title": "Baba (Benešov)", "text": "Baba (Benešov)\n\nBaba je část okresního města Benešov. Nachází se na severovýchodě Benešova. V roce 2009 zde byla evidována jedna adresa.\n\nBaba leží v katastrálním území Benešov u Prahy o výměře 40,24 km². Je zde zřízena zastávka příměstských autobusů dopravce ČSAD Benešov.\n\nPrvní písemná zmínka o vesnici pochází z roku 1886.\n\n"}
{"id": "536235", "url": "https://cs.wikipedia.org/wiki?curid=536235", "title": "Bedrč", "text": "Bedrč\n\nBedrč je vesnice, část okresního města Benešov. Nachází se na severovýchodě Benešova. V roce 2009 zde bylo evidováno 47 adres. V roce 2001 zde trvale žilo 89 obyvatel.\n\nBedrč leží v katastrálním území Benešov u Prahy o výměře 40,24 km².\n\nPrvní písemná zmínka o vesnici pochází z roku 1381.\n\n\nObcí vede silnice druhé třídy II/110. V Bedrči zastavují příměstské autobusy dopravce ČSAD Benešov. Západně od vesnice prochází železniční trať Praha - Benešov u Prahy, na které se poblíž vesnice nacházelo hradlo Bedrč zrušené v roce 2007.\n\n"}
{"id": "536236", "url": "https://cs.wikipedia.org/wiki?curid=536236", "title": "Boušice", "text": "Boušice\n\nBoušice (Bohušice) je část okresního města Benešov. Nachází se na východě Benešova. V roce 2009 zde bylo evidováno 12 adres. V roce 2001 zde trvale žilo 33 obyvatel.\n\nBoušice leží v katastrálním území Benešov u Prahy o výměře 40,24 km².\n\nPrvní písemná zmínka o vesnici pochází z roku 1318.\n\nPanoš Adam z Bohušic měl část podacího práva kostela v Okrouhlici a roku 1369 se stal klerik Bernard z Bohušic místním farářem. Roku 1598 připadla obec s tvrzí Mrač a dalším zbožím Adamovi mladšímu z Valdštejna, následně pak jeho synem Janem Viktorýnem jako splátka dluhu připadla roku 1648 Václavovi, hraběti z Vrbna a z Bruntálu. V berní rule je pak roku 1654 uváděna pod panstvím Konopiště.\n\nOd roku 1950 se k obci řadí i osada Nechyba (Nechyba II. díl). V roce 1874 je zde doložen zájezdní hostinec \"Na Nechybě\" a kovárna při Pelhřimovské císařské silnici – dnes II/112.\n\n"}
{"id": "536237", "url": "https://cs.wikipedia.org/wiki?curid=536237", "title": "Buková Lhota", "text": "Buková Lhota\n\nBuková Lhota je část okresního města Benešov. Nachází se na severozápadě Benešova. V roce 2009 zde bylo evidováno 49 adres. V roce 2001 zde trvale žilo 95 obyvatel.\n\nBuková Lhota leží v katastrálním území Úročnice o výměře 6,63 km². Buková Lhota leží v těsné blízkosti Vidlákovy Lhoty, obě vsi se prakticky prolínají v jeden celek. Mají i společný osadní výbor.\n\nBuková Lhota se dříve nazývala \"Bukovská Lhota\", první zmínka o takto pojmenované lhotě pochází z roku 1342, kdy byla součástí Vladislavského újezdu. Jan Lucemburský nechal Bukovskou Lhotu společně s celým Vladislavským újezdem zastavit Oldřichovi z Kostelce, Karel IV. však újezd v roce 1352 vyplatil a v roce 1368 ho věnoval kapitule při kapli Všech svatých na Pražském hradě. Po dobytí nedalekého hradu Kostelec připadla ves Konopišťskému panství. Od roku 1654 se při zmínkách o vsi používá již současný název Buková Lhota.\n\nZa druhé světové války se ves stala součástí vojenského cvičiště Zbraní SS Benešov a její obyvatelé se museli 1. dubna 1943 vystěhovat.\n\n\n"}
{"id": "536238", "url": "https://cs.wikipedia.org/wiki?curid=536238", "title": "Červený Dvůr (Benešov)", "text": "Červený Dvůr (Benešov)\n\nČervený Dvůr je část okresního města Benešov. Nachází se na východě Benešova. V roce 2009 zde bylo evidováno 6 adres.\n\nČervený Dvůr leží v katastrálním území Benešov u Prahy o výměře 40,24 km².\n\nPrvní písemná zmínka o vesnici pochází z roku 1740.\n\n"}
{"id": "536239", "url": "https://cs.wikipedia.org/wiki?curid=536239", "title": "Dlouhé Pole", "text": "Dlouhé Pole\n\nDlouhé Pole je část okresního města Benešov. Nachází se na východě Benešova. V roce 2015 zde bylo evidováno 58 adres.\n\nDlouhé Pole leží v katastrálním území Benešov u Prahy o výměře 40,24 km².\n\nPrvní písemná zmínka o vesnici pochází z roku 1387.\n\n"}
{"id": "536240", "url": "https://cs.wikipedia.org/wiki?curid=536240", "title": "Chvojen", "text": "Chvojen\n\nChvojen je část okresního města Benešov. Nachází se na západě Benešova. V roce 2009 zde bylo evidováno 8 adres.\n\nChvojen leží v katastrálním území Benešov u Prahy o výměře 40,24 km².\n\nPrvní písemná zmínka o vesnici pochází z roku 1316.\n\nZa druhé světové války se tehdejší ves stala součástí vojenského cvičiště Zbraní SS Benešov a její obyvatelé se museli 31. prosince 1943 vystěhovat.\n\n\n"}
{"id": "536241", "url": "https://cs.wikipedia.org/wiki?curid=536241", "title": "Mariánovice", "text": "Mariánovice\n\nMariánovice je část okresního města Benešov. Nachází se na jihu Benešova. V roce 2009 zde bylo evidováno 15 adres. V roce 2001 zde trvale žilo 26 obyvatel.\n\nMariánovice leží v katastrálním území Benešov u Prahy o výměře 40,24 km². Zajíždí sem linka č. 2 benešovské městské autobusové dopravy, kterou provozuje firma ČSAD Benešov.\n\nPůvodní název vesnice byl odvozen z osobního jména Ondřej ve významu ves lidí Ondřejových. Nový název se začal používat pro hospodářský dvůr, který na místě bývalé vesnice vznikl. Byl pojmenován po Marii Anně z Vrtby, která po smrti svého manžela spravovala konopišťské panství v letech 1762–1785. V historických pramenech se název objevuje ve tvarech: de Ondrziegewicz (1285), in Ondrzieiowicz (1397), Ondrziegewicze (1497), Wondrzeyowicze (1497), ve Wondržegowiczych (1609), Ondržegowitz nebo Marianowicze (1788) a Marianowitz (1849).\n\nOd roku 1311 ves pod jménem Ondřejovice náležela k panství Konopiště. Během třicetileté války zpustla. V roce 1874 zde žilo 87 obyvatel a stál zde dvůr, ovčín a myslivna.\n\n"}
{"id": "536242", "url": "https://cs.wikipedia.org/wiki?curid=536242", "title": "Okrouhlice (Benešov)", "text": "Okrouhlice (Benešov)\n\nOkrouhlice je část okresního města Benešov. Nachází se na východě Benešova. V roce 2009 zde bylo evidováno 66 adres.\n\nOkrouhlice leží v katastrálním území Benešov u Prahy o výměře 40,24 km². Je zde zřízena zastávka příměstských autobusů dopravce ČSAD Benešov.\n\nPrvní písemná zmínka o vesnici pochází z roku 1352.\n\n\n"}
{"id": "536243", "url": "https://cs.wikipedia.org/wiki?curid=536243", "title": "Pomněnice", "text": "Pomněnice\n\nPomněnice je část okresního města Benešov. Nachází se na severozápadě Benešova. V roce 2009 zde bylo evidováno 25 adres.\n\nPomněnice leží v katastrálním území Benešov u Prahy o výměře 40,24 km².\n\nPrvní písemná zmínka o vesnici pochází z roku 1318.\n\nZa druhé světové války se tehdejší ves stala součástí vojenského cvičiště Zbraní SS Benešov a její obyvatelé se museli 31. prosince 1943 vystěhovat.\n\n"}
{"id": "536244", "url": "https://cs.wikipedia.org/wiki?curid=536244", "title": "Radíkovice (Benešov)", "text": "Radíkovice (Benešov)\n\nRadíkovice je část okresního města Benešov. Nachází se na jihovýchodě Benešova. V roce 2009 zde bylo evidováno pět adres.\n\nRadíkovice leží v katastrálním území Benešov u Prahy o výměře 40,24 km².\n\nPrvní písemná zmínka o vesnici pochází z roku 1430.\n\n"}
{"id": "536245", "url": "https://cs.wikipedia.org/wiki?curid=536245", "title": "Vidlákova Lhota", "text": "Vidlákova Lhota\n\nVidlákova Lhota je část okresního města Benešov. Nachází se na severozápadě Benešova. V roce 2009 zde bylo evidováno 15 adres.\n\nVidlákova Lhota leží v katastrálním území Úročnice o výměře 6,63 km². Vidlákova Lhota leží v těsné blízkosti Bukové Lhoty, obě vsi se prakticky prolínají v jeden celek. Mají i společný osadní výbor.\n\nPrvní písemná zmínka o vesnici pochází z roku 1409. Vlastníkem vesnice byl v té době bohatý pražský měšťan Mikuláš z Egenberka. V roce 1654 připadla Vidlákova Lhota Pražské kapitule, roku 1718 ji koupil Ferdinand Schönpflug z Gamsenberku. V roce 1744 byla ves připojena ke Konopišťskému panství.\n\nZa druhé světové války se ves stala součástí vojenského cvičiště Zbraní SS Benešov a její obyvatelé se museli 1. dubna 1943 vystěhovat.\n\n\n"}
{"id": "536246", "url": "https://cs.wikipedia.org/wiki?curid=536246", "title": "Líštěnec (Bystřice)", "text": "Líštěnec (Bystřice)\n\nLíštěnec je část města Bystřice v okrese Benešov. Nachází se na jihovýchodě Bystřice. V roce 2009 zde byly evidovány tři adresy.\n\nLíštěnec leží v katastrálním území Jinošice o výměře 7,34 km².\n\nPrvní písemná zmínka o vesnici pochází z roku 1544.\n\n"}
{"id": "536247", "url": "https://cs.wikipedia.org/wiki?curid=536247", "title": "Mlýny (Bystřice)", "text": "Mlýny (Bystřice)\n\nMlýny () je malá vesnice, část města Bystřice v okrese Benešov. Nachází se 4 km na západ od centra Bystřice. V roce 2009 zde bylo evidováno 18 adres. Osadou protéká Janovický potok, který je levostranným přítokem řeky Sázavy.\n\nMlýny leží v katastrálním území Tvoršovice o výměře 3,88 km².\n\nPrvní písemná zmínka o vesnici pochází z roku 1382.\n\nZa druhé světové války se tehdejší ves stala součástí vojenského cvičiště Zbraní SS Benešov a její obyvatelé se museli 31. prosince 1943 vystěhovat.\n\n"}
{"id": "536248", "url": "https://cs.wikipedia.org/wiki?curid=536248", "title": "Mokrá Lhota (Bystřice)", "text": "Mokrá Lhota (Bystřice)\n\nMokrá Lhota je část města Bystřice v okrese Benešov. Nachází se na severovýchodě Bystřice. V roce 2009 zde bylo evidováno 84 adres.\n\nMokrá Lhota leží v katastrálním území Líšno o výměře 6,64 km².\n\nPrvní písemná zmínka o vesnici pochází z roku 1544.\n\n"}
{"id": "536250", "url": "https://cs.wikipedia.org/wiki?curid=536250", "title": "Opřetice", "text": "Opřetice\n\nOpřetice je část města Bystřice v okrese Benešov. Nachází se na jihu Bystřice. Prochází tudy železniční trať Praha – České Budějovice. V roce 2009 zde bylo evidováno 28 adres.\n\nOpřetice leží v katastrálním území Jinošice o výměře 7,34 km².\n\nNázev \"Opřetice\" je podstatné jméno pomnožné. Správné skloňování je tedy \"Opřetice\" bez \"Opřetic\".\n\nPrvní písemná zmínka o vesnici pochází z roku 1316.\n\n"}
{"id": "536251", "url": "https://cs.wikipedia.org/wiki?curid=536251", "title": "Petrovice (Bystřice)", "text": "Petrovice (Bystřice)\n\nPetrovice je část města Bystřice v okrese Benešov. Nachází se na jihozápadě Bystřice. V roce 2009 zde bylo evidováno 11 adres. Petrovice leží v katastrálním území Nesvačily u Bystřice o výměře 7,69 km².\n\nNázev \"Petrovice\" je podstatné jméno pomnožné. Správné skloňování je tedy \"Petrovice\" bez \"Petrovic\".\n\nPrvní písemná zmínka o vesnici pochází z roku 1544.\n\nZa druhé světové války se tehdejší ves stala součástí vojenského cvičiště Zbraní SS Benešov a její obyvatelé se museli 31. prosince 1943 vystěhovat.\n\n"}
{"id": "536252", "url": "https://cs.wikipedia.org/wiki?curid=536252", "title": "Radošovice (Bystřice)", "text": "Radošovice (Bystřice)\n\nRadošovice je část města Bystřice v okrese Benešov. Nachází se na jihozápadě Bystřice. V roce 2009 zde bylo evidováno 33 adres. V roce 2001 zde trvale žilo 55 obyvatel.\n\nRadošovice leží v katastrálním území Božkovice o výměře 7,5 km.\n\nNázev \"Radošovice\" je podstatné jméno pomnožné. Správné skloňování je tedy \"Radošovice\" bez \"Radošovic\".\n\nPrvní písemná zmínka o vesnici pochází z roku 1378, kdy zde sídlil Beneš z Radošovic. V dalších dějinách vesnice patřila k líšeňskému panství, později Karlíkům z Nežetic a Trmalům z Toušic. V 17. století došlo na čas znovu ke spojení Radošovic v rámci líšeňského panství, brzy byla vesnice opět rozdělena a část připadla k tvoršovickému panství. S rozvojem místní samosprávy v 19. století se Radošovice stávají součástí obce Božkovice (spolu s Tožicí) a krátce také Drachkova. Od sedmdesátých let 20. století jsou osadou obce Bystřice.\n\nZa druhé světové války se tehdejší ves stala součástí vojenského cvičiště Zbraní SS Benešov a její obyvatelé se museli 1. dubna 1944 vystěhovat. V obci se nalézají dvě kapličky – sv. Jana Nepomuckého a P. Marie Lurdské. Ve vesnici vyvíjí činnost jediný spolek – Sbor dobrovolných hasičů, jenž byl založen roku 1961\n\n"}
{"id": "536253", "url": "https://cs.wikipedia.org/wiki?curid=536253", "title": "Semovice", "text": "Semovice\n\nSemovice je část města Bystřice v okrese Benešov. Nachází se na severu Bystřice. V roce 2009 zde bylo evidováno 16 adres. Semovice leží v katastrálním území Jírovice o výměře 5,13 km².\n\nNázev \"Semovice\" je podstatné jméno pomnožné. Správné skloňování je tedy \"Semovice\" bez \"Semovic\".\n\nPrvní písemná zmínka o vesnici pochází z roku 1398.\n\nZa druhé světové války se ves stala součástí vojenského cvičiště Zbraní SS Benešov a její obyvatelé se museli 31. prosince 1943 vystěhovat.\n\n"}
{"id": "536254", "url": "https://cs.wikipedia.org/wiki?curid=536254", "title": "Strženec", "text": "Strženec\n\nStrženec je část města Bystřice v okrese Benešov. Nachází se na jihovýchodě Bystřice. V roce 2009 zde bylo evidováno 10 adres.\n\nStrženec leží v katastrálním území Ouběnice u Votic o výměře 7,3 km².\n\nPrvní písemná zmínka o vesnici pochází z roku 1788.\n\n"}
{"id": "536255", "url": "https://cs.wikipedia.org/wiki?curid=536255", "title": "Tvoršovice", "text": "Tvoršovice\n\nTvoršovice je část města Bystřice v okrese Benešov. Nachází se na severozápadě Bystřice. V roce 2009 zde bylo evidováno 40 adres. Tvoršovice je také název katastrálního území o rozloze 3,88 km². V katastrálním území Tvoršovice leží i Mlýny.\n\nNázev \"Tvoršovice\" je podstatné jméno pomnožné. Správné skloňování je tedy \"Tvoršovice\" bez \"Tvoršovic\".\n\nPrvní písemná zmínka o vesnici pochází z roku 1380.\n\nZa druhé světové války se ves stala součástí vojenského cvičiště Zbraní SS Benešov a její obyvatelé se museli 31. prosince 1943 vystěhovat.\n\nDne 3. září 1922 se na pozvání jeho tehdejšího majitele velkoobchodníka Josefa Nováka (majitel obchodního domu U Nováků ve Vodičkově ulici v Praze) na zámku zastavil prezident Tomáš Garrigue Masaryk při své cestě na manévry, které se konaly u Sedlčan.\n\nV roce 1947 zámek zdědil Cyril Bartoň – Dobenín. V roce 1948 byl zámek zestátněn a byl v něm zřízen domov důchodců. Jedním z ředitelů tohoto domova důchodců byl Václav Krása, pozdější poslanec Poslanecké sněmovny Parlamentu ČR a předseda Národní rady ososb se zdravotním postižením ČR. \n\nPo roce 1989 byl zámek rodině Cyrila Bartoně navrácen v restituci. Od roku 1997 zámek vlastní společnost Golf Konopiště a.s., která v zámku a na pozemcích okolo něj vybudovala jeden z největších golfových resortů v ČR. Vlastní budova zámku slouží jako restaurace a hotel.\n\n22. září 1896 se ve Tvoršovicích narodil český herec Zdeněk Štěpánek.\n\n"}
{"id": "536256", "url": "https://cs.wikipedia.org/wiki?curid=536256", "title": "Vojslavice (Bystřice)", "text": "Vojslavice (Bystřice)\n\nVojslavice () je část města Bystřice v okrese Benešov. Nachází se na jihovýchodě Bystřice. V roce 2009 zde bylo evidováno 12 adres. Vojslavice leží v katastrálním území Kobylí o výměře 3,73 km².\n\nNázev \"Vojslavice\" je podstatné jméno pomnožné. Správné skloňování je tedy \"Vojslavice\" bez \"Vojslavic\".\n\nPrvní písemná zmínka o vesnici pochází z roku 1381.\n\n"}
{"id": "536257", "url": "https://cs.wikipedia.org/wiki?curid=536257", "title": "Zahořany (Bystřice)", "text": "Zahořany (Bystřice)\n\nZahořany jsou část města Bystřice v okrese Benešov. Nachází se 4 km na západ od Bystřice. V roce 2009 zde bylo evidováno 13 adres. Zahořany leží v katastrálním území Drachkov o výměře 6,91 km².\n\nPrvní písemná zmínka o vesnici pochází z roku 1542.\n\nZa druhé světové války se tehdejší ves stala součástí vojenského cvičiště Zbraní SS Benešov a její obyvatelé se museli 1. dubna 1944 vystěhovat.\n\n"}
{"id": "536258", "url": "https://cs.wikipedia.org/wiki?curid=536258", "title": "Hrádek (Ctiboř)", "text": "Hrádek (Ctiboř)\n\nHrádek je malá vesnice, část obce Ctiboř v okrese Benešov. Nachází se asi 1 km na severovýchod od Ctiboře. V roce 2009 zde bylo evidováno 14 adres. Hrádek leží v katastrálním území Ctiboř o výměře 3,92 km².\n\nPrvní písemná zmínka o vesnici pochází z roku 1356.\n\nV obci kdysi stávala tvrz; ta však byla roku 1467 dobyta a spálena králem Jiřím z Poděbrad poté, co se její majitel přidal k neúspěšnému stavovskému povstání vedenému Zdeňkem ze Šternberka. Roku 1547 koupilo obec město Vlašim od dosavadních vlastníků, rodu Trčků. V 17. století se Hrádek stal oblíbeným poutním místem.\n\nV letech 1844–1886 zde jako farář působil Antonín Norbert Vlasák (1812–1901), regionální historik, kronikář a národní buditel.\n\n\n"}
{"id": "536259", "url": "https://cs.wikipedia.org/wiki?curid=536259", "title": "Tatouňovice", "text": "Tatouňovice\n\nTatouňovice je malá vesnice, část obce Čakov v okrese Benešov. Nachází se asi 0,5 km na jihozápad od Čakova. V roce 2009 zde bylo evidováno 14 adres.\n\nTatouňovice je také název katastrálního území o rozloze 1,28 km².\n\nPrvní písemná zmínka o vesnici pochází z roku 1391.\n\n"}
{"id": "536260", "url": "https://cs.wikipedia.org/wiki?curid=536260", "title": "Vlkov (Čakov)", "text": "Vlkov (Čakov)\n\nVlkov je malá vesnice, část obce Čakov v okrese Benešov. Nachází se asi 1 km na jihozápad od Čakova. V roce 2009 zde bylo evidováno 10 adres. Jižně od Vlkova protéká Křešický potok, který je levostranným přítokem řeky Sázavy.\n\nVlkov leží v katastrálním území Vlkov u Čakova o rozloze 1,65 km².\n\nPrvní písemná zmínka o vesnici pochází z roku 1390.\n\n"}
{"id": "536261", "url": "https://cs.wikipedia.org/wiki?curid=536261", "title": "Vysoká Lhota (Čerčany)", "text": "Vysoká Lhota (Čerčany)\n\nVysoká Lhota () je severozápadní část obce Čerčany v okrese Benešov, ležící na pravém břehu Sázavy. Nemá samostatné katastrální území. V roce 2009 zde bylo evidováno 277 adres. V roce 2011 zde trvale žilo obyvatel.\n\nVysoká Lhota leží v katastrálním území Čerčany o výměře 6,45 km².\n\nPrvní písemná zmínka o vesnici pochází z roku 1437.\n\nVesnicí vede silnice I/3 z Mirošovic na Benešov a frekventovaná železniční trať 221 Praha – Benešov. Na ní je přímo ve Vysoké Lhotě zastávka Pyšely, pojmenovaná podle města, jehož jádro se nachází asi 2 kilometry severozápadně. Silnice III/1095 vede z Čerčan po silničním mostě přes Sázavou do Vysoké Lhoty a dále do Pyšel, Vysokou Lhotu prochází jako ulice Brigádníků. Poblíž železniční zastávky Pyšely se nachází autobusová zastávka „Čerčany, Vysoká Lhota, u mostu“, kde zastavují v pracovní den tři páry spojů linky SID E86 z Čerčan do Pyšel a v neděli jeden pár spojů linky SID E93 Choratice – Praha, obě provozované ČSAD Benešov.\n\nVe Vysoké Lhotě se nachází zámeček, který je jedinou kulturní památkou města Čerčany. V zámečku je soukromé muzeum filmových kočárů, sedel a příslušenství Equi Hanuš.\n\n"}
{"id": "536262", "url": "https://cs.wikipedia.org/wiki?curid=536262", "title": "Javorník (Čtyřkoly)", "text": "Javorník (Čtyřkoly)\n\nJavorník je část obce Čtyřkoly v okrese Benešov. Nachází se na severovýchodě Čtyřkol. V roce 2009 zde bylo evidováno 295 adres.\n\nJavorník leží v katastrálním území Čtyřkoly o výměře 2,88 km².\n\nPrvní písemná zmínka o vesnici pochází z roku 1444.\n\n"}
{"id": "536263", "url": "https://cs.wikipedia.org/wiki?curid=536263", "title": "Libčice (Dolní Kralovice)", "text": "Libčice (Dolní Kralovice)\n\nLibčice je zaniklá vesnice, část obce Dolní Kralovice v okrese Benešov. Nachází se asi 2 km na severovýchod od Dolních Kralovic. V roce 2009 zde nebyla evidována žádná adresa.\n\nLibčice leží v katastrálním území Libčice u Dolních Kralovic o rozloze 2,25 km².\n\nPrvní písemná zmínka o vesnici pochází z roku 1344.\n\nVesnice byla zcela zničena, i když se nacházela nad hladinou vodní nádrže Švihov. Zbyla jen kaplička.\n\n"}
{"id": "536264", "url": "https://cs.wikipedia.org/wiki?curid=536264", "title": "Martinice u Dolních Kralovic", "text": "Martinice u Dolních Kralovic\n\nMartinice u Dolních Kralovic je malá vesnice, část obce Dolní Kralovice v okrese Benešov. Nachází se asi 2,5 km na jihovýchod od Dolních Kralovic. V roce 2009 zde bylo evidováno 49 adres. V roce 2001 zde trvale žilo 57 obyvatel.\n\nMartinice u Dolních Kralovic je také název katastrálního území o rozloze 2,59 km².\n\nPrvní písemná zmínka o vesnici pochází z roku 1352. V roce 1436 připadla Mikuláši Trčkovi z Lípy, tento rod držel Martinice 111 let. V roce 1547 je zakoupil Fridrich Lukavecký z Lukavce. V roce 1569 přešly na syna Tristana Lukaveckého z Lukavce, ten zde postavil zámek. V roce 1622 obec koupil Albrecht Vražda z Kunvaldu, poté přešla na syna Václava, po něm na Ferdinanda Jiřího Vraždu z Kunvaldu. Ferdinand Jiří Vražda zdejší raně barokní zámek přestavěl. Znak Vraždů je umístěn nad původní vchod zámku. V roce 1695 byl zámek prodán Janu Leopoldu z Trautstonu, v roce 1766 jej zakoupil Karel Jozef Palm z Gundelfingenu. V roce 1801 byl zámek a dvůr prodán Jakubu Zelenkovi. V roce 1825 přešel zámek a statek na syna Jana Zelenku. V roce 1870 došlo nedbalostí synů Jana Zelenky k mohutnému požáru, byl zničen rytířský sál, kaple, vykládaný strop, intarzovaný nábytek, obrazy Vraždů a Jakuba Zelenky v životní velikosti a také další umělecké předměty. Z celého zámku zbylo pouze zdivo. Poté se rod zadlužil. V roce 1890 zemřel Jan Zelenka a jeho potomci Martinice opustili. Za 90 let se zde narodilo v rodu Zelenků asi 40 dětí, velká část jich zde i zemřela, došlo ke spojení s rody v místě i okolí, zvláště s rodem Šelů ze Žlebů. Poté přešel zámek a dvůr na Alfréda Fuchse. V roce 1904 vypukl v zámku dvakrát požár. Dalším majitelem se stal pan Holszer. V roce 1950 získalo zámek místní JZD. V současnosti je zámek v soukromém vlastnictví.\n\n"}
{"id": "536265", "url": "https://cs.wikipedia.org/wiki?curid=536265", "title": "Střítež (Dolní Kralovice)", "text": "Střítež (Dolní Kralovice)\n\nStřítež je malá vesnice, část obce Dolní Kralovice v okrese Benešov. Nachází se asi 2 km na severozápad od Dolních Kralovic. V roce 2009 zde bylo evidováno 48 adres.\n\nStřítež leží v katastrálním území Dolní Kralovice o výměře 8,15 km².\n\nPrvní písemná zmínka o vesnici pochází z roku 1352.\n\n"}
{"id": "536266", "url": "https://cs.wikipedia.org/wiki?curid=536266", "title": "Vraždovy Lhotice", "text": "Vraždovy Lhotice\n\nVraždovy Lhotice je část obce Dolní Kralovice v okrese Benešov. Nachází se na jihu Dolních Kralovic. V roce 2009 zde bylo evidováno 53 adres.\n\nVraždovy Lhotice je také název katastrálního území o rozloze 2,74 km².\n\nPrvní písemná zmínka o vesnici pochází z roku 1352. Od svého vzniku patřila obec (v té době nesoucí název \"Lhotice\" (německy \"Lohoticz\") vyšehradské kapitule.\n\nV době převádění církevního majetku do světských rukou dal císař Zikmund Lucemburský obec do držby Trčků z Lípy. Ti ho později prodali Vraždům z Kunvaldu.\n\nSvůj současný název nese obec od roku 1547, kdy ves získal Jan Jiřík Vražda z Kunvaldu. Rod Vraždových si okolní panství udržel do roku 1695, kdy bylo prodáno Janu Leopoldu Donátovi z Trautsonu. Místní zámeček byl po roce 1945 znárodněn\n\n"}
{"id": "536267", "url": "https://cs.wikipedia.org/wiki?curid=536267", "title": "Zahrádčice", "text": "Zahrádčice\n\nZahrádčice je malá vesnice, část obce Dolní Kralovice v okrese Benešov. Nachází se asi 1,5 km na severovýchod od Dolních Kralovic. V roce 2009 zde bylo evidováno 25 adres.\n\nZahrádčice je také název katastrálního území o rozloze 1,48 km².\n\nPrvní písemná zmínka o vesnici pochází z roku 1352.\n\n"}
{"id": "536270", "url": "https://cs.wikipedia.org/wiki?curid=536270", "title": "Honba za mládím", "text": "Honba za mládím\n\n„Honba za mládím“, v originále „Too Short a Season“, je jedna z epizod první sezóny seriálu \"\", která byla v České republice při své premiéře odvysílána jako dvanáctá v pořadí, zatímco ve Spojených státech jako šestnáctá.\n\nUSS Enterprise D dorazí k planetě Mordan IV, aby vyzvedla admirála Jamesona s jeho manželkou Jane. Mark Jameson má již přes osmdesát let, se svými zkušenostmi je považován za jednoho z nejlepších vyjednavačů. Guvernér Mordanu IV jménem Karnas informuje kapitána Picarda, že skupina teroristů unesla velvyslance Federace s jeho doprovodem. Požadují rozhovor s Jamesonem, který je zřejmě jako jediný člověk schopen odvrátit katastrofu. Kvůli svému věku se Jameson pohybuje na kolečkovém křesle, nárokuje si ale výhradní právo vést jednání. Před lety už na stejné planetě zažehnal vážnou krizi. Starý muž ale utrpí záchvat, doktorka Crusherová u něj zjistí příznaky nevyléčitelné Iversonovy nemoci.\n\nJeho stav se ale začíná zlepšovat, na můstku dokonce vstane ze svého křesla a bez pomoci se prochází. Doktorka zjistí, že stopy po Iversonově chorobě u něj zmizely. Informuje Picarda, že dosud není znám žádný případ uzdravení se z této vážné nemoci. Picard pojme podezření a nařídí doktorce bedlivě sledovat admirálův zdravotní stav. Jameson vypráví své manželce, že podstoupil jakousi novou léčbu, proto se jeho stav tak zlepšuje. Všichni si mohou všimnout, že admirál vypadá mnohem mladší. Znovu se ale ohlásí záchvat. Na ošetřovně zjistí doktorka Crusherová nějaké stopy v Jamesonově tkáni. Picard se zajímá o jeho náhlé omlazení. Dozvídá se od něj, že na jedné planetě objevil tajemství procesu omlazení. Po dva roky užíval neznámé omlazovací látky, jež mu dodali z oné planety. Chtěl být totiž v dobré kondici, aby vedl vyjednávání.\n\nPřizná také, že před lety dodal oběma znepřáteleným stranám na Mordanu IV zbraně, což vedlo k dlouholeté občanské válce. Poté se ale zjistí, že za hrozbou nynějšího povstání je sám Karnas, který je také zodpovědný za únos. Po rozhovoru se Karnas ke všemu přizná, vyčítá Jamesonovi, že kvůli zhoršení jeho zdravotního stavu od posledního vyjednávání se na planetě zhoršila situace. Admirál Jameson už nyní vypadá jako mladík. Informuje Picarda o Karnasově jednání a žádá o urychlenou dopravu na Mordan IV.\n\nAdmirál má plán, jak by s pomocí výsadku mohli osvobodit rukojmí. Trvá na tom, že bude při akci osobně přítomen. Chce tím odčinit svou dřívější vinu za situaci. Výsadek se přenese přímo do tunelů pod povrchem. Jsou pod bydlištěm guvernéra, náhle jsou všichni napadeni jednotkou jeho vojáků. Strhne se přestřelka. Jameson dostane další záchvat, transportují ho na loď. Doktorka zjistí, že dochází k prudkému omlazování jeho DNA, tělo již není schopno se tomu bránit. Dole se objevuje Karnas a přeje si okamžitě mluvit s admirálem Jamesonem. Když se oba setkají, Karnas mladíka nepoznává. Picard mu vše vysvětluje. Karnas stále nevěří, ale Jameson ukáže důkaz: Jizvu na svém rameni. Pak ale admirál upadne do kómatu a umírá. Karnas se poté vzdává a oznámí, že všichni rukojmí budou propuštěni. Na žádost manželky je admirál Jameson pohřben na Mordanu IV. Po návratu na palubu hovoří Picard s Rikerem o odvěké lidské honbě za mládím, která je však marná. Kapitán zmíní skutečnost, že stáří a moudrost mají své nepochybné hodnoty.\n"}
{"id": "536278", "url": "https://cs.wikipedia.org/wiki?curid=536278", "title": "Rozeta (architektura)", "text": "Rozeta (architektura)\n\nRozeta (z francouzského „la rosette“ - \"růžička\") nebo také růžice je v architektuře označení pro kruhové okno, často velkých rozměrů, umístěné většinou nad vstupním portálem stavby nebo ve štítech příčních chrámových lodí. V Evropě je typické pro gotické kostely i pro synagogy, kde bývá vyplněna vitrážemi. Objevuje se i v období renesance či klasicismu a také v 19. století na historizujících stavbách.\n\nMimo evropskou kulturu se rozeta objevuje i v jiných oblastech. Rostlinné ornamenty ve formě stylizovaných květů do kruhu se vyskytovaly již v mezopotámském umění (5000 let př. n. l.), v egyptském umění Staré i Nové říše a také v asyrském a babylonském umění, jak dokládá výzdoba Ištařiny brány v berlínském Pergamonmuseum.\n\nArchitektonické ztvárnění rozety využívá mnohdy symboliku čísel a kruhu k vizuálnímu vyjádření všudypřítomnosti Boha, životního cyklu nebo věčného návratu.\n\n"}
{"id": "536282", "url": "https://cs.wikipedia.org/wiki?curid=536282", "title": "Rozeta", "text": "Rozeta\n\nRozeta neboli růžice (z francouzského „la rosette“ – \"růžička\") může znamenat:\n"}
{"id": "536287", "url": "https://cs.wikipedia.org/wiki?curid=536287", "title": "Rallye Matador Tatry 2005", "text": "Rallye Matador Tatry 2005\n\nRallye Matador Tatry 2005 byla třetí soutěž šampionátu Mezinárodní mistrovství České republiky v rallye 2005. Soutěž se konala ve dnech 29. dubna až 1. května. Vítězem se stala posádka Václav Pech mladší a Petr Uhel na voze Ford Focus RS WRC. Soutěž měla rychlejší charakter.\n\nStartovní číslo 501 měl rezervované zesnuvší Tomáš Vojtěch. Nestartoval ani Emil Triner. S novou pecifikací vozu Škoda Fabia WRC pro rok 2005 nastoupil Jan Kopecký.\n\nZpočátku šel do vedení Kopecký před Pechem. Udělal ale několik jezdeckých chyb a měl technické problémy. Nakonec na Pecha ztrácel 80 sekund. První dvojice se zpočátku držel Štěpán Vojtěch s vozem Peugeot 206 WRC, ale později havaroval a pokračoval se ztrátou. Na čtvrté pozici jel Karel Trněný na voze Škoda Octavia WRC. V neděli se na pořadí nic nezměnilo a tak ve vedení zůstal Pech, který tak získal třetí vítězství v sezoně a počtvrté vyhrál na této soutěži. Druhý skončil Kopecký, třetí Vojtěch a čtvrtý Trněný.\n\nVyhrál Josef Béreš, který také získal třetí vítězství v sezoně. Zpočátku s ním bojoval Cserhalmi, ale ten nakonec zvolnil. Technické problémy zdržely Karla Trojana. Defekt postihl Vojtěcha Štajfa. Po poruše musel odstoupit i Milan Chvojka s vozem Mitsubishi Lancer EVO VIII MR. Na třetí místo se tak propracoval Arazím a na čtvrté Jandík.\n\nve vedení se držel Jiří Skoupil s Nissanem Almera Kit Car týmu Roto Plzeň. Druhý skončil Miroslav Fišer na voze Volkswagen Golf. Ostatní soupeři odstoupili\nV této kategorii vedl mistr Polska Grzyb s továrním Suzuki Ignis. O druhé místo bojovaly dvě české posádky na vozech Renault Clio S1600Zpočátku vedl Roman Odložilík, ale po jezdecké chybě se před něj dostal Josef Peták. Čtvrtou pozici vybojoval Antonín Tlusťák (Citroën Saxo Kit Car), když mu odpadl největší soupeř Dušan Kouřil (Fiat Punto S1600). Další dvě pozice obsadili Petr Brynda (Škoda Felicia Kit Car) a Petr Vlašín (Citroën C2 Challenge).\n\nSuverénně zvítězil Peter Haluška s Fábií. Druhý skončil František Pilka s Felicií. odstoupit musel Robert Achs\n\nZvítězil Petr Křížek na voze Honda Civic Type-R, který vybojoval velký náskok na Josefa Koukolu se stejným vozem. O třetí příčku bojovali Rado Čikor a Jiří Krajčík. ani jeden z nich však soutěž nedokončil.\nVedl Jaromír Tarabus se Civicem VTi před Danielem Běhálkem na stejném voze. Ten ale havaroval a byl z bojů vyřazen. Druhé místo tak získal Jiří Trojan na voze Volkswagen Polo GTI. Tarabus nakonec porazil i Koukolu se silnějším vozem.\nNedojel ani jeden ze tří účastníků.Zpočátku vedl Kapušanský s Felicií před Ševečkem, ale oba vyřadila technická porucha.\n\n"}
{"id": "536291", "url": "https://cs.wikipedia.org/wiki?curid=536291", "title": "Kazimír I.", "text": "Kazimír I.\n\nJméno Kazimír I. používalo v historii několik osob:\n"}
{"id": "536292", "url": "https://cs.wikipedia.org/wiki?curid=536292", "title": "Overdrive", "text": "Overdrive\n\nOverdrive by se dalo přeložit jako přebuzený. Úkolem tohoto efektu je co možná nejrealističtěji simulovat přebuzení lampového zesilovače. Krabička bývá tvořena většinou polovodiči, u dražších modelů jsou použité i elektronky. Nejslavnější a nejvíce používaný obvod v historii byl japonský integrovaný obvod JRC 4558D. Dnes jde však o nedostupný kousek, jehož cena na bazarech roste neustále nahoru díky dávnému ukončení výroby. Novým nástupcem je mutace s názvem RC 4558. \nSamotné zkreslení zajišťuje způsob zpracování signálu nazývané \"Soft clipping\". Funguje na principu měkké limitace signálu, která pouze zmenší (zvětší) obálku signálu na předem nastavenou úroveň, avšak neořízne tvrdě signál jako tomu dochází u distortion. Tradiční modely: Ibanez TS9/808, Boss Overdrive OD1 a Super Overdrive SD1.\n"}
{"id": "536296", "url": "https://cs.wikipedia.org/wiki?curid=536296", "title": "Didier Auriol", "text": "Didier Auriol\n\nDidier Auriol (* 18. srpen 1958) je francouzský rallyeový jezdec a mistr světa z roku 1994. Je ženatý a má dvě děti.\n\nPůvodně byl řidičem sanitky, ale díky bratrovi si vyzkoušel závodní vůz a pro rallye se nadchl. Začínal na voze Simca 1000 a později jezdil s vozem Renault 5 Turbo. S tím startoval i na své první soutěži mistrovství světa - Korsické rallye. Od roku 1986 startoval s vozem MG Metro 6R4 a stal se mistrem Francie. Po zrušení skupiny B přesedl v následující sezoně na vůz Ford Sierra a začal více startovat v mistrovství světa. Se Sierrou získal dva domácí tituly v následujících letech. Vyhrál Korsickou rallye a dojel třetí ve Finsku. Pro mistrovství světa v rallye 1989 ho angažoval tým Lancia Racing na několik startů. Auriol zvítězil na Korsice a dojel druhý na Rallye Monte Carlo 1989 a Acropolis rallye 1989. O rok později absolvoval celou sezonu a skončil celkově druhý. V sezonách 1991 a 1992 pak skončil celkově třetí. V roce 1992 také stanovil rekord, když získal 6 vítězství v jedné sezoně. O rok později přestoupil do týmu Toyota Motorsport a v mistrovství světa v rallye 1994 vybojoval titul mistra světa. V roce 1995 byl ale tým z šampionátu vyloučen za nelegální úpravu turbodmychalda a automobilka byla vyloučena i pro následující rok. Auriol startovel jen na soutěžích Švédská rallye 1996 s vozem Subaru Impreza 555 a Rallye San Remo 1996 s Mitsubishi Lancer EVO V. Auriol spolupracoval na vývoji vozu Toyota Corolla WRC, která poprvé startovala v mistrovství světa v rallye 1997. Už se mu příliš nedařilo a nejlepších výsledků dosáhl až v roce 1999. To už ale toyota odcházela do Formule 1. Pro mistrovství světa v rallye 2000 se stal továrním jezdcem týmu Seat Sport a pomáhal při vývoji vozu Seat Cordoba WRC. Získal jen třetí místo na Safari rallye 2000 a tým po sezoně opustil, aby závodil s továrním vozem Peugeot 206 WRC. Vyhrál jen Katalánskou rallye. V mistrovství světa v rallye 2002 angažmá nezískal, ale pro rok 2003 se stal jezdcem týmu Škoda Motorsport. Jeho hlavní role měla být při vývoji nového vozu Škoda Fabia WRC. Po této sezoně se již do mistrovství světa nevrátil.\n"}
{"id": "536298", "url": "https://cs.wikipedia.org/wiki?curid=536298", "title": "Reverb", "text": "Reverb\n\nReverb je zvukový efekt patřící do skupiny dozvukových hall efektů. Jde o simulaci „ozvěny“, resp. dozvuku uvnitř uzavřených prostor. Zvuková vlna je po dopadu na překážku částečně pohlcena a částečně se odrazí a tím vzniká informace o prostoru. Charakter dozvuku je určen nejen velikostí místnosti, ale také materiálovou a tvarovou skladbou interiéru. Velká studia mají díky množství nahrávacích místností možnost docílit přirozeného dozvuku jen volbou vhodného prostoru. Dozvuk je součástí přirozeného akustického prostoru. Je-li zvuk „suchý“ (bez odrazů), člověk ho vnímá jako něco nepřirozeného, proto se dozvuk vytváří uměle pomocí reverbu. Nejčastěji používanými druhy jsou pružinový (spring) či digitální hall.\n"}
{"id": "536306", "url": "https://cs.wikipedia.org/wiki?curid=536306", "title": "Štírovník bažinný", "text": "Štírovník bažinný\n\nŠtírovník bažinný (\"Lotus pedunculatus\") je vytrvalá rostlina, nejmohutnější z pěti původních druhů rodu štírovník vyskytujících se v české přírodě. Vyrůstá a množí se samovolně jako planě rostoucí rostlina, nebo je jako užitková jetelovina pěstován ve směsích s travinami coby píce pro dobytek.\n\nPůvodní rozšíření štírovníku bažinného je převážně v Evropě, táhne se od Pyrenejského poloostrova a Britských ostrovů na západě až po Ukrajinu a Balkán na východě. Na severu je jeho evropský areál ohraničen jihem Skandinávie a na jihu severem Afriky a Makaronézie. Druhotně byl rozšířen do Severní i Jižní Ameriky, Austrálie, na Nový Zéland i Havajské ostrovy.\n\nČeskou republikou prochází část východní hranice souvislého areálu, západně od ní se vyskytuje hojněji a východně jen ostrůvkovitě. Tomu odpovídá i jeho rozšíření v Česku, častěji se vyskytuje v západních, jihozápadních, severních a východních Čechách a na severní Moravě, jinde jen roztroušeně. Obvyklejší je v nižších a středních polohách, jen řídce proniká do hor.\n\nVlhkomilný druh, který roste na podmáčených až bažinatých loukách, v odvodňovacích strouhách, na okraji rákosin,na březích potoků, vodních nádrží a menších řek, na prameništích či slatinách. Obvykle ho najdeme na půdách neutrálních až kyselých a dobře zásobených živinami. Roste na plném slunci i v polostínu, v oblastech s vlhčím klimatem se vyskytuje i po lesních okrajích. Nevadí mu vysoká hladina podzemní vody ani občasné zaplavení. Jeho dutá lodyha i oddenky mu umožňují přivádět vzduch ke kořeném i v zamokřené půdě. V evropském podnebí je tento hemikryptofyt zimovzdorný.\n\nVytrvalá bylina, která má vystoupavou až přímou lodyhu vysokou 30 až 100 cm a vyznačuje se četnými vodorovně větvenými oddenky v malé hloubce. Její kůlovitý kořen je zakrslý a přerostlý tenkými, vedlejšími kořínky. Lodyha je již od spodu větvená, tupě čtyřhranná, rýhovaná, dutá a porostlá lichozpeřenými listy, které mají pouze dva páry lístků. Lístky ve spodním páru jsou drobné, vejčitého tvaru a přisedají k listovému vřetenu na jeho začátku, někdy bývají považované za palisty. Lístky horního páru a koncový mají krátké řapíčky, jsou větší, široce vejčité či obvejčité, dlouhé 7 až 20 a široké 3 až 10 mm, na vrcholu jsou krátce špičaté, na líci sytě zelené až hnědozelené a na rubu se silně vystouplou žilnatinu jsou sivé.\n\nKvětenstvím je hlávkovitý okolík vyrůstající na dlouhé stopce z paždí listů a podepřený jedním až třemi listeny. Hlávka bývá tvořena pěti až patnácti květy na krátkých stopkách, květy jsou žluté, medově voní a bývají velké asi 7 mm. Zelenohnědý, zvonkovitý kalich je asi 6 mm dlouhý, jeho pět odstávajících zubů je úzce trojúhelníkovitých a tří spodní jsou před rozvitím ohrnuté nazpět. Sytě žlutá až okrová koruna bývá asi 13 mm dlouhá, na vrcholu vykrojená pavézu je delší než širší, křídla bývají přibližně stejně dlouhá a člunek kratší. V květu je deset dvoubratrých tyčinek (9+1) a jeden pestík. Bylina kvete od června do srpna, opylována je létajícím hmyzem. Ploidie druhu je 2n = 12.\n\nPlod je mírně zahnutý, čárkovitý, tmavohnědý až černý, pukavý lusk otvírající se dvěma švy. Lusk bývá okolo 30 mm dlouhý a pouze 1,5 mm široký a obsahuje osm až třicet kulovitých semen, která jsou asi 1 mm velká, olivově zelená až hnědá a někdy tmavě skvrnitá. Hmotnost tisíce semen je asi 0,9 gramů.\n\nOd běžnějšího štírovníku růžkatého se odlišuje hlavně mohutnějším vzrůstem, dutými lodyhami a odstálými kališními lístky.\n\nNa stanovišti se rozšiřuje rozrůstáním oddenků. které mohou být až půl metru dlouhé. Na větší vzdálenosti se šíří semeny roznášenými hlavně větrem, vodou nebo při zpracovávání půdy. Semena při dozrání vypadávají samovolně z otevřených lusků a při teplém počasí obvykle vyklíčí již na podzim.\n\nDobře roste i na vlhkých loukách s mělkou spodní nebo i často se stojatou vodou. Je považován za kvalitní výběžkatou jetelovinu s velkým obsahem bílkovin, pěstuje se výhradně ve směskách a bývá součásti trvalých pícních porostů na mokrých a kyselých loukách, kde bývá dlouze vytrvalý. Snese během vegetační sezóny dvě seče a kvalita jeho píce je výborná, odpovídá vojtěšce. Je pro pícninářství perspektivním druhem. Rostlina mj. obsahuje také kyanogenní glykosidy, které mohou být po požití velkého množství pro dobytek rizikovým faktorem. Je dobrou medonosnou rostlinou a opylovačům poskytuje kromě nektaru i pyl.\n\nNa mnoha místech ve východní a jižní Austrálii, stejně jako v jihoamerickém Chile, je štírovník bažinný považován za plevelný invazní druh. Uniká z pastvin, kde byl vědomě vyset a rychle se šíří po zemědělské i narušené půdě a vytlačuje původní vegetaci.\n\n\n"}
{"id": "536310", "url": "https://cs.wikipedia.org/wiki?curid=536310", "title": "Kruh (Star Trek: Stanice Deep Space Nine)", "text": "Kruh (Star Trek: Stanice Deep Space Nine)\n\n„Kruh“ (v originále „The Circle“) je v pořadí druhá epizoda druhé sezóny seriálu \"\".\n\nOdo, Dax, Bashir, O'Brien a dokonce i Quark zavítají do kajuty Kiry, kde každý svým způsobem dává najevo, že nesouhlasí s jejím odchodem. Nakonec přichází vedek Bareil a pozve Kiru do kláštera na Bajoru. Kira nabídku přijímá, a když opouští stanici, uvědomuje si, jak tuhle pozici ještě před rokem nenáviděla a jak jí od té doby přirostla k srdci. Li Nalas ujišťuje Siska, že o Kiřinu práci nestál a že Kiru nemůže nikdo nahradit.\n\nNa Bajoru se Kira a Bareil sbližují a Bareil nechá Kiru nahlédnout do jednoho z bajorských Orbů, aby získala radu, co dál. Prožije vizi, v níž jsou s Bareilem milenci, což však před ním později zatají. Mezitím na DS9 Quark panikaří, protože věří, že xenofobní Kruh přebírá stanici. Slyšel, že Kruh vyzbrojují Kressariané a Odo ho přinutí, aby zjistil něco bližšího. Po několika prohlídkách kressarijské nákladní lodi nezjistí Dax a O'Brien nic podezřelého. Loď odlétá, avšak s Odem v podobě krysy na palubě.\n\nSisko navštíví velitele bajorské domobrany, generála Krima. Po rozhovoru s ním dojde k závěru, že armáda nezastaví převrat zahájený Kruhem. Navštíví také Kiru a brzy poté je Kira unesena maskovanými členy Kruhu. Ministr Jaro odhaluje Kiře, že on je vůdcem Kruhu a že zařídil, aby byl Li Nalas umístěn na DS9. Nabízí Kiře, aby se k němu připojila, ale i když nemá prozatímní vládu v oblibě, odpoví, že nikoli zbraně, ale volební hlasy jsou způsobem, jak vládu změnit.\n\nSisko a Kira dojdou k závěru, že musí dostat Li Nalase do Rady ministrů, protože on je jediný, kdo může získat dostatek podpory pro zastavení Kruhu. Vědí, že Kruh se ho bude snažit zastavit. Ozve se však Odo, který je informuje, že má důkazy, že zbraně Kruhu dodávají Cardassiané prostřednictvím Kressarianů ve snaze dostat Federaci z Bajoru, aby ho mohli ovládnout. V tu chvíli je však přerušena komunikace s Bajorem.\n\nJaro jde za vedek Winn a žádá ji o podporu coby duchovního vůdce Bajoranů, aby tak ospravedlnila převrat. K DS9 se blíží několik bajorských útočných lodí a nařizují všem nebajoranům evakuovat stanici. Sisko kontaktuje Hvězdnou flotilu, ale admirál Chekote odpoví, že Základní směrnice nedovoluje zakročit. Přesto jsou Sisko a jeho posádka odhodláni zůstat na stanici.\n\n"}
{"id": "536311", "url": "https://cs.wikipedia.org/wiki?curid=536311", "title": "Götzis", "text": "Götzis\n\nGötzis je městys na západě Rakouska ve spolkové zemi Vorarlbersko (okres Feldkirch). V současnosti má asi 10500 stálých obyvatel a rozlohu 14,64 km².\n\nMěsto je světově proslulé zejména pořádáním každoročních květnových vícebojařských mítinků (Hypo-Meeting) na stadionu Mösle. V roce 2001 zde vytvořil světový rekord v desetiboji Čech Roman Šebrle. Slavnou osobností města je například rakouská zpěvačka Elfi Grafová.\n\n"}
{"id": "536312", "url": "https://cs.wikipedia.org/wiki?curid=536312", "title": "Švédská rallye 1985", "text": "Švédská rallye 1985\n\nŠvédská rallye 1985 byla druhá soutěž v mistrovství světa v rallye 1985. Měla celkem 28 rychlostních zkoušek. Na start nenastoupil tým Lancia. Nejvíce favorizován byl sedminásobný vítěz této soutěže Stig Blomqvist a vítěz posledních čtyř soutěží Ari Vatanen. Ten nakonec zvítězil.\n\nDo vedení se hned po startu dostal Ari Vatanen s vozem Peugeot 205 Turbo 16. Třetí byl Timo Salonen také na Peugeotu. Pátý jezdil Hannu Mikkola s Audi Sport Quattro. Šestý byl Per Eklund se sokromým Audi Quattro. Svkvěle se držel Ingvar Carlsson s vozem Mazda RX-7 byl nejlepší mezi vozy s jednou poháněnou nápravou. Zpočátku devátý byl Malcolm Wilson se sokromým Quattrem. Po prvním dnu následovaly dvě noční rychlostní zkoušky, na kterých vyhrál Stig Blomqvist a stáhl náskok Vatanena. Třetí se držel Salonen. Druhý den bojoval stále o vítězství Vatanen a Blomqvist, Salonen se držel třetí. O čtvrtou pozici bojovali jezdci Audi Walter Röhrl a Hannu Mikkola. Šestý se držel Per Eklund se soukromým Quattrem. Ve skupině A vedl Mikael Ericsson s vozem Audi 80 Quattro před týmovým kolegou Gunnarem Peterssonem. Odstoupit musel Röhrl pro poruchu motoru. Carlsson se propracoval až na osmé místo. Ani další noční etapy na konci druhého dne a etapy třetího dne na pořadí nic neměnily. Vyhrál Vatanen před Blomqvistem, Salonenem a Mikkolou. Pátý dojel Eklund, šestý Petersson, který vyhrál skupinu A.\n\n"}
{"id": "536316", "url": "https://cs.wikipedia.org/wiki?curid=536316", "title": "Rýzmburk (Hulice)", "text": "Rýzmburk (Hulice)\n\nRýzmburk je malá vesnice, část obce Hulice v okrese Benešov. Nachází se asi 2 km na severozápad od Hulic. V roce 2009 zde bylo evidováno 24 adres.\n\nRýzmburk leží v katastrálním území Hulice o výměře 6,48 km².\n\nPrvní písemná zmínka o vesnici pochází z roku 1720.\n\n"}
{"id": "536317", "url": "https://cs.wikipedia.org/wiki?curid=536317", "title": "Racek (Chlístov)", "text": "Racek (Chlístov)\n\nRacek je vesnice, část obce Chlístov v okrese Benešov. Nachází se asi 0,5 km na severovýchod od Chlístova. V roce 2009 zde bylo evidováno 54 adres.\n\nRacek leží v katastrálním území Chlístov u Benešova o výměře 2,9 km². Zajíždějí sem příměstské autobusy společnosti ČSAD Benešov.\n\n"}
{"id": "536318", "url": "https://cs.wikipedia.org/wiki?curid=536318", "title": "Žabovřesky (Chlístov)", "text": "Žabovřesky (Chlístov)\n\nŽabovřesky je malá vesnice, část obce Chlístov v okrese Benešov. Nachází se asi 0,5 km na jihozápad od Chlístova. V roce 2009 zde bylo evidováno 34 adres.\n\nŽabovřesky leží v katastrálním území Chlístov u Benešova o výměře 2,9 km².\n\nPrvní písemná zmínka o vesnici pochází z roku 1342.\n\nZa druhé světové války se ves stala součástí vojenského cvičiště Zbraní SS Benešov a její obyvatelé se museli 1. dubna 1943 vystěhovat.\n\n\n"}
{"id": "536319", "url": "https://cs.wikipedia.org/wiki?curid=536319", "title": "Komorní Hrádek", "text": "Komorní Hrádek\n\nKomorní Hrádek je malá vesnice, část obce Chocerady v okrese Benešov. Nachází se 1 km na jih od Chocerad. V roce 2009 zde bylo evidováno 16 adres.\n\nKomorní Hrádek leží v katastrálním území Chocerady o výměře 6,69 km².\n\nPrvní písemná zmínka o vesnici pochází z roku 1401.\n\n\n"}
{"id": "536320", "url": "https://cs.wikipedia.org/wiki?curid=536320", "title": "Samechov", "text": "Samechov\n\nSamechov je vesnice, část obce Chocerady v okrese Benešov. Nachází se 3 km na východ od Chocerad. V roce 2009 zde bylo evidováno 237 adres. Je vymezena katastrálním územím Samechov o rozloze 4,14 km².\n\nVesnice Samechov se nachází v kopci nad řekou Sázavou na levém břehu. K místní části Samechov patří též základní sídelní jednotka Samechov-u nádraží na břehu Sázavy na pravé straně ústí Vodslivského podotka, v okolí železničního nádraží Samechov. Na webu obce Chocerady se tyto části označují jako horní a dolní Samechov. Na území obce se nachází též několik chatových osad a zástavba v okolí železniční zastávky Stříbrná Skalice.\n\nSamotnou vesnici tvoří několik statků, chalup a chat. Nachází se zde požární rybník, hasičská zbrojnice, malá kaplička se zvonem a boží muka. Dále také jedno roubené stavení. Vesnice je nepravidelná, náves podlouhlá, prostoupená řadou stromů, hlavně lip. V okolí vrcholové pláně (nejvyšší bod 411 m n. m.) nad vesnicí (jižně a západně od vesnice) se nacházejí pole. Na jihu a na západě je Samechov ohraničen Vodslivským potokem, na severu Sázavou, z východní strany je do něj vklíněno sousední katastrální území Dojetřice města Sázava. K Samechovu patří stráň na levém břehu Sázavy až téměř k železniční zastávce Plužiny. Část této stráně na úbočí Spáleného vrchu je chráněna jako národní přírodní rezervace Ve Studeném; v jejím severním rohu se před ústím do Sázavy nachází na místním potůčku Samechovský vodopád. Jihovýchodní výběžek katastrálního území tvoří pravá stráň údolí Vodslivského potoka až k místům naproti kopci Bílč. U okraje lesa na této stráni se nachází samota Vestec (ev. č. 74).\n\nPrvní písemná zmínka o vesnici pochází z roku 1436.\n\nDolní částí katastrálního území prochází po levém břehu Sázavy železniční trať Čerčany – Světlá nad Sázavou a na území Samechova má stanici Samechov a zastávku Stříbrná Skalice.\n\nObě části vsi leží při silnici III/11321, která vede z Chocerad podél železniční trati a z osady Růženín vystupuje do Samechova, kde končí. Po této silnici jezdí autobusová linka PID 465 Chocerady – Samechov, kterou obsluhují tři páry školních spojů a která v Choceradech navazuje na linku 383 z Prahy. V horní části Samechova má konečnou zastávku „Chocerady, Samechov“; u nádraží Samechov zastávku nemá, zastavuje jen na sídlišti v sousedním Růženíně. Ze Samechova vede zpevněná místní komunikace k železniční zastávce Stříbrná Skalice, ležící v katastrálním území Samechov (je vzdálena 1 kilometr cesty), od níž vede most směrem ke Stříbrné Skalici.\n\n"}
{"id": "536321", "url": "https://cs.wikipedia.org/wiki?curid=536321", "title": "Vestec (Chocerady)", "text": "Vestec (Chocerady)\n\nVestec (niem. \"Westetz\", \"Weße\" (1390)) je malá vesnice, část obce Chocerady v okrese Benešov. Nachází se asi 2,5 km na jihovýchod od Chocerad. Prochází zde silnice II/113. V roce 2009 zde bylo evidováno 50 adres.\n\nVestec leží v katastrálním území Vestec u Chocerad o rozloze 4,27 km².\n\nPrvní písemná zmínka o vesnici pochází z roku 1356.\n\n"}
{"id": "536322", "url": "https://cs.wikipedia.org/wiki?curid=536322", "title": "Vlkovec", "text": "Vlkovec\n\nVlkovec je vesnice, část obce Chocerady v okrese Benešov. Nachází se asi 1,5 km na jihovýchod od Chocerad. Prochází tudy železniční trať Čerčany – Světlá nad Sázavou. V roce 2009 zde bylo evidováno 154 adres.\n\nVlkovec je také název katastrálního území o rozloze 2,74 km².\n\nPrvní písemná zmínka o vesnici pochází z roku 1382.\n\n"}
{"id": "536323", "url": "https://cs.wikipedia.org/wiki?curid=536323", "title": "Křemení", "text": "Křemení\n\nKřemení je malá vesnice, část obce Chotýšany v okrese Benešov. Nachází se asi 1,5 km na západ od Chotýšan. Prochází zde silnice II/112. V roce 2009 zde bylo evidováno 18 adres.\n\nKřemení leží v katastrálním území Chotýšany o výměře 6,7 km².\n\nPrvní písemná zmínka o vesnici pochází z roku 1844.\n\n"}
{"id": "536324", "url": "https://cs.wikipedia.org/wiki?curid=536324", "title": "Městečko (Chotýšany)", "text": "Městečko (Chotýšany)\n\nMěstečko je malá vesnice, část obce Chotýšany v okrese Benešov ve Středočeském kraji. Nachází se asi 1,5 km jižně od Chotýšan. V roce 2009 zde bylo evidováno 41 adres. Osadou protéká říčka Chotýšanka, která je levostranným přítokem řeky Blanice.\n\nMěstečko leží v katastrálním území Městečko u Chotýšan o rozloze 7,27 km².\n\nPrvní písemná zmínka o vesnici pochází z roku 1411.\nVýchodně od vsi, u říčky Chotýšanky a silnice II/112, pod hrází rybníka Smikov, se nachází chatová osada Slunečná, založená kolem roku 1970. Další chatová osada Albatros, jejíž počátky sahají do trampského období v roce 1935, je umístěna v údolí Chotýšanky západně od vesnice. Poblíž Albatrosu, na úplném západním okraji katastru Městečka, stojí samota tvořená hospodářským dvorem Lhotka. Ten byl po sametové revoluci restituován ve zdevastovaném stavu, od roku 1990 jej využívá komunita hnutí Haré Kršna. Ta objekt opravila a v její správě funguje jako Farma Krišnův dvůr zaměřená na ekologické zemědělství.\n\n"}
{"id": "536325", "url": "https://cs.wikipedia.org/wiki?curid=536325", "title": "Pařezí (Chotýšany)", "text": "Pařezí (Chotýšany)\n\nPařezí je malá vesnice, část obce Chotýšany v okrese Benešov. Nachází se asi 1,5 km na jihovýchod od Chotýšan. V roce 2009 zde bylo evidováno 12 adres.\n\nPařezí leží v katastrálním území Chotýšany o výměře 6,7 km².\n\nPrvní písemná zmínka o vesnici pochází z roku 1844.\n\n"}
{"id": "536326", "url": "https://cs.wikipedia.org/wiki?curid=536326", "title": "Benice (Chrášťany)", "text": "Benice (Chrášťany)\n\nBenice () je malá vesnice, část obce Chrášťany v okrese Benešov. Nachází se asi 2 km na západ od Chrášťan. V roce 2009 zde bylo evidováno 6 adres. Protéká tudy Tloskovský potok, který je levostranným přítokem Janovického potoka.\n\nBenice leží v katastrálním území Chrášťany u Benešova o výměře 11,54 km².\n\nPrvní písemná zmínka o vesnici pochází z roku 1318.\n\nZa druhé světové války se ves stala součástí vojenského cvičiště Zbraní SS Benešov a její obyvatelé se museli 1. dubna 1943 vystěhovat.\n\n"}
{"id": "536328", "url": "https://cs.wikipedia.org/wiki?curid=536328", "title": "Černíkovice (Chrášťany)", "text": "Černíkovice (Chrášťany)\n\nČerníkovice () je malá vesnice, část obce Chrášťany v okrese Benešov. Nachází se asi 2 km na jih od Chrášťan, při severním úpatí Neštětické hory, na soutoku Černíkovického potoka a potoka Roháče. V roce 2009 zde bylo evidováno 19 adres.\n\nČerníkovice leží v katastrálním území Chrášťany u Benešova o výměře 11,54 km².\n\nPrvní písemná zmínka o vesnici pochází z roku 1391.\n\nZa druhé světové války se ves stala součástí vojenského cvičiště Zbraní SS Benešov a její obyvatelé se museli 1. dubna 1943 vystěhovat.\n\nV Černíkovicích končí 2,5 km dlouhá silnice III/11436, která přichází od východu od silnice III/11434. Ve vzdálenosti asi 8 km směrem na východ je po silnici dostupný Benešov a silnice I/3. Veřejná doprava přímo do Černíkovic nejezdí. Autobusové linky jezdí po silnici III/11434 kolem Neštětic. Mají zastávku na rozcestí asi 1 km jižně od Černíkovic, na kastastru Neštětic. Staví zde linky 200051 (Benešov – Neveklov – Rabyně) a 200052 (Benešov – Neveklov – Živohošť).\n\n"}
{"id": "536329", "url": "https://cs.wikipedia.org/wiki?curid=536329", "title": "Soběšovice (Chrášťany)", "text": "Soběšovice (Chrášťany)\n\nSoběšovice () je malá vesnice, část obce Chrášťany v okrese Benešov. Nachází se asi 3 km na západ od Chrášťan. V roce 2009 zde bylo evidováno 13 adres. Osadou protéká Tloskovský potok, který je levostranným přítokem Janovického potoka.\n\nSoběšovice leží v katastrálním území Chrášťany u Benešova o výměře 11,54 km².\n\nPrvní písemná zmínka o vesnici pochází z roku 1310.\n\nZa druhé světové války se ves stala součástí vojenského cvičiště Zbraní SS Benešov a její obyvatelé se museli 1. dubna 1943 vystěhovat.\n\n\n"}
{"id": "536331", "url": "https://cs.wikipedia.org/wiki?curid=536331", "title": "Talence", "text": "Talence\n\nTalence je město, tvořící třetí největší předměstí Bordeaux, situované v jihozápadní Francii (region Nová Akvitánie).\nSousední obce: Bordeaux, Pessac, Gradignan, Villenave-d'Ornon a Bègles.\n\n\"Počet obyvatel\"\n\nTalence je domovem slavného desetibojařského mítinku Décastar, kde v roce 1992 vytvořil bývalý světový rekord 8891 bodů Američan Dan O'Brien.\n\n\n"}

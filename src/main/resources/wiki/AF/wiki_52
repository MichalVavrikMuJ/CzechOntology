{"id": "870908", "url": "https://cs.wikipedia.org/wiki?curid=870908", "title": "Varsovia (vlak)", "text": "Varsovia (vlak)\n\nVarsovia (podle polského hlavního města Varšava) je mezistátní vlakový expres dopravce České dráhy provozovaný na lince Ex1, který spojuje město Praha a polské hlavní město Varšava. Pod označením Varsovia jsou vedeny 2 spoje značené jako EC 110 a Ex 112. Označení zůstalo zachováno pouze pro dva spoje i po sjednocení slovních názvů vlaků od platnosti jízdního řádu 2018/2019. Změnila se ale jeho trasa. V minulosti tento vlak dlouhodobě spojoval Varšavu s Budapeští.\n\nDo 90. let 20. století jezdil vlak pravidelně mezi Budapeští a Varšavou, popř. Gdyní. Na přelomu tisíciletí ovšem došlo k radikálnímu přetrasování vlaku Varsovia, kdy jezdil, jako předchůdce Berlin-Warszawa-Express mezi Berlínem a Varšavou. Od zavedení BWE byl název nevyužíván, v GVD 2009/2010 se objevil jako mezinárodní rychlík z/do Keszthely do/z Košic. V GVD 2012/2013 byl pak vlak Varsovia obnoven pod kategorií Eurocity ve své původní trase a nahradil Eurocity Moravia, která do tehdejší změny jízdního řádu zabezečovala přímé spojení Ostravska s Budapesští. V GVD 2014/2015 byla Varsovia opět zrušena, a to z toho důvodu, že došlo ke zrušení vlaku Vindobona, jehož nástupce jel z Hamburgu do Břeclavi a dále nově do Budapešti v časové poloze Varsovie, ve vnitrostátním úseku pak byla Varsovia nahrazena vnitrostátním expresem. V GVD 2015/2016 dochází opět k obnovení Eurocity Varsovia.\n\nV současném jízdním řádu spojuje je vedena Varsovia pod kategorií Eurocity a spojuje Budapešť s Varšavou. Vlak je momentálně veden soupravou vozů Maďarských drah, na čele vlaků se střídají lokomotivy dopravců ČD a PKP, přepřah je realizován ve stanici Bohumín. Trasa vlaku je dlouhá 824 km (EC 131), resp. 835 km (EC 130), z toho 365 km vede po území České a Slovenské republiky. Podle jízdního řádu 2015/2016 EC 130 vyjíždí z Budapest-Keleti pu. v 8.22 a do cílové stanice Warszawa Wschodnia má pravidelný příjezd v 18.16, opačný EC 131 vyjíždí podle jízdního řádu z Warszawa Wschodnia v 9.44 a do maďarské metropole má pravidelný příjezd v 19.35. V úseku Budapešť - Břeclav a zpět je veden neobvykle v hodinovém prokladu s ostatními vlaky Eurocity, které dodržují standardní dvouhodinový takt a směřují do Prahy, případně Hamburgu. Na vlaku Varsovia jsou také poprvé v jeho novodobé historii řazeny lůžkové vozy a to společnosti RŽD, jež spojují Moskvu s Budapeští, Sofií a v letní sezóně také s Varnou, Burgasem a černohorským Barem.\n\n EC 130\n\nGrafická podoba viz Externí odkazy.\n\n\n"}
{"id": "870909", "url": "https://cs.wikipedia.org/wiki?curid=870909", "title": "Karibská fotbalová unie", "text": "Karibská fotbalová unie\n\nKaribská fotbalová unie ( \"Caribbean Football Union\"), známá též pod zkratkou CFU, je fotbalová asociace, která sdružuje národní fotbalové svazy všech nezávislých států a většiny závislých území v Karibiku. Zároveň sem spadají i fotbalové svazy Surinamu, Guyany a Francouzské Guyany, které leží na jihoamerickém kontinentu a Bermud, které z geografického hlediska patří do Severní Ameriky. CFU pořádala do roku 2017 Karibský pohár, který sloužil jako kvalifikace 4 nejlepších týmů na Zlatý pohár CONCACAF. CFU je společně se Středoamerickou fotbalovou unií a Severoamerickou fotbalovou unií součástí CONCACAFu (fotbalové asociace Severní Ameriky, Střední Ameriky a Karibiku).\n\nNásledující výčet členských států a území je platný k 1.6.2017.\n\nGuadeloupe, Francouzská Guyana, Martinik, Saint-Martin, Bonaire a Sint Maarten jsou sice členeny CFU, nikoliv však FIFA. \n\n"}
{"id": "870910", "url": "https://cs.wikipedia.org/wiki?curid=870910", "title": "Výklopné světlomety", "text": "Výklopné světlomety\n\nVýklopné světlomety, také lidově známé jako „mrkačky“, jsou formou hlavního osvětlení automobilů, velmi vzácně jiných dopravních prostředků, která umožňuje ukrýt světlomety pod povrch karoserie, pokud nejsou používány. Mohou se otáčet okolo příčné i podélné osy a jsou ovládané elektromotory i mechanicky.\n\nPrvní sériově vyráběný vůz s výklopnými světlomety byl Cord 810/812, který byl představen v roce 1935 v USA. Byly u nich použity světla původně určená pro letadla Stinson. Tato funkce sílila na popularitě hlavně v 70. , 80. a 90. letech a v současné době vycházejí z módy. Mrkací světla byla sice populární, ale zejména kvůli bezpečnosti, aerodynamice, hmotnosti a vyšší poruchovosti se přestaly používat. Naposledy se výklopné světlomety ve větší sérii objevily roce 2004, kdy skončila výroba Lotus Esprit V. i Chevrolet Corvette C5. V Československu byly použity u super-sportů Škoda 1100 GT a MTX Tatra V8.\n\n"}
{"id": "870914", "url": "https://cs.wikipedia.org/wiki?curid=870914", "title": "Muzeum hraček Istanbul", "text": "Muzeum hraček Istanbul\n\nIstanbulské muzeum hraček (turecky: İstanbul Oyuncak Müzesi) se nachází v městské části Göztepe městského obvodu Kadiköy v Istanbulu, Turecku.\n\nMuzeum založil v roce 2005 turecký básník a spisovatel Sunay Akın. Jeho otevření se uskutečnilo 23. dubna, v den, kdy se v Turecku slaví Den národní svrchovanosti a Den dětí. Muzeum se může pochlubit více než 4000 exempláři hraček a miniatur, které byly nashromážděny během 20 let z různých antikvariátů a internetových aukcí z celého světa.\n\nHlavním finančním zdrojem muzea jsou příjmy Sunaye Akina z prodeje knih, divadelních představeních a televizních programů.\n\nBudova, kde se muzeum nachází, je pětipodlažní historická vila, která kdysi patřila jeho rodině. Každé patro budovy představuje jinou divadelní scénu. První patro je kopií jednoho z nejstarších hračkářství v Istanbulu, tzv. Eyüpského hračkářství (turecky: Eyüp oyuncakcılığı).\n\nIstanbulské muzeum hraček se řadí mezi jedno z nejlepších hračkářských muzeí ve světě.\n\n\nMuzeum je otevřeno\n\nZ evropské strany Istanbulu se do Kadiköy lze dopravit lodí z jakéhokoliv přístavu v Istanbulu.\n\nV Kadiköy pak k muzeu (zastávka Göztepe) vedou autobusové linky 10B, 10S, 14ÇK, 17, 17L, 19F, 19K, 19M, 19Y, 19S, GZ1, GZ2 a vlaková linka Haydarpaşa–Gebze z nádraží Haydarpaşa.\n\n"}
{"id": "870915", "url": "https://cs.wikipedia.org/wiki?curid=870915", "title": "Frakce", "text": "Frakce\n\nFrakce, původně složka nebo část, může být:\n\n"}
{"id": "870923", "url": "https://cs.wikipedia.org/wiki?curid=870923", "title": "Setuid", "text": "Setuid\n\nsetuid a setgid (zkratka pro „set user ID upon execution“ a „set group ID upon execution“) jsou v informatice označení pro unixové příznaky přístupových oprávnění, které umožňují spouštět spustitelné soubory s právy vlastníka nebo skupiny vlastnící spustitelný soubor. Jsou často používány ke spouštění programů v systému s dočasně zvýšenými právy, pro provedení určité úlohy.\n\nSetuid a setgid jsou potřebné pro úlohy, které vyžadují vyšší oprávnění než ta, která má běžný uživatel. Jako je například změna svého přihlašovacího hesla (viz passwd a soubor shadow. Některé z úloh, které vyžadují zvýšení práv, nemusí být okamžitě zřejmé, jako například příkaz ping, který musí odeslat a přijmout kontrolní pakety přímo na síťovém rozhraní (raw ICMP).\n\nJe-li na spustitelném souboru nastaven „setuid“ atribut, běží po jeho spuštění tento proces s právy toho, kdo je vlastníkem zmíněného spustitelného souboru (obvykle je to root, ale může to být jakýkoliv uživatel systému). Získáním oprávnění uživatele \"root\" může aplikace vykonávat v systému úlohy, které běžný uživatel vykonávat nemůže. Uživateli, který program spustil, znemožní systém (resp. jádro systému) vytvoření nového procesu jinou cestou, například použitím systémového volání ptrace, zneužití proměnné prostředí codice_1 nebo zasláním signálu do něj (signály z terminálu budou navzdory tomu stále akceptovány). Kvůli zvýšené pravděpodobnosti zneužití bezpečnostních chyb mnoho systémů ignoruje setuid atribut na spustitelných shell scriptech.\n\nPříznaky setuid a setgid nastavené na adresáři mají úplně rozdílný význam. Nastavení setgid oprávnění na adresáři (codice_2) způsobí, že nové soubory a podadresáře v něm vytvořené zdědí jeho groupID místo primárního groupID uživatele, který adresář nebo soubor vytvořil (ownerID není nikdy ovlivněné, jen groupID). Nastavení setgid oprávnění na adresáři ovlivňuje jen groupID nových souborů a podadresářů vytvořených po tom, co byl nastaven setgid bit, avšak neaplikuje se na existující entity. Nastavení setgid bitu na všechny existující podadresáře musí být provedeno ručně například následujícím příkazem:\n\nSetuid oprávnění nastavené na adresáři je ignorováno v systémech UNIX a Linux. V systému FreeBSD může být nastaveno, aby byl interpretován analogicky k setgid, tedy aby byly všechny nové soubory a podadresáře vlastněné vlastníkem nadřazeného adresáře.\n\n\n\n"}
{"id": "870924", "url": "https://cs.wikipedia.org/wiki?curid=870924", "title": "Ruská menšina na Slovensku", "text": "Ruská menšina na Slovensku\n\nRuská národnostní menšina na Slovensku ( ) je označení obyvatel Slovenska, kteří se hlásí k ruské národnosti. Podle výsledků slovenského sčítání lidu žilo v roce 2011 na Slovensku 1 997 osob deklarujících ruskou národnost.\n\nPodle sčítání lidu v roce 1991 se k ruské národnosti na Slovensku hlásilo 1 389 osob. V následujícím sčítání lidu v roce 2001 to bylo 1 590 osob.\n"}
{"id": "870925", "url": "https://cs.wikipedia.org/wiki?curid=870925", "title": "Srbská menšina na Slovensku", "text": "Srbská menšina na Slovensku\n\nSrbská národnostní menšina na Slovensku ( ) je označení obyvatel Slovenska, kteří se hlásí k srbské národnosti. Podle výsledků slovenského sčítání lidu žilo v roce 2011 na Slovensku 698 osob, deklarujících srbskou národnost.\n\nPodle sčítání lidu v roce 2001 se k srbské národnosti na Slovensku hlásilo 434 osob.\n\n"}
{"id": "870926", "url": "https://cs.wikipedia.org/wiki?curid=870926", "title": "Ukrajinská menšina na Slovensku", "text": "Ukrajinská menšina na Slovensku\n\nUkrajinská národnostní menšina na Slovensku ( ) je označení obyvatel Slovenska, kteří se hlásí k ukrajinské národnosti. Podle výsledků slovenského sčítání lidu žilo v roce 2011 na Slovensku 7 430 osob deklarujících ukrajinskou národnost (0,1 % celkové populace).\n\nPodle sčítání lidu v roce 1991 se k ukrajinské národnosti na Slovensku hlásilo 13 281 osob (0,3 % celkové populace). V následujícím sčítání lidu v roce 2001 to bylo 10 814 osob (0,2 % celkové populace).\n"}
{"id": "870927", "url": "https://cs.wikipedia.org/wiki?curid=870927", "title": "Chorvatská menšina na Slovensku", "text": "Chorvatská menšina na Slovensku\n\nChorvatská národnostní menšina na Slovensku ( ) je označení obyvatel Slovenska, kteří se hlásí k chorvatské národnosti. Podle výsledků slovenského sčítání lidu žilo v roce 2011 na Slovensku 1 022 osob, deklarujících chorvatskou národnost.Dnes žijí převážně v obcích Čunovo, Devínska Nová Ves a Chorvátsky Grob.\n\nPodle sčítání lidu v roce 2001 se k chorvatské národnosti na Slovensku hlásilo 890 osob.\n"}
{"id": "870931", "url": "https://cs.wikipedia.org/wiki?curid=870931", "title": "Kanton Vigy", "text": "Kanton Vigy\n\nKanton Vigy (fr. \"Canton de Vigy\") byl francouzský kanton v departementu Moselle v regionu Lotrinsko. Tvořilo ho 23 obcí. Zrušen byl po reformě kantonů 2014.\n\n"}
{"id": "870932", "url": "https://cs.wikipedia.org/wiki?curid=870932", "title": "Kanton Volmunster", "text": "Kanton Volmunster\n\nKanton Volmunster (fr. \"Canton de Volmunster\") byl francouzský kanton v departementu Moselle v regionu Lotrinsko. Tvořilo ho 16 obcí. Zrušen byl po reformě kantonů 2014.\n\n"}
{"id": "870934", "url": "https://cs.wikipedia.org/wiki?curid=870934", "title": "Kanton Woippy", "text": "Kanton Woippy\n\nKanton Woippy (fr. \"Canton de Woippy\") byl francouzský kanton v departementu Moselle v regionu Lotrinsko. Tvořilo ho osm obcí. Zrušen byl po reformě kantonů 2014.\n\n"}
{"id": "870936", "url": "https://cs.wikipedia.org/wiki?curid=870936", "title": "Kanton Grostenquin", "text": "Kanton Grostenquin\n\nKanton Grostenquin (fr. \"Canton de Grostenquin\") byl francouzský kanton v departementu Moselle v regionu Lotrinsko. Tvořilo ho 31 obcí. Zrušen byl po reformě kantonů 2014.\n\n"}
{"id": "870939", "url": "https://cs.wikipedia.org/wiki?curid=870939", "title": "Kanton Faulquemont", "text": "Kanton Faulquemont\n\nKanton Faulquemont (fr. \"Canton de Faulquemont\") je francouzský kanton v departementu Moselle v regionu Grand Est. Tvoří ho 61 obcí.\n\nod roku 2015:\n\n\n\npřed rokem 2015:\n\n"}
{"id": "870940", "url": "https://cs.wikipedia.org/wiki?curid=870940", "title": "Kanton Bitche", "text": "Kanton Bitche\n\nKanton Bitche (fr. \"Canton de Bitche\") je francouzský kanton v departementu Moselle v regionu Grand Est. Tvoří ho 46 obcí. Před reformou kantonů 2014 ho tvořilo 16 obcí.\n\nod roku 2015:\n\n\npřed rokem 2015:\n\n"}
{"id": "870941", "url": "https://cs.wikipedia.org/wiki?curid=870941", "title": "Kanton Metzervisse", "text": "Kanton Metzervisse\n\nKanton Metzervisse (fr. \"Canton de Metzervisse\") je francouzský kanton v departementu Moselle v regionu Grand Est. Tvoří ho 27 obcí.\n\n\n"}
{"id": "870942", "url": "https://cs.wikipedia.org/wiki?curid=870942", "title": "Jiří Hájíček", "text": "Jiří Hájíček\n\nJiří Hájíček (* 11. září 1967 České Budějovice) je český spisovatel. \n\nVystudoval gymnázium v Týně nad Vltavou. Začínal s poezií, mimo jiné v pořadech Mirka Kováříka koncem osmdesátých let, knižně publikuje od roku 1998 jako prozaik. Ve svých povídkách a románech reflektuje především prostředí jihočeského venkova. V roce 2006 získal cenu Magnesia Litera za prózu se svým románem \"Selský baroko\". Jaroslav Rudiš vybral Hájíčkův román \"Rybí krev\" do Finnegan's List pro rok 2013, seznamu děl, která by měla být více překládána do evropských jazyků Společnosti evropských autorů. \"Rybí krev\" byla následně vyhlášena knihou roku v soutěži Magnesia Litera 2013. V roce 2015 byl hostem 16. ročníku Měsíce autorského čtení. Román \"Děšťová hůl\" zvítězil v anketě Kniha roku Lidových novin 2016 a získal Cenu Česká kniha 2017. V roce 2016 Dan Wlodarczyk podle knihy Jiřího Hájíčka natočil film \"Zloději zelených koní\". \n\n\n"}
{"id": "870943", "url": "https://cs.wikipedia.org/wiki?curid=870943", "title": "Kanton Sarralbe", "text": "Kanton Sarralbe\n\nKanton Sarralbe (fr. \"Canton de Sarralbe\") je francouzský kanton v departementu Moselle v regionu Grand Est. Tvoří ho 48 obcí. Před reformou kantonů 2014 ho tvořilo 14 obcí.\n\nod roku 2015:\n\n\npřed rokem 2015:\n\n"}
{"id": "870944", "url": "https://cs.wikipedia.org/wiki?curid=870944", "title": "Ekopsychologie", "text": "Ekopsychologie\n\nEnvironmentální psychologie nebo Ekopsychologie je obor, který zkoumá psychologické, spirituální a terapeutické aspekty vztahu mezi člověkem a přírodou, zaměřuje se na otázky životního prostředí a na odpovědnost za ochranu přírody a jiných druhů.\n\nV České republice se termín ekopsychologie používá v užším slova smyslu pro dynamicko-psychologickou ekopsychologii navazující na práci Theodora Roszaka a v širším slova smyslu pro studium prožívání a chování ve vztahu k přírodě a životnímu prostředí.\n\nNeologismus „ecopsychology“ vytvořil americký sociální historik Theodor Roszak, který jej podle všeho poprvé použil ve své knize \"The Voice of the Earth: An Exploration of Ecopsychology\" (Hlas Země: Explorace ekopsychologie) (1. vyd., vyšlo r. 1992). Zde ekopsychologii definoval jako:\n\nTato původní ekopsychologie je směrem myšlení, založeným na psychoanalýze a analytické psychologii, který se zabývá psychodynamickými vztahy mezi člověkem – lidskou populací na Zemi – a jejich životním prostředím. Počáteční motivace Roszakovy práce byla jak environmentalistická, tak psychoterapeutická: jednak se ve snaze proniknout ke kořenům environmentální krize ptal, proč se vlastně lidé k životnímu prostředí chovají tak, jak se chovají, co je k tomu motivuje, a jak se tato motivace vyvíjí v lidské ontogenezi; jednak se ptal, proč je v mnoha případech dnešní mainstreamová psychoterapie tak neúspěšná: jeho odpovědí je hypotéza, že z významné části proto, že (někdy zcela programově) odmítá brát v úvahu jakékoli lidské vztahy, které přesahují oblast malých sociální skupin – do oblastí širší společnosti, politiky, kultury a mimolidského životního prostředí.\nDalším podstatným příspěvkem této práce je specifické rozšíření Jungova pojmu kolektivního nevědomí na „ekologické nevědomí“ (\"ecological unconscious\").\n\nToto myšlení bylo dále rozvedeno v Roszakem, Gomes a Kannerem vydaném sborníku Ekopsychologie: Obnova Země a léčení psychiky (\"Ecopsychology: Restoring the Earth, Healing the Mind\") (Sierra Club Books, 1995).\n\nNa původní roszakovský dynamicko-psychologický přístup významněji navázal zřejmě až kanadský psychoterapeut Andy Fisher svou prací a současně koncepcí Radikální ekopsychologie: psychologie ve službě životu (Radical Ecopsychology: Psychology in the Service of Life) (State University of New York Press, 2002). Tato práce je psána z pozic autora, který je doma v Gestalt terapii a focusingu, a významně posunuje ekopsychologickou metodologii do (post)fenomenologické perspektivy.\n\nZa další takovýto příspěvek lze jistě považovat koncepci ekopsychoanalýzy t. č. v Čechách žijícího Brita Josepha Doddse, nastíněnou v jeho knize Psychoanalýza a ekologie na pokraji chaosu: teorie komplexity, Deleuze|Guattari a psychoanalýza pro jedno klima v krizi (Psychoanalysis and Ecology at the Edge of Chaos: Complexity Theory, Deleuze|Guattari and Psychoanalysis for a Climate in Crisis) (London, Routledge 2011). Jak již název napovídá, jde zde o uchopení klasických ekopsychologických témat \"aparátem\" teorie chaosu / komplexity a (současně) pomocí myšlení Deleuzeho a Guattariho.\n\nV rámci jungiánské psychologie jsou zajímavým ekopsychologickým příspěvkem také práce Mary-Jayne Rust.\n\nV roce 2009 začíná v nakladatelství Mary Ann Liebert vycházet recenzovaný odborný časopis \"Ecopsychology\". Jeho editorem je Thomas Doherty, kterého lze považovat za klíčovou postavu druhé generace ekopsychologů. Podle Dohertyho byla první (roszakovská) generace ekopsychologů zaměřena kontrakulturně (nabízení alternativy k mainstreamové západní městské průmyslové a konzumní kultuře), holisticky (vnímání potřeby planety a jednotlivce jako kontinuum), ekocentricky (vazba na hlubinnou ekologii), zážitkově (s důrazem na spojení jedince s přírodou a smyslové vnímání) a romanticky (hodnota psychologické hloubky, vášně, intuice ad.). Ekopsychologie ve svých počátcích publikovala především eseje, jen minimálně se zapojovala do vědy a výzkumu (publikace v recenzovaných časopisech, empirický výzkum na sociálních skupinách). Ačkoliv byla vstřícně přijímána v prostředí dynamické psychoterapie, převážně skepticky byla vnímána v psychologických disciplínách a akademickém prostředí.\n\nDruhá generace ekopsychologů klade podle Thomase Dohertyho důraz na sebereflexi (uvědomovat si, že vnímání badatele při výzkumu může podléhat různým zkreslením, které může korigovat recenzní řízení nového časopisu), pluralitu (s respektem k různým východiskům a oborům) a pragmatismus (platforma pro setkání zástupců různých přístupů, větší příklon k empirickému výzkumu).\n\nEkopsychologie se zabývá:\n\nOdborná komunita ekopsychologů se dnes v různých formách spolupráce úzce prolíná s odborníky, kteří se zabývají \"conservation psychology\" (česky „ochranářská psychologie“).\n\nV českém prostředí se pojem ekopsychologie používá pro studium prožívání a chování ve vztahu k přírodě a životnímu prostředí. Česká ekopsychologie je od počátku budována jako pluralitní obor (podobně jako druhá generace ekopsychologie) a hlásí se k ní zástupci conservation psychology i roszakovské ekopsychologie.\n\nČeská ekopsychologie se zabývá např. tématy:\n\nEkopsychologie se v České republice vyučuje na Katedře environmentálních studií Fakulty sociálních studií Masarykovy univerzity v Brně a na Katedře filosofie a dějin přírodních věd Přírodovědecké fakulty Karlovy univerzity v Praze. Z poznatků ekopsychologie v českém prostředí čerpají ekocentra / střediska ekologické výchovy, environmentální nevládní organizace, školy a mateřské školky.\n\nV češtině vyšlo několik publikací o ekopsychologii: \"Člověk + příroda = udržitelnost?\" (Zelený kruh, 2009), překlad \"Psychologie environmentálních problémů\" od Debory Du Nann Winter a Susan Koger (Portál, 2009), \"Možnosti spolupráce s veřejností (nejen) při ochraně životního prostředí\" od Jana Krajhanzla, Šárky Zahradníkové a Ondřeje Ruta (Zelený kruh, 2010) a \"Dobře utajené emoce a problémy životního prostředí\" od Jana Krajhanzla (Lipka, 2012).\n\n"}
{"id": "870949", "url": "https://cs.wikipedia.org/wiki?curid=870949", "title": "Cierva W.9", "text": "Cierva W.9\n\nCierva W.9 byl britský experimentální vrtulník s třílistým rotorem a výtokovým systémem na konci trupu vyrovnávající kroutící moment hlavního rotoru, neměl tedy vyrovnávací ocasní rotor. Vzduch z ventilátoru ochlazující motor byl odváděn vnitřkem trupu a zahříván výfukovými plyny a poté vyfukován ven otvorem na levém boku v zadní části trupu. Dvě horizontální uzávěrky ovládaly proud vycházejícího vzduchu.\n\nW.9 byl předváděn na 7. airshow ve Farnborough v roce 1946 a na letecké přehlídce Southampton Air Display. V roce 1946 byl zničen při nehodě a projekt byl ukončen. Část hlavice rotoru se použila v prototypu vrtulníku Cierva W.14 Skeeter.\n\nData z magazínu \"Flight\".\n\n\n\n"}
{"id": "870950", "url": "https://cs.wikipedia.org/wiki?curid=870950", "title": "Věra Kotasová", "text": "Věra Kotasová\n\nVěra Kotasová (28. března 1939 v Přerově – 20. dubna 2019) byla česká malířka, grafička, pedagožka a překladatelka.\n\nPo maturitě na Přerovském gymnasiu vystudovala výtvarné obory na Filozofické fakultě University Palackého v Olomouci (prof. A. Kučera, F. Bělohlávek) a poté působila jako pedagog na katedře výtvarné výchovy Pedagogické fakulty UP (do roku 1973) a na katedře výtvarné teorie a výchovy Filozofické fakulty UP. V roce 1978 z Univerzity Palackého po zrušení této katedry odešla a zabývá se volnou tvorbou. Byla členkou Sdruženi českých umělců grafiků Hollar.\n\n\nNa počátku své tvorby se věnuje malbě na pomezí geometrické abstrakce, později téměř výhradně grafice.\nTvoří zprvu technikou suché jehly a leptu, od devadesátých let vytváří velké formáty jednobarevných linorytů a dřevoryty.\nJejí grafika navazuje na odkaz českého artificialismu, ale je ryze současná volbou námětů i technickou virtuozitou.\nAutorka vytváří zvláštní napětí mezi předmětem zobrazení, který je výpovědí o její senzibilitě, o hledání vnitřní svobody, o vztahu k přírodní realitě a výstavbou kompozice, kde se projevuje její úsilí vyjádřit se čistou formou, ukázněnost a zažitý smysl pro pevný výtvarný řád tíhnoucí k monumentalitě. Její práce poutají pozornost rafinovanou perspektivou a dokonalou iluzí trojrozměrného plánu a magického světla.\n\n\n\n\n\n\n"}
{"id": "870951", "url": "https://cs.wikipedia.org/wiki?curid=870951", "title": "ISFET", "text": "ISFET\n\nSelektivní iontové popř. všeobecně iontově senzitivní tranzistory s efektem pole (ISFET) byly vyvinuty v sedmdesátých letech jako alternativa ke skleněné elektrodě pro měření pH.\n\nIontové selektivní tranzistory s efektem pole se zakládají na využití uspořádání tranzistorů MOSFET, kterému chybí Gate z kovu jako řídící elektroda. Místo toho se u ISFET nachází médium v přímém kontaktu s izolační vrstvou Gate. Do P-vodivého základního materiálu polovodiče (Si) difundovaly dvě silně N-vodivé oblasti. Ty působí jako elektroda dodávající (\"Source\", S) a přijímající (\"Drain\", D) proud. Kovová\nelektroda Gate u MOSFET popř. médium u ISFET tvoří společně se substrátem, který se zde nachází, kondenzátor. Rozdíl potenciálu (napětí) mezi Gate a substrátem (UGS) způsobuje zvýšení hustoty elektronů v rozsahu mezi \"Source\" a \"Drain\". Vzniká vodivý kanál, takže při indukci napětí protéká proud.\n\nPopsaný efekt vede v křemičitém polovodivém substrátu mezi \"Source\" a \"Drain\" ke vzniku vodivého kanálu a způsobuje tok proudu mezi\n\"Source\" a \"Drain\".\n\nVhodná spínání snímačů využívají závislosti iontově selektivního potenciálu Gate ke generaci výstupního signálu, který je proporcionální ke způsobu koncentrace iontů.\n"}
{"id": "870954", "url": "https://cs.wikipedia.org/wiki?curid=870954", "title": "Motúčko", "text": "Motúčko\n\nMotúčko je česká značka stavebního kolečka poháněného elektromotorem.\n\nPoužití motúčka je shodné s běžným kolečkem, díky elektromotoru usnadňuje práci.\n\nMotúčko vyrábí od roku 2010 společnost Isolit Bravo sídlící v Jablonném nad Orlicí. Je dílem týmu kolem ředitele firmy Kvido Štěpánka. \n\nMotúčko je registrovanou ochrannou známkou.\n\n\nMotúčko je na jedno nabití při nákladu cca 60 kg schopné 8 hodin provozu. \nStoupavost v terénu s maximální zátěží činí 35°(v praxi nebyl nalezen kopec, který by se zátěží 60 kg nevyjelo), stroj překoná svislou překážku do cca 20 cm.\n\n"}
{"id": "870955", "url": "https://cs.wikipedia.org/wiki?curid=870955", "title": "Arso Jovanović", "text": "Arso Jovanović\n\nArso Jovanović (v srbské cyrilici Арсо Јовановић, 24. března 1907, Zavala, Černá Hora – 12. srpna 1948, Vršac, Jugoslávie) byl černohorský partyzán.\n\nArso Jovanović pocházel z rodiny, kde bylo vojenské povolání tradicí. Vystudoval proto jugoslávské vojenské školy, kde patřil k nejlepším a bylo mu nabídnuto i studium v zahraničí, konkrétně ve Francii. Brzy se stal úspěšným vojákem a v královské armádě získal v roce 1938 hodnost kapitána první třídy.\n\nV okamžiku napadení Jugoslávie Německem, Itálií a Bulharskem byl na cestě do Sarajeva. V úseku Sarajevo - Travnik organizoval obranu proti nepřátelským jednotkám, především Ustašovcům. Po zhroucení fronty v oblasti Sarajeva 15. dubna 1941 se rozhodl odcestovat do Černé Hory a opustit tak zbytky postupně prohrávající armády zanikající jugoslávské monarchie.\n\nNedlouho poté, co byla země útokem vojsk Osy rozvrácena, přešel na stranu partyzánů. Účastnil se černohorského povstání 13. července 1941. Jovanović velel neúspěšnému útoku na město Pljevlja, ke kterému došlo 1. prosince 1941. 12. prosince 1941 byl jmenován náčelníkem Vrchního štábu partyzánských vojsk. V následujících letech se účastnil většiny bitev. V partyzánském kolektivu byl velmi dobře přijímán. Během války získal hodnost generálplukovníka.\n\nV březnu 1945 byl Jovanović jmenován prvním náčelníkem Generálního štábu Jugoslávské armády (vzniklé reorganizací partyzánského vojska). Po válce získal četná vyznamenání ze spřátelených východních zemí, např. Suvorovův řád, Kutuzovův řád, Řád bílého lva, Grunwaldský řád a řád Partyzánské hvězdy. V letech 1946 - 1948 studoval na vyšší vojenské akademii v Moskvě. Jako Černohorec a komunista obdivoval Sovětský svaz a jeho loajalita ke Stalinovi byla neotřesitelná.\n\nJeho slibnou politickou kariéru nicméně ukončila roztržka mezi Titem a Stalinem, ke které došlo v první polovině roku 1948. Spolu s dalšími černohorskými partyzány, Vladem Dapčevićem a Brankem Petričevićem totiž Jovanović přijal rezoluci Informbyra, která odsuzovala kurz, stanovený Josipem Brozem Titem. V srpnu 1948 byl zastřelen při pokusu uprchnout do sousedního Rumunska poblíž Vršacu jugoslávskou pohraniční hlídkou.\n\nSmrt Jovanoviće byla východoevropskými (a především sovětskými) médii vyobrazena jako vražda oblíbeného válečníka a veterána, provedená Titovou klikou.\n"}
{"id": "870959", "url": "https://cs.wikipedia.org/wiki?curid=870959", "title": "Kostel Panny Marie Bolestné (Hamry)", "text": "Kostel Panny Marie Bolestné (Hamry)\n\nKostel Panny Marie Bolestné v Hamrech na Šumavě na Klatovsku, zvaný také Kollerův kostel, byl vysvěcen roku 1773 na místě původní kaple. V závěru komunistického režimu mu hrozila demolice, ale díky finančním příspěvkům potomků původních německých obyvatel obce se jej podařilo zachránit. Od roku 1996 je chráněn jako kulturní památka České republiky.\n\nNa prostranství před kostelem je umístěna historická žulová kašna s letopočtem 1846. Ke kostelu vede pěší stezka s názvem „Společná cesta Panny Marie Bolestné s Ježíškem“, která byla vysvěcena plzeňským biskupem Františkem Radkovským 5. září 2004. Do původních žulových kamenů z bývalé křížové cesty byly osazeny keramické plastiky vyjadřující sedm bolestí Panny Marie. Další čtyři plastiky od klatovského keramika Gustava Fifky zdobí jako volné pokračování díla prostory kostela.\n\nSedm bolestí Panny Marie zahrnuje Simeonovo proroctví; Herodovo pronásledování a útěk Svaté rodiny do Egypta; Hledání Ježíše v Jeruzalémě; Setkání bolestné Matky se Synem, nesoucím kříž na Kalvárii; Ukřižování Páně; Položení mrtvého Syna Ježíše Krista Marii na klín; Uložení Ježíše do hrobu.\n"}
{"id": "870962", "url": "https://cs.wikipedia.org/wiki?curid=870962", "title": "Volovec (Tatry)", "text": "Volovec (Tatry)\n\nVolovec je hora v Roháčích v Západních Tatrách. Leží na hlavním hřebeni Západních Tater na slovensko-polské hranici, 12 km východo-jihovýchodně od obce Zuberec. Vypíná se do výšky 2063 m n. m. s prominencí 153 metrů (převýšení od Jamnického sedla).\n\nNa vrcholu Volovce se spojují 3 hřebeny - od jihozápadu hlavní hřeben Roháčů (Baníkov, Plačlivé, Ostrý Roháč), na východ hraniční hřeben Liptovských Tater (Hrubý vrch atd.) a na sever rozsocha Rákoně. Z vrcholu je nádherný výhled, především na západ na hřeben Roháčů.\n\nVolovec patří mezi nejsnáze dostupné dvoutisícovky v celých Tatrách. Nejjednodušší výstup vede od Ťatliakovej chaty v závěru Roháčské doliny, po značce do sedla Zábrať, po značce na Rákoň a nakonec po značce až na vrchol (celkem 2:20 hodin s převýšením 750 metrů).\n\n"}
{"id": "870966", "url": "https://cs.wikipedia.org/wiki?curid=870966", "title": "Manipulační kolej Hládkov", "text": "Manipulační kolej Hládkov\n\nManipulační kolej Hládkov je jednokolejná tramvajová spojka vedoucí ulicí Hládkov v Praze 6-Hradčanech využívaná v pravidelném provozu tramvajovou linkou 23.\n\nSpojovací kolej v ulici Hládkov o délce 175 metrů byla postavena kvůli sokolskému sletu v roce 1926, po jeho ukončení byla využívána pouze sporadicky jako manipulační. Od 3. ledna 1927 do 31. července 1928 byla tudy vedena pravidelná linka 7. Dále byla využita při sokolských sletech v letech 1932, 1938 a naposled 1947, kdy byla upravena na délku 183 metrů a sloužila jako záložní smyčka.\n\nOd té doby sloužila pouze příležitostným manipulačních jízdám či deponování vozu, pravidelný provoz je po manipulační koleji veden pouze při výlukách. V období výstavby tunelů Blanka byla trať obsluhována denní linkou 25, která nemohla být kvůli výluce tramvajové trati v Patočkově ulici způsobené výstavbou tunelů Blanka vedena ve své pravidelné trase.\n\nDne 19. dubna 2019 začala po manipulační koleji jezdit v pravidelném provozu nostalgická linka 23 (pouze ve směru do centra), pro kterou zde byla zřízena zastávka s názvem Myslbekova.\n\nKolej je napojena z Myslbekovy ulice, z trati Dlabačov – Vozovna Střešovice. Původně se v těchto místech nacházela rozjezdová výhybka, která však byla v červenci roku 2010 dočasně snesena, neboť vzhledem k pokračující výstavbě tunelu Blanka bylo snesena i část trati k vozovně Střešovice, vedené ulicemi Myslbekova a Patočkova. Při kompletní rekonstrukci trati v úseku Malovanka - Vozovna Střešovice byla výhybka k manipulační koleji opět obnovena.\n\nTrať vede 150 metrů dlouhým úsekem ulice Hládkov, na jejímž konci se levým obloukem na sjezdové výhybce spojuje s tratí Chotkovy sady – Bílá Hora. Trať je klasické stavby se zadlážděným svrškem a vzhledem ke konstrukci výhybek je jí možno projíždět pouze v uvedeném směru. Nachází se na ní nácestní zastávka Myslbekova, za kterou je ve směru jízdy umístěn úsekový dělič (tzv. sekce).\n\n\n"}
{"id": "870978", "url": "https://cs.wikipedia.org/wiki?curid=870978", "title": "Silnice III/4832", "text": "Silnice III/4832\n\nSilnice III/4832 je silnice třetí třídy vedoucí Moravskoslezským krajem spojující spojující Mořkov s Novým Jičínem. V severo–jižním směru spojuje silnice I/57 a II/483. Během své trasy povětšinou sleduje tok řeky Jičínky.\n\nSilnice prochází obcemi:\n"}
{"id": "870982", "url": "https://cs.wikipedia.org/wiki?curid=870982", "title": "Safranal", "text": "Safranal\n\nSafranal je aldehydová organická sloučenina původně izolovaná z koření šafránu, tedy rozemletých blizen šafránu setého (\"Crocus sativus\"). V tomto koření safranal způsobuje jeho charakteristické aroma. Předpokládá se, že je produktem rozkladu karotenoidu zeaxantinu, přičemž zprostředkující roli tu hraje pikrokrocin, což je látka zodpovědná za typickou nahořklou chuť šafránu. Během sušení blizen se z pikrokrocinu uvolňuje díky enzymu glukosidáze aglykol, z něhož vzniká dehydratací samotný safranal. Pikrokrocin je tedy prekurzorem resp. intermediátem safranalu. \n\nSafranal má prokazatelné protikřečové účinky (je antikonvulzivem), což je dáno jeho agonistickým působením na GABA receptor. Safranal působí také jako silný antioxidant a vychytávač volných radikálů, k tomu účinkuje in vitro cytotoxicky vůči rakovinovým buňkám. Kromě toho vykazuje i antidepresivní účinky.\n\nSafranal se nalézá zejména v těchto rostlinách:\n"}
{"id": "870989", "url": "https://cs.wikipedia.org/wiki?curid=870989", "title": "Letecké práškování", "text": "Letecké práškování\n\nLetecké práškování je způsob dodání živin do půdy (hnojení) pomocí letecké techniky. Jeho počátky sahají k první světové válce, kdy po ukončení bojů byla k mání vyřazená vojenská letadla, která bylo pro práškování možné využít. Výhodou práškování je možnost hnojení nebo roznášení postřiku proti škůdcům na rozsáhlé plochy (například pole či lesy), a proto se využívá v zemědělství či v lesnictví. Protože je však finančně náročné, provádí se již zcela výjimečně (především v místech obtížně dostupných pozemní technikou, tedy traktory). K hnojení se používá ledek amonný. Scéna s leteckým práškováním se také objevila ve filmu \"Vesničko má středisková\".\n\nPrvně se v Československu práškovalo v létě roku 1926, kdy armáda zapůjčila dva dvouplošníky Aero A-11 spolu s jejich posádkami a pozemním personálem, a ty se využily během asi čtrnáctidenní akce proti bekyni mnišce, během níž se z letounů chemicky ošetřilo 370 hektarů lesa. Československo se tak zařadilo mezi první země světa, kde byl tento způsob aplikace použit.\n\n"}
{"id": "870990", "url": "https://cs.wikipedia.org/wiki?curid=870990", "title": "Hrvatska misao", "text": "Hrvatska misao\n\nHrvatska misao (Chorvatská myšlenka) byl časopis, který začali roku 1897 vydávat chorvatští studenti v Praze.\n\nV časopise byly prezentovány názory a myšlenky Tomáše G. Masaryka, které vydavatele časopisu velice ovlivnily. Přestože časopis vycházel pouze rok a půl, měl v Chorvatsku velký vliv na studenty. Prvním šéfredaktorem se stal Čech František Hlaváček. V úvodním článku nazvaném Što hoćemo? (Co chceme?) jeho autor vyzval chorvatský a srbský národ k aktivní promyšlené práci mezi lidem na poli hospodářském, osvětovém i politickém.\n"}
{"id": "870997", "url": "https://cs.wikipedia.org/wiki?curid=870997", "title": "Ben Lomond (rozcestník)", "text": "Ben Lomond (rozcestník)\n\nBen Lomond může odkazovat k:\n\n"}
{"id": "871007", "url": "https://cs.wikipedia.org/wiki?curid=871007", "title": "Jedle plstnatoplodá", "text": "Jedle plstnatoplodá\n\nJedle plstnatoplodá (\"Abies lasiocarpa\") je druh jedle ze západu Severní Ameriky vyskytující se v horách Yukonu, Britské Kolumbie, Alberty, jihovýchodní Aljašky, Washingtonu, Oregonu, Idaha, západní Montany, Wyomingu, Utahu, Colorada, Nového Mexika, Arizony a severozápadní Kalifornie. Nachází se ve velkých nadmořských výškách, na severu svého rozšíření mezi 300 a 900 metry nad mořem, na jihu mezi 2 400 a 3 650 metry nad mořem, většinou na úrovni nebo těsně pod úrovní hranice lesa.\n\nJedná se o středně velký strom dorůstající do výšky 20 metrů, výjimečně až do 40 nebo 50 metrů, s kmenem o průměru 1 metr a velmi štíhlou kuželovou korunou. Kůra mladých stromů je hladká a šedá s puchýři pryskyřice, časem se zdrsňuje a praská, mohou se na ní rovněž tvořit šupiny. Listy jsou ploché, jehlicovité, 1,5 až 3 centimetry dlouhé, šedozelené s širokým pruhem průduchu na horní straně a dvěma modrobílými páskami průduchů na dolní straně, čerstvé listové jizvy mají načervenalou barvu. Na výhonku jsou uspořádány spirálovitě s bázemi nad nebo na úrovni výhonku, jen zřídkakdy pod ním. Šišky jsou vzpřímené, 6 až 12 centimetrů dlouhé, tmavě černofialové, se žlutohnědými chloupky, zrající do hnědé barvy a rozkládající se k vydání svých okřídlených semen na počátku podzimu.\n\nDruh se skládá ze tří taxonů:\n\n\n\nDřevo jedle plstnatoplodé se často využívá při stavbách a výrobě papíru. Druh je také oblíbeným vánočním stromem, arizonská varianta je často okrasně pěstována díky neobvyklé barvě svých listů. Některé indiánské kmeny ze severozápadu Severní Ameriky používaly vývar z jedle plstnatoplodé k pití nebo koupání, mělo jim to pomoci k růstu vlasů.\n\n \n"}
{"id": "871009", "url": "https://cs.wikipedia.org/wiki?curid=871009", "title": "Frederick John Kiesler", "text": "Frederick John Kiesler\n\nFrederick (Friedrich) John Kiesler (22. září 1890 Černovice, Rakousko-Uhersko – 27. prosince 1965 New York, USA) byl rakousko-americký sochař, scénograf, teoretik a architekt.\n\nV roce 1908-09 začal Kiesler studovat na Technische Hochschule ve Vídni a od 1910-12 navštěvoval hodiny malířství a tiskařství na Akademie der bildenden Künste tamtéž. Studium architektury na Technische Hochschule nedokončil, za což byl později kritizován. Kiesler pracoval jako scénograf a výstavní designér ve dvacátých letech ve Vídni a v Berlíně. V roce 1920 krátce spolupracoval s architektem Adolfem Loosem. V roce 1923 se stal členem skupiny De Stijl. Kiesler se přátelil s mnoha vůdčími osobnostmi evropské avantgardy, což mohlo ovlivnit jeho heretický až bizarní přístup k umělecké teorii i praxi.\n\nVe Vídni zaujal roku 1924 přípravou velmi úspěšné scénografické výstavy Internationale Ausstellung neuer Theatertechnik im Rahmen des Musik- und Theaterfestes der Stadt Wien, kde zaujal jeho nový jevištní koncept Raumbühne. 24. září 1924 v rámci výstavy uspořádal světovou premiéru 16 minutového filmu Ballet mécanique, režírovaného Dudley Murphym a Fernandem Légerem, s Man Rayem. V listopadu 1975 Kieslerova druhá žena Lillian našla Légerovu původní poslepovanou 35 mm, 16minutovou verzi filmu v komoře jejich víkendového domku v Hamptons na Long Islandu, poblíž New Yorku. Tato verze, restaurovaná Anthology Film Archives, je od té doby součástí sbírky dokumentárních filmů Unseen Cinema: Early American Avant-Garde Film 1893–1941 (vydáno jako kolekce sedmi DVD společností Image Entertainment v říjnu 2005). Hudbu k filmu komponoval původně George Antheil, který ji použil k vytvoření samostatné skladby nazvané též Ballet mécanique, která měla premiéru v Paříži v roce 1926.\n\nNa mezinárodním poli se jeho kariéra začala rozvíjet v roce 1923, kdy zaujal veřejnost řešením scény hry R.U.R. Karla Čapka uváděné v Berlíně. Definitivně začal být považován za mezinárodně významného umělce od roku 1925, kdy ho Josef Hoffmann přizval k realizaci expozice Rakouského pavilonu na Mezinárodní výstavě dekorativních umění v Paříži. V rámci této expozice navrhl pohyblivou strukturu Město v prostoru.\n\nV roce 1920 se Kiesler oženil se Stefanií (Stefi) Fischerovou (1896–1963) a v roce 1926 se odstěhovali do New Yorku, kde žil až do své smrti. Zpočátku zde spolupracoval se surrealisty včetně Marcela Duchampa. Hodně psal a jeho teoretické práce zahrnovaly dva dlouhé manifesty, článek „Pseudo-Functionalism in Modern Architecture“ (Partisan Review, červen 1949) a knihu Contemporary Art Applied to the Store and Its Display (New York: Brentano, 1930).\nOd roku 1937 do 1943 byl Kiesler ředitelem Laboratory for Design Correlation při oddělení architektury kolumbijské univerzity, kde byl studijní program pragmatičtější a více komerčně orientovaný než jeho hluboké teoretické koncepty a myšlenky, například o „korealismu“ a „kontinuitě“, které se týkají vztahu mezi prostorem, lidmi, předměty a koncepty (Creighton: 1961).\n\nJeho nejznámější architektonickou realizací je stavba Svatyně knihy v Jeruzalémě postavená v letech 1955/1957-1965 pro uchování kumránských svitků. Podílel se na ní společně s Armandem Philipem Bartosem. Financování zajišťoval David Samuel Gottesmann. Izraelští architekti nesouhlasili s jeho a Bartosovou funkcí architektů Svatyně knihy, protože nebyli Izraelci, i když to byli Židé. Další výhrady proti Kieslerovi byly ty, že nedokončil studium architektury a nepostavil žádné stavby, i když byl licencovaným architektem ve státě New York od roku 1930.\n\nPouze málo z toho, co Kiesler prohlašoval bylo jednoduché, snadně pochopitelné. Vrstevníci se ho často stranili, přesto byl v roce 1952 vybrán za jednoho z „15 vůdčích umělců poloviny století“ Muzeem moderního umění a v roce 1957 se stal členem Grahamovy nadace v Chicagu.\n\nPříznačný pro jeho práci byl biomorfní nábytek v jeho Abstract Gallery uměleckého salonu Galerie umění tohoto století Peggy Guggenheimové (1942). Usiloval zde o rozplynutí vizuálna, skutečnosti, představy a prostředí do volně plynoucího prostoru. Obdobně vyjádřil svůj přístup v „Nekonečném domě“, vystaveném jako maketa v roce 1958–1959 v Muzeu moderního umění. Projekt vycházel z jeho návrhů výkladních skříní dvacátých let a z Film Guild Cinema v New Yorku, již zmíněném výše. Zabývaje se výstavami a pracemi pro galerie, byl designérem výloh pro Saks Fifth Avenue od roku 1928 do 1930. Dříve, během své kariéry v Evropě, Kiesler vynalezl radikální závěsný systém pro galerie a muzea 1924 L + T (Leger und Trager).\nJeho neortodoxní architektonické kresby a plány, které nazýval „polydimenzionální“ byly svým způsobem podobné automatickým kresbám surrealistů.\n\nNavrhoval pozoruhodný nábytek, několik kusů bylo publikováno v ročence krátce existující American Union of Decorative Artists (AUDAC), jejímž byl zakládajícím členem v roce 1930. Některé modely nábytku – nic z toho nebylo vyráběno ve větším počtu, unikátnost byla Kieslerovým cílem – byly posmrtně, od roku 1990, vyrobeny v omezených sériích různými evropskými firmami. Nejpopulárnějšími se staly „Dva do sebe zapadající stolky“ ze slitiny hliníku (1935).\n\nJeden z jeho kolegů na kolumbijské univerzitě žertoval: „Chce-li Kiesler spojit dva kusy dřeva, předstírá, že nikdy neslyšel o hřebících nebo vrutech. Zkouší tažnou sílu různých slitin kovů, experimentuje s různými metodami a tvary a po šesti měsících vymyslí velmi drahé zařízení, které spojí dva kusy dřeva téměř tak dobře jako vrut“ (Architectural Forum, díl 86, číslo 2, 1947, str. 140).\n\nV roce 1964, rok před svou smrtí, se Kiesler oženil s Lillian Olinsey svou dlouholetou sekretářkou. V květnu 1965 cestoval do Jeruzaléma na slavnostní otevření Svatyně knihy; sedm měsíců později zemřel v New Yorku.\n\nRakouská soukromá nadace Fredericka a Lillian Kieslerových byla založena v roce 1997 ve Vídni a každoročně uděluje Kieslerovu cenu za architekturu a umění.\n\n\n"}
{"id": "871012", "url": "https://cs.wikipedia.org/wiki?curid=871012", "title": "Pierre Joseph Bonnaterre", "text": "Pierre Joseph Bonnaterre\n\nPierre Joseph Bonnaterre (1752 Aveyron – 20. září 1804 Saint-Geniez) byl francouzský kněz, přírodovědec a zoolog.\n\nV roce 1772 vstoupil do semináře v Rodez a byl zde 22. února 1779 vysvěcen na kněze. Jako vikář odešel do Paříže, kde spolupracoval na tvorbě encyklopedie. Studoval přírodní vědy a medicínu a v roce 1798 vydal knihu s medicínským obsahem. V roce 1796 založil zoologickou zahradu v Rodez a 16. května 1797 se stal profesorem na \"École centrale de l'Aveyron\".\nDo \"Tableau encyclopédique et méthodique\" přispěl mnoha články o ptácích a rybách. Byl prvním vědcem, který studoval případ vlčího dítěte Viktora z Aveyronu.\n\nBonnaterre popsal více než 25 nových druhů ryb a více než 400 ryb ilustroval ve své encyklopedické práci.\n\nJeho zoologická zkratka je Bonnaterre.\n\n\n"}
{"id": "871013", "url": "https://cs.wikipedia.org/wiki?curid=871013", "title": "ATP World Tour 2010/červenec-prosinec", "text": "ATP World Tour 2010/červenec-prosinec\n\nATP World Tour 2010 byl elitní tenisový okruh pro profesionály v roce 2010, organizovaný Asociací profesionálních tenistů. Okruh zahrnoval turnaje Grand Slamu (organizované ITF), události kategorií ATP Masters 1000, ATP World Tour 500 series, ATP World Tour 250 series, dále pak týmové soutěžeSvětový pohár družstev, Davis Cup (pořádaný ITF) a Turnaj mistrů. Součástí okruhu 2010 se stal také Hopmanův pohár, z něhož si hráči nepřipsali žádné body, a jenž byl organizován ITF. Ve Wimbledonu byl sehrán nejdelší zápas dosavadní tenisové historie, který překonal několik rekordů.\n\n\n"}
{"id": "871014", "url": "https://cs.wikipedia.org/wiki?curid=871014", "title": "ATP World Tour 2010/leden-červen", "text": "ATP World Tour 2010/leden-červen\n\nATP World Tour 2010 byl elitní tenisový okruh pro profesionály v roce 2010, organizovaný Asociací profesionálních tenistů. Okruh zahrnoval turnaje Grand Slamu (organizované ITF), události kategorií ATP Masters 1000, ATP World Tour 500 series, ATP World Tour 250 series, dále pak týmové soutěžeSvětový pohár družstev, Davis Cup (pořádaný ITF) a Turnaj mistrů. Součástí okruhu 2010 se stal také Hopmanův pohár, z něhož si hráči nepřipsali žádné body, a jenž byl organizován ITF. Ve Wimbledonu byl sehrán nejdelší zápas dosavadní tenisové historie, který překonal několik rekordů.\n\n\n"}
{"id": "871015", "url": "https://cs.wikipedia.org/wiki?curid=871015", "title": "Filippo Maniero", "text": "Filippo Maniero\n\nFilippo \"Pippo\" Maniero (* 11. září 1972, Padua, Itálie) je italský fotbalista, který vystřídal mnoho italských mužstev.\n"}
{"id": "871016", "url": "https://cs.wikipedia.org/wiki?curid=871016", "title": "Dov Bigon", "text": "Dov Bigon\n\nRabín Dov Bigon ( ) je zakladatel a roš ješiva ješivy Machon Me'ir v Jeruzalémě.\n\nNarodil se v Cholonu roku 1940 v sekulární rodině. Od 14 let žil samostatně v kibucu Mišmar ha-Šaron a byl činný v hnutí ha-Šomer ha-ca'ir. Během služby v armádě absolvoval důstojnický kurz a velel v jednotce nachal. Byl mimo jiné velitelem svého přítele z kibucu Ehuda Baraka. Byl také jedním z prvních průvodců Spolku ochránců přírody. V šestidenní válce byl velitelem roty v bitvách o Jeruzalém.\n\nVe věku 23 let se pod vlivem rabína Aharona Kelera rozhodl prohloubit své znalosti o židovství a začal studovat v ješivě v Kfar Chasidim a pak v Merkazu ha-rav v Jeruzalémě, kde získal pod vedenim Cviho Jehudy Kooka rabínskou hodnost.\n\nPo jomkipurská válce založil a dodnes vede ješivu Machon Me'ir, která vyučuje tóru v duchu myšlenek rabína Avrahama Kooka.\n\n\n"}
{"id": "871019", "url": "https://cs.wikipedia.org/wiki?curid=871019", "title": "Národní park Vadvetjåkka", "text": "Národní park Vadvetjåkka\n\nNárodní park Vadvetjåkka (švédsky \"Vadvetjåkka nationalpark\", severosámsky Vádvečohkka) je nejsevernější národní park ve Švédsku.\nPark byl založen roku 1920 a rozkládá se na 2 630 hektarech, v oblasti Laponska, na švédsko-norské hranici, ve správě komuny Kiruna na západ od jezera Torneträsk.\n\nCílem vyhlášení byla ochrana severských hor v jejich přirozeném stavu. Park je charakteristický vysokým hřebenem s březovými lesy, močály, ledovci, vodopády a holými skalami.\nKromě hor do parku patří horská údolí táhnoucí se v severojižním směru a dále podhůří hor a široké meandry řeky Njuoraeatnu. Jelikož národní park leží nedaleko od Atlantského oceánu, prší tu častěji než v ostatních švédských horách.\n\nPřístup do Národního parku Vadvetjåkka je obtížný. Dá se do něj dostat po cestě ze zátoky \"Pålnoviken\" od jezera Torneträsk. Veřejná lodní doprava jezdí na toto místo z Abiska a z Björklidenu.\nDalší dvanáctikilometrová cesta vede do národního parku ze zastávky Låktajåkka (na železniční trati Malmbanan Kiruna-Narvik).\n\nNa novějších švédských mapách má park jméno v jazyce místních Sámů: Vádvečohkka.\n\n\n \n"}
{"id": "871021", "url": "https://cs.wikipedia.org/wiki?curid=871021", "title": "Třída Kilauea", "text": "Třída Kilauea\n\nTřída Kilauea byla třída zásobovacích lodí pomocných sil Amerického námořnictva. V letech 1968–1972 bylo do služby zařazeno osm jednotek této třídy. Úkolem plavidel bylo rychlé překládání munice během plavby na ostatní lodě bojové skupiny. Překládání bylo možné z boku či s pomocí transportních vrtulníků. Ve službě tuto třídu nahradila univerzálnější plavidla třídy \"Lewis and Clark\".\n\nCelkem bylo postaveno osm jednotek této třídy. Stavěly je loděnice General Dynamics, Bethlehem Steel a Ingalls Shipbuilding.\n\nJednotky třídy \"Kilauea\":\n\nPlavidla třídy \"Kilauea\" pojmou až 6500 tunm unice. K jejich předávání slouží celkem sedm zásobovacích stanovišť (čtyři na levoboku a tři na pravoboku). Na zádi se nachází hangár pro dva střední transportní vrtulníky Sea Knight umožňující vertikální zásobování. Výzbroj jednotlivých lodí se lišila. Obvykle to byly čtyři 76mm děla ve dvoudělových věžích a dva 20mm obranné systémy Phalanx. Z plavidel převedených k Military Sealift Command byla výzbroj odstraněna. Pohonný systém tvoří tři kotle a jedna parní turbína. Lodní šroub je jeden. Nejvyšší rychlost dosahuje 21 uzlů.\n\nTřída byla nasazena v řadě operací, například ve Vietnamské válce a válce v Zálivu. V 80. a 90. letech bylo sedm lodí upraveno pro službu s civilními posádkami v rámci Military Sealift Command. Byly odzbrojeny (v případě válečného nasazení by byla vrácena) a jejich označení se změnilo z USS na USNS.\n"}
{"id": "871022", "url": "https://cs.wikipedia.org/wiki?curid=871022", "title": "Flexxip", "text": "Flexxip\n\nFlexxip byla polská hip hopová skupina. Jejími členy byly Emil Blef (*1981) a Ten Typ Mes (*1982). Existovala v letech 2001–2008. V roce 2003 získali čtenářskou cenu \"Ślizger\". Koncertovali po celém Polsku a v Berlíně. V roce 2003 se skladba „List“ z alba \"Ten Typ Mes i Emil Blef - Fach\" dostala na 3 místo ve SLiPu (\"Szczecińska Lista Przebojów\"). Bylo to jejich druhé album, po kterém začali rapeři koncertovat samostatně.\n\n"}
{"id": "871024", "url": "https://cs.wikipedia.org/wiki?curid=871024", "title": "Sergej Viktorovič Michejev", "text": "Sergej Viktorovič Michejev\n\nSergej Viktorovič Michejev (rusky Сергей Викторович Михеев, * 22. prosince 1938 Chabarovsk) je ruský letecký inženýr, hlavní konstruktér ruské, dříve sovětské konstrukční kanceláře Kamov (rusky Особое Конструкторское Бюро Камов, zkráceně ОКБ Камов, tovární prefix Ka) proslulé zejména produkcí vrtulníků s koaxiálním rotorem, akademik Ruské akademie věd.\n\nSergej Viktorovič Michejev se narodil 22. prosince 1938 v Chabarovsku, ruském městě na Dálném východě u hranic s Čínou.\n\nV roce 1956 nastoupil na Moskevský letecký institut (fakulta letecké techniky). V roce 1962 promoval a nastoupil do Uchtomského vrtulníkového závodu (Kamov). Zde se postupně vypracoval z inženýra-konstruktéra třetí kategorie přes další kategorie do pozice vedoucího sekce, poté hlavního návrháře až do funkce vedoucího divize. V roce 1974 po smrti šéfkonstruktéra a vedoucího celé konstrukční kanceláře Nikolaje Iljiče Kamova, (jenž zemřel koncem roku 1973) byl vybrán vedením obranné složky Ústředního komitétu komunistické strany SSSR ze tří kandidátů na jeho místo. Ve svých 35 letech se tak stal vedoucím mužem jedné z prestižních sovětských leteckých konstrukčních kanceláří. Pod jeho vedením vznikly např. helikoptéry Ka-27 (na níž pracoval ještě N. I. Kamov), Ka-29, Ka-31, bitevní Ka-50 a její dvoumístná verze Ka-52, víceúčelový Ka-60, Ka-32 a další typy.\n\n22. srpna roku 1997 mu bylo uděleno ocenění Hrdina Ruské federace.\n\n\n"}
{"id": "871025", "url": "https://cs.wikipedia.org/wiki?curid=871025", "title": "Austrálie na Letních olympijských hrách 1992", "text": "Austrálie na Letních olympijských hrách 1992\n\nAustrálii na Letních olympijských hrách v roce 1992 reprezentovalo 279 sportovců v 25 sportech. Ve výpravě bylo 187 mužů a 92 žen.\n\n"}
{"id": "871026", "url": "https://cs.wikipedia.org/wiki?curid=871026", "title": "Validita (výzkum)", "text": "Validita (výzkum)\n\nPři výzkumu zejména v psychologii, sociologii a dalších společenských vědách (stejně jako při statistickém hodnocení technologických procesů, například dodržení standardů kvality služeb) je důležité zkoumat validitu, to jest platnost získaných výsledků vzhledem ke skutečnosti. Proces zajištění validity se potom nazývá validace (například validace testu). Kvalitativní anebo nezávislá kvantitativní validace je důležitá zejména tam, kde zkoumaný jev nelze úplně oddělit od dalších vlivů a kde je interpretace výsledků složitá. Validace se používá při kvantitativním i kvalitativním výzkumu a existují také různé postupy jejího vyčíslení.\n\nMíra validity znamená odpověď na otázku, zda zkoumáme to, co chceme zkoumat, a je jedním z předpokladů objektivity. Další předpokladem objektivity výzkumu v sociálních vědách je potom reliabilita, která odpovídá na otázku, jak přesné je toto zkoumání (jak přesný je měřicí nástroj). Reliabilita je proto logicky podmínkou validity – můžeme mít reliabilní, ale nevalidní test; test s nízkou reliabilitou ovšem validní být nemůže. Podle Helmstadera dokonce platí, že maximální možná validita se rovná odmocnině z reliability.\n\nPři uvažování o validitě výzkumu se zpravidla berou v úvahu dvě hlavní oblasti zdrojů (a nedostatků) validity:\n\nU již hotového testu se posuzuje validita v několika hlavních oblastech. Příkladem mohou být psychologické testy, u nichž se v rámci procesu standardizace kromě vytvoření populačních či jiných norem zjišťuje validita v některých z následujících kategorií.\n\n\n\n"}
{"id": "871027", "url": "https://cs.wikipedia.org/wiki?curid=871027", "title": "Svatý Egbert", "text": "Svatý Egbert\n\nSvatý Egbert, rovněž Ecgberht (snad 639 – 24. dubna 729 na ostrově Iona) byl benediktin anglosaského původu, působící v Irsku a Skotsku, uznaný za svatého katolické církve.\n\nEgbert pocházel z Northumbrie v severní Anglii. Stal se benediktinským mnichem a knězem. Zpočátku přebýval v klášteře Lindisfarne, potom se vydal do Irska, kde pobýval dlouho v klášteře Rathmelsigi. Roku 664 se zaslíbil (v důsledku vážné nemoci) zasvětit zbytek života šíření křesťanské víry mezi pohanskými germánskými kmeny, což ale nenaplnil; vyslal však s tím cílem své učedníky (mezi jinými sv. Willibrorda). Kolem roku 716 přesídlil do proslulého skotského kláštera na ostrově Iona, kde v intencích ustanovení synodu ve Whitby (664) přesvědčoval mnichy o přechodu od irské podoby ritu k ritu římskému (rozdíly mimo jiné spočívaly v jiném způsobu stanovení data Velikonoc či v jiné podobě tonzury) – Iona byla jedním z posledních a současně i hlavním střediskem odporu iroskotských mnichů proti ustanovením whitbyského synodu. V historických pramenech bývá nazýván rovněž biskupem, třebaže není známo jeho eventuální sídlo. \n\nZákladním pramenem k Egbertově biografii je \"Historia ecclesiastica gentis Anglorum\" středověkého učence Bedy Ctihodného (672–735).\n\nEgbertův svátek se připomíná 24. dubna, v jeho úmrtní den. \n"}
{"id": "871036", "url": "https://cs.wikipedia.org/wiki?curid=871036", "title": "Římskokatolická duchovní správa u kostela Sv. rodiny, Brno", "text": "Římskokatolická duchovní správa u kostela Sv. rodiny, Brno\n\nŘímskokatolická duchovní správa u kostela sv. rodiny, Brno je územním společenstvím římských katolíků v rámci děkanátu Brno brněnské diecéze. Nachází se na území farnosti svatého Jakuba.\n\nKostel Svaté rodiny se nachází na Grohově ulici ve středu Brna. Jde o novorenesanční klášterní kostel, postavený v letech 1900 až 1902. Během druhé světové války byla jeho budova zasažena při bombardování Brna a silně poškozena. Při poválečné rekonstrukci se kostel stal součástí zástavby ulice. Klášter sester františkánek, který zde působil od vzniku kostela, byl násilně vystěhován v padesátých letech 20. století, kostel byl uzavřen a přeměněněn na zasedací síň. Opět obnoven byl po pádu komunismu, znovu vysvěcen v roce 1992.\n\nV těsném sousedství kostela se nachází Církevní střední zdravotnická škola a Církevní domov mládeže Svaté Rodiny.\nDuchovním správcem (rektorem) je P. Ing. Pavel Kolář, CSc. Působí zde Kongregace milosrdných sester III. řádu svatého Františka a komunita Česká kongregace sester dominikánek.\n\n"}
{"id": "871037", "url": "https://cs.wikipedia.org/wiki?curid=871037", "title": "Kosmetická chemie", "text": "Kosmetická chemie\n\nKosmetická chemie objasňuje, z čeho se skládají kosmetické přípravky, učí, jak si kosmetiku\nvybírat a čím se při výběru řídit a jak ji uplatnit v praxi.\n\nPod pojmem kosmetika si většina lidí nejčastěji představí jednotlivé produkty dekorativní kosmetiky, jako např. řasenky, rtěnky, lak na nehty apod. Tím však výčet kosmetických výrobků nekončí. Každý večer vejdete do sprchy, namydlíte se mýdlem, umyjete si hlavu šamponem, poté vylezete, namažete se krémem a vyčistíte si zuby. Všechny výrobky ke zmíněným úkonům jsou nazývány kosmetikou. Mezi hlavní funkce kosmetiky tak patří především funkce regenerační a estetická. V dnešní době, kdy je kladen velký důraz na fyzickou krásu, je navíc estetická funkce kosmetiky ještě významnější než v minulosti. Pokud po čištění obličeje na něj navíc dáte pleťovou masku, ke kráse přidáváte i faktor zdravotní prevence.\n\nPřírodní kosmetika a biokosmetika se stává trendem posledních let.\n\nPoužívá se především z důvodu podpory přirozených funkcí pokožky, která se díky přírodním surovinám stimuluje. Jedná se zejména o rostlinné složky s velkým množstvím vitamínů, hydratačních látek a antioxidantů. Přírodní kosmetika je často certifikovaná a pro označení bio musí splňovat velmi přísné normy.\n\nPřírodní kosmetika může mít i své nevýhody. Na rozdíl od běžné kosmetiky funguje pomaleji, leč efektivněji a déle. Je sice vyrobena z čistě přírodních složek a bez syntetických konzervantů, ale může mít o něco kratší trvanlivost (neobsahuje konzervanty). S tím souvisí i možné alergické reakce pokožky, která nemusí být navyklá na některé přírodní složky (např. u větších množství), nicméně alergické reakce se vyskytují méně než při používání kosmetiky běžné.\nPři nákupu kosmetiky se doporučuje otestovat reakci své kůže aplikací na vnitřní stranu zápěstí. Někomu nemusí sednout specifická vůně, vzhledem k tomu, že jsou přidávány pouze přírodní éterické oleje místo syntetických parfémů.\n\nTělu prospějeme konzumováním žluté a oranžové zeleniny obsahující betakaroten, který zlepšuje pleť a také ořechy a mandle, které jsou velmi zdravé, pokud je konzumujeme v přiměřeném množství. Konkrétně na problematickou pleť je dobrý příjem vitaminu C (kolagen), který vyhlazuje vrásky.Lze zkusit výrobu a použití domácích pleťových vod jako třeba např. okurkové šťávy s okurkou, nebo použití prakticky jakékoli zeleniny, rostlin, odkrojků z kuchyně (třeba i s použitím lihu = desinfekce na pleť), také med s vodou a rostlinné oleje k otírání pleti. Jediná nevýhoda této domácí výroby je krátká trvanlivost, neboť nepoužíváme konzervanty. Dají se vyrobit i pleťové masky, na které se doporučují produkty jako droždí, jogurty, žloutky se škrobem, okurková šťáva, med a další výživné, bílkovinné suroviny, co máte doma.\n\nZnámka „Kontrolovaná přírodní kosmetika“ je od roku 2001 registrována mezinárodním institutem Ecocontrol/BDIH. Tato kosmetika splňuje přísná kritéria: použité přírodní suroviny pocházejí pouze z kontrolovatelného\nekologického zemědělství nebo certifikovaného sběru ve volné přírodě, je zajištěn šetrný sběr surovin, aby nedošlo k poškození ani zatížení životního prostředí, výrobky neobsahují látky cizí lidskému organismu (parafín, vazelína, ropné produkty...), při výrobě této kosmetiky se používají pouze čisté rostlinné oleje, kosmetika neobsahuje žádné syntetické konzervační,vonné ani barvicí látky, kosmetika ani požité suroviny nejsou testovány na zvířatech, při výrobě nejsou používány suroviny z mrtvých zvířat a suroviny z geneticky upravených rostlin a není povoleno používat radioaktivní záření\npro konzervaci výrobků.\n\nCPK – Certifikovaná přírodní kosmetika je českou obdobou mezinárodní známky Kontrolovaná přírodní kosmetika. Zavedla ji v roce 2007 společnost KEZ o.p.s., která dohlíží na kontrolu ekologického zemědělství.\nČeský certifikát pro kosmetiku má dvě úrovně. Certifikát CPK definuje suroviny, které kosmetika může obsahovat a vymezuje je pouze na přírodní a z přírody pocházející zdroje. Nadstavbou je pak značka CPK bio. Jedná se o výrobky s obsahem surovin z ekologického zemědělství, které musí být vyrobeny pouze z tzv. bio surovin.\n\nStojí za zmínku i kosmetika zohledňující ekologický i sociální rozměr. Zahrnuje výrobky, jejichž produkce a distribuce probíhá v souladu s lidskými právy, bez využívání a vykořisťování osob s ohledem na ochranu životního\nprostředí. Nejčastěji bývá spojena s mezinárodní značkou Fair Trade.\n\nStav pleti má velký podíl na vytvoření dojmu krásy. Avšak ne vždycky kosmetika,která tento dojem vytváří, je prospěšná, i když to navenek nevypadá. V dnešní době pečují o svoji pleť jak ženy, tak i muži, a to s pomocí rozmanitých kosmetických výrobků s velkým množstvím přísad, jejichž mechanismy působení běžný spotřebitel nezná. Podléháme reklamním kampaním prodejců a výrobců, ale neuvědomujeme si zdravotní riziko látek, které dennodenně používáme.\n\nPřísady v kosmetických prostředcích\n\nExistuje 1371 položek, které nesmějí být součástí přípravků v EU (v USA 13 000\nvýrobků s nejméně 1 z těchto složek).\n\nJsou nejčastěji užívány jako konzervační činidlo - díky antimikrobiálním účinkům. Vyskytují se jako methylparaben, ethylparaben, propylparabhen a jejich sodné soli. Probíhají studie zkoumající souvislost mezi parabeny a rakovinou prsu. Je známo,že mohou způsobovat kožní alergické reakce.V České republice často uvidíte produkty s nápisem ‚BEZ PARABENŮ‘. Nejčastější užití: šampóny a sprchové gely, deodoranty.\n\nFtaláty se užívají jako změkčovadla při výrobě plastů. Jsou sice zakázány, ale v přípravcích se to těžko sleduje a kontroluje, protože se například do kosmetiky mohou dostat pouze z obalů. Jsou do těla vstřebatelné sliznicemi, vdechováním i potravou. Na obalech by měly být označeny jako DBP (di-n-butylftalát) a DEP (diethylftalát) – v těchto podobách se mohou vyskytovat v deodorantech, antiperspirantech, lacích na nehty,\nparfémech, šamponech a kolínských vodách. Z obalů se mohou uvolňovat ze stěn obalů přípravků obsahujících ethanol. Jsou rizikové zvláště i z důvodu, že přímým dotykem sliznice v těle člověka se ftaláty dostávají přímo do krve a tím ohrožují funkci hormonů. Mohou způsobit alergie nebo astma, u dospívajících způsobují i neplodnost (snížení produkce hormonu testosteron)u (někdy jsou ftaláty obsaženy i v erotických pomůckách), ohrožují i funkce ledvin a jater.\n\nJsou součástí šamponů, mýdel, pěn do koupele nebo zubních past, protože bez jejich přítomnosti by ztratili čisticí a pěnící schopnosti. Mají dráždivé a svědivé účinky, které jsou „pouze“ dočasné. SLES má vliv na zvýšený výskyt aft, lupů i vypadávání či ztrátě vlasů. Na našem trhu již jsou přípravky bez SLS a SLES. V důsledku zvyšujícího se množství osob trpících podrážděním pleti způsobeného SLS a SLES stále více výrobců kosmetiky přechází na méně agresivní variantu pěnící přísady Ammonium Laureth Sulfate (ALS).\n\nJe užit v mnoha krémech a mastích, protože jim dodává gelovou strukturu.\nPři pokusech byla zjištěna jeho karcinogenita – schopnost vyvolat rakovinu.\nU lidí však pro malé množství přesvědčivých případů nebylo prokázáno.\nPropylenglykol je využíván jako zvlhčovadlo a rozpouštědlo obsažené v\nšamponech, rtěnkách, deodorantech, krémech a pleťových vodách. Při\nproniknutí do kůže může poškodit játra, ledviny i mozek. Mimo jiné je to\ntaké hlavní složka protinámrazové kapaliny.\nPřidává se do přípravků na vytvrzení nehtů. Formaldehyd poškozuje a dráždí\nsliznice. Na přípravcích se vyskytuje pod názvy: imidazolinidil urea, bronopol,\nbronidox a další.\nMůže být součástí přípravků na nehty, barvy na vlasy, parfémy, toaletní vody.\nNegativním účinkem může být leptání sliznice, ale i návykovost.\nVyskytuje se v tamponech, vložkách, plenách, protože se bělí chlorem. Dioxan\n(rozpouštědlo, cyklický ether) zvyšuje riziko rakoviny, ale také hormonální\nnerovnováhu, neplodnost, potraty, porušení plodu a jiné problémy při těhotenství.\nTato látka je schopna se v těle ženy vázat v tucích a mateřském mléce.\nRtěnky\n\nRozsáhlým výzkumem se zjistilo, že 61% rtěnek obsahuje stopy olova. Na\nseznamu firem na internetu vyrábějící rtěnky s olovem, třetina obsahuje více,\nnež normy povolují. Jedná se zejména o velice luxusní rtěnky. Obsah olova v nich\nbyl 12× vyšší než je bezpečné. Olovo se hromadí v těle, je to neurotoxin, který\nmůže způsobit poruchy ve vývoji nervové soustavy a chování. Mimořádně citlivé\njsou k němu těhotné ženy a vyvíjející se děti.\nOpalovací krémy\n\nZnámý badatel Chris Exley a Scott Nicholson nalezli hliník ve všech emulzích a\nopalovacích krémech, které zkoumali, a to i přesto, že mnozí výrobci sloučeniny\nhliníku neuváděli v povinném seznamu složení výrobků. Pokud bychom chtěli\ndodržet doporučení Světové zdravotnické organizace (WHO) pro ochranu kůže\npřed škodlivým UV zářením, měli bychom při jedné aplikaci použít alespoň 35\nml opalovacího krému nebo emulze, přičemž by se tato vrstva měla každé dvě\nhodiny obnovovat. Celkově nejnižší obsah hliníku nalezli ve zvlhčovací emulzi s\nochranným faktorem 15 z řady Nivea Sun – 0,25 mg ve 35 ml výrobků. Některé\nprodukty obsahovaly více než 166 mg v jedné dávce, tzn., že v průběhu jednoho\ndne na pláži bychom mohli nanést na svou kůži téměř 1 gram hliníku. Hliník\ntotiž vyvolává vznik volných kyslíkových radikálů, před kterými by nás měli\nopalovací krémy chránit. Nadměrnému působení UV paprsků bez používání\nopalovacích krémů se můžeme bránit např. omezením pobytu na slunci mezi 10.\nhodinou odpoledne a 16. hodinou odpoledne (doba maximálního UV záření),\npobytem ve stínu, ochranným oděvem (klobouky, sluneční brýle, volné šaty)\nnebo aplikací ochranných opalovacích krémů pouze na odhalené části těla.\nDeodoranty\n\nObsahují hliník v poslední době zjištěný jako zdraví škodlivý, který\nje lidská kůže schopna vstřebávat. Někteří vědci tvrdí, že holením podpaždí a\npoužíváním deodorantů nebo antiperspirantů zvyšuje výskyt rakoviny prsu, což\nje podloženo i několika výzkumy. Dále tomu nasvědčuje i fakt, že vzrůstá\nprocento onemocněných rakovinou prsu, stejně jako lidí používajících\ndeodoranty.Vědci tvrdí, že podle přirozených živočišných potřeb si partnery\nvybíráme podle čichu a tak naznačují, že naše vonění je neefektivní a zbytečné.\nPodle studie Clause Wedekinda, ve které dal skupině žen propocená pánská\ntrička, ony vybíraly vždy jedince, kteří měli ideální předpoklady pro stvoření\nzdravého potomstva. Užívání antikoncepce či kouření jsou faktory, které mají na\ntakovéto vybírání vliv.\nZubní amalgam\n\nZubní amalgam se používá jako levný a dostupný materiál k výplním zubů už od\nroku 1820, ale obsahuje cca 50% rtuti v kombinaci se stříbrem a mědí. Rtuť je\nneurotoxická a poškozuje zdraví člověka a dle stanovení Německé toxikologické\na farmakologické společnosti představuje rtuť z amalgamu cca 50% denní\nzátěže organismu rtutí. Odhaduje se, že z jedné zubní výplně se za den může\nuvolnit 1,2-27 μg rtuti. Nebo pouhé žvýkání žvýkačky po dobu 10-30 minut\nzvyšuje množství par rtuti v ústech až 6x.\nV současné době se v EU rozhoduje o zrušení amalgamových plomb. Zavedli to\njiž ve Švédsku, Dánsku a Norsku. Důvod je ten, že lidé s amalgamovými\nplombami mají až 12× větší hladinu rtuti než lidé bez výplní.\n\nStejně jako olovo se rtuť v těle hromadí a je toxická v jakémkoli množství.\nObjevuje se dokonce v plodové vodě v těhotenství i v mateřském mléce.\n\nOdstranění starých amalgamových výplní se ale nedoporučuje, protože\nznamená riziko uvolnění rtuti ve formě jemného aerosolu a opět vede ke zvýšení\nhladiny rtuti v krvi. Ohrožen je i ošetřující personál – ve vlasech stomatologů a\nsestrech byla zjištěna koncentrace rtuti do 10 μg/g, což je sice v limitu\nbezpečných dávek WHO, ale mnohonásobně překračuje výskyt u české\nprofesionálně neexponované (aktivní) populace.\nBotulotoxin - neboli botulin, BOTOX\n\nTzv. „klobásový jed“ je vysoce toxická polypeptidická dvojsložková směs,\nkterá je produkována bakteriemi za anaerobních podmínek. Z přírodních jedů\npatří k nejjedovatějším a nejúčinnějším. Pokud se někdo otráví botulotoxinem,\nříká se tomu botulismus, látka se rychle vstřebá a okamžitě se transportuje po\ncelém těle. Je to směs celkové z 19 aminokyselin. Využívá se k vyhlazování\nvrásek, ale je to jen dočasný efekt, v lékařství pro léčbu pocení, k vyplnění rtů a\njako náplň chemických zbraní. Nové zjištění však uvádí, že jizví svaly a tak jeho\npodávání bude nejspíše v nejbližší době omezeno.\nVlasová kosmetika\nÚčinná látka ve vlasových prostředcích Regaine je minoxidil. Původně byl\nvyvinut k líčení vysokého krevního tlaku, ale při jeho užívání se u některých\npacientů objevil nárůst vlasů nebo ochlupení na tvářích, čele a pažích.\nPosléze byl minoxidil v medicíně zakázán pro celou řadu vedlejších účinků,\njež jsou dermatologické, kardiovaskulární, respirační, alergické a\nneurologické. Dvouprocentní roztok Minoxidilu pod obchodním názvem\nRegaine, po kterém došlo k omezení vypadávání a zahuštění vlasů asi u 30%\nmužů a 55% žen.\n\nPilulky proti pleši zvané Propecia měly být také původně lékem, a to při\nonemocnění prostaty. Látka finasterid zasahuje do metabolismu mužských\npohlavních hormonů, které jsou podle současných představ považovány za\nnejvýznamnější fyziologické regulátory růstu vlasů. Při léčení prostaty lékaři\npozorovali nárůst vlasů, ale i impotenci. Tento lék byl značně studován v\nsouvislosti s prevencí rakoviny prostaty, které se zúčastnilo více než 18 000\nzdravých mužů. Výsledky byly takové, že u 65% způsobil finasterid ztrátu\nlibida, u 60% snížil objem ejakulátu a u 67% vyvolal poruchy erekce.\nFinasterid navodí stav podobný kastraci. Podobné působení proti mužských\npohlavním hormonůn má i přípravek Folixil s extraktem z palmy Serenoa\nrepens.\nO kofeinu je prokázáno ukládání ve vlasech, pro které jsou důležité folikuly.\nAvšak při studiu vlivu kofeinu na vlasové buňky se zjistilo, že folikuly\ndegenerují a vlasy se zkracují. Podobná zjištění vedla k označení kofeinu jako\nzabijáka vlasů.\n\nNa druhé straně studie z jiné univerzity ukázala, že kofein stimuluje růst\nvlasových folikulů. Badatelé izolovali 600 vlasových folikulů z temena 25\nmužů a pěstovali je v laboratoři, přičemž u 46% folikulů došlo ke stimulaci\njejich růstu přidáním kofeinu. Jeho účinek je přičítán tomu, že kofein brání\npůsobení testosteronu. A tak kosmetické firmy začaly pohotově nabízet\nvlasové šampony s kofeinem. Není však jisté, kolik kofeinu obsahují.\n\nAha kyselina a péče o pleť\n\nAHA kyseliny jsou obsaženy v mnoha kosmetických přípravcích. Jejich název je\nodvozen od jejich chemického vzorce, jsou to organické Alfa-Hydroxy kyseliny.\nDo této skupiny patří kyselina mléčná, jablečná, citronová a vinná. Tyto kyseliny\nve vyskytují v různých plodech, ovocných a zeleninových šťávách, v pivu a vínu.\nJsou to zároveň sloučeniny vznikající v lidských buňkách v procesech oxidace\nživin a transformace energie . Kyselina mléčná je přirozenou součástí krve,\ntkáňového moku a potu. Moderní kosmetika používá převážně synteticky\nupravené organické AHA kyselina.\n\nAHA působí tak, že příznivě omezují strukturu a povrch naší pleti, snižují\nsoudružnost buněk pokožky a omezují tloušťku zrohovatělé vrstvy, tudíž fungují\njako přírodní chemický peeling. Zvyšují také vazbu vody k buňkám pokožky o\n190-300%, takže mají výrazný hydratační efekt, podporují tvorbu kolagenu –\nmezibuněčné hmoty ovlivňující pružnost kůže a snižují náchylnost ke tvorbě\nvrásek.\n\nTyto efekty však nemusí být prospěšné pro všechny ženy. Působení AHA\nkyselina na zrohovatělé vrstvy epidermis, pokožky, se v dermatologii využívá při\nodstraňování jizev, hyperpigmentovaných skvrn na kůži, při zmenšování\nrozšířených pórů nebo pro zmírnění hloubky vrásek. Jsou tedy vhodné pro\nstárnoucí pleť ve spojení s hydratačním efektem a stimulací tvorby kolagenu.\nPro mladou pleť jsou ale nevhodné, protože by vyvolávaly nadměrné ztluštění.\n\nV kosmetice by se měly používat AHA kyseliny v koncentracích nepřevyšující\n5%. Vyšší koncentrace je spojena s výrazným okyselením. Doba působení je\nomezena na 1-4 minuty, přičemž po opláchnutí by měla být provedena\nneutralizace omytím mýdlem.\n\nPodle průzkumu INCOMA GfK „Drogerie 2010“ se zjistilo v jakých drogeriích v\nČeské republice nejčastěji lidé nakupují. Přednost na našem trhu mají Teta, dm,\ndrogerie markt, Rossmann a Schlecker, které provozují dohromady 1166 prodejen,\nz čehož má nejvíce Teta a to 680 poboček, ta měla v roce 2010 největší obrat – 5,6\nmld. Kč.\n\nPro českého zákazníka jsou v obchodech nejdůležitějšími faktory pro příjemný\nnákup konzervatismus, věrnost osvědčeným značkám a nízké ceny výrobků. Češi\nchtějí při nákupu v drogerii ve většině případů pouze nutně potřebné a běžné zboží\na i proto některým lidem stačí navštívit supermarket nebo diskont, ve kterém se\nprodává pouze to základní\n\nMezi největší dopady kosmetiky na životní prostředí patří zejména jejich výroba. A\nto vypouštění škodlivých látek nejen do ovzduší, ale i do vod. Dalším škodlivým\nfaktorem jsou odpady – zbytky kosmetiky a obaly, které je potřeba třídit, a ne\nzahazovat na nepatřičných místech.\n\nTestování na zvířatech si velká část populace zatím stále neuvědomuje. Ve světě trpí\nstovky tisíc zvířat nejen pro ozkoušení přípravků jako takových, ale i jejich složek. V\nroce 1996 mezinárodní koalice organizací na ochranu zvířat z Evropy a Severní\nAmeriky vytvořila mezinárodní schéma certifikace kosmetického zboží a\nprostředků pro domácnost netestovaných na zvířatech. Zapojit do programu se\nmůžu buď jako spotřebitel tím, že budu kupovat pouze zboží na zvířatech\nnetestované nebo jako výrobce.\n\nDo schématu jsou zahrnuty následující 2 certifikáty:\nSpolečnost neprovádí ani nenařizuje testování na zvířatech v kosmetických\nodvětvích.\nSpolečnost neprovádí ani nenařizuje testování na zvířatech v prostředcích\npro domácnost.\nFirmy testující kosmetiku na zvířatech\nOrganizace PETA utvořila seznamy „Companies That Do Test on Animals“ a\n„Companies That Don't Test on Animals“ neboli „Společnosti, které testují na\nzvířatech“ a „Společnosti, které netestují na zvířatech“. Mezi těmito kategoriemi\nje velký nepoměr, protože většina známých i neznámých značek na zvířatech\ntestuje, přestože některé říkají, že netestují, ale pouze si najímají laboratoře, aby\nto udělali za ně a oni mohli používat známky typu „Vegan“ nebo „Approved“\n\nDo společností testující výrobky na zvířatech patří: Aquafresh, Axe, Braun,\nJohnson&Johnson, L’Oreal, Mary Kay, Colgate, Palmolive, Max Factor a mnoho\ndalších. \n\nPatří sem i firmy jako např. Avon, která, uvádí, že netestuje pouze \"finální\" produkty. To je ovšem logické, protože snad žádná firma netestuje hotové výrobky na zvířatech, ale testuje její jednotlivé složky (!).\n\nNetestovanonazviratech.cz [online]. [cit. 2012-11-21]. Dostupné z: http://www.netestovanonazviratech.cz/\n\nOchranazvirat.cz [online]. [cit. 2012-11-21]. Dostupné z:\nhttp://www.ochranazvirat.cz/69/czech/clanek/kosmeticke-firmy-ktere-netestuji-na-zviratech-seznamorganizace-\npeta-/\n\nOchranazvirat.cz [online]. Krasna.cz. [cit. 2012-11-21]. Dostupné z: http://www.krasa.cz/prirodnibio-\nkosmetika/\n\nAnna Strunecká a Jiří Patočka: Doba jedová. Vyd. 1. Praha: Triton, 2011, 295 s. ISBN 978-80-7387-469-8.\n\nKosmetika.cz [online]. [cit. 2012-11-21]. Dostupné z:\nhttps://web.archive.org/web/20160304105602/http://www.kosmetika.cz/magazin/ruzne/pruzkum-trhu-dekorativni-kosmetika-unor-2008.html\n\nRetailinfo.cz [online]. [cit. 2012-11-21]. Dostupné z:\nhttp://www.retailinfo.cz/magazin/clanky/cesky-zakaznik-je-pri-nakupu-drogerie-setrivykonzervativni\n\nPeta.org [online]. [cit. 2012-11-22]. Dostupné z: http://www.peta.org/living/beauty-and-personalcare/\ncompanies/default.aspx\n"}
{"id": "871038", "url": "https://cs.wikipedia.org/wiki?curid=871038", "title": "Naučná stezka Františka Palackého", "text": "Naučná stezka Františka Palackého\n\nNaučná stezka Františka Palackého je vlastivědná a přírodovědná naučná trasa o délce 11,5 kilometru, která začíná v Novém Jičíně u tamních Janáčkových sadů a končí u Domorazského sedla. Prochází Přírodním parkem Podbeskydí a v části své trasy se kryje s naučnou stezkou Novojičínská kopretina. K otevření stezky došlo u příležitosti 120. výročí narození Františka Palackého.\n\nNa její trase je 21 zastavení:\n"}
{"id": "871040", "url": "https://cs.wikipedia.org/wiki?curid=871040", "title": "PPM Factum", "text": "PPM Factum\n\nPPM Factum je česká akciová společnost vlastnící agentury zabývající se marketingovými a sociologickými výzkumy. Vlastní a spravuje agentury PPM Factum Research s.r.o., PPM Europe a Factum Invenio, kterou zaštítila v srpnu 2012. Předsedou představenstva je Jindřich Ullrich.\n\nSkupinu ppm factum tvoří společnosti ppm factum a. s. a ppm factum research s. r. o. od roku 2009.\n\nSpolečnost ppm factum a.s. působí v sektoru rychlo-obrátkového zboží. Nabízí data z retail auditu. Má kanceláře po celé České republice.\nPpm factum research s. r. o. je společnost, která zpracovává marketingové výzkumy, průzkumy veřejného mínění a to jak kvalitativními, tak i kvantitativními technikami.\n\n"}
{"id": "871047", "url": "https://cs.wikipedia.org/wiki?curid=871047", "title": "Mach a Šebestová", "text": "Mach a Šebestová\n\nMach a Šebestová je český kreslený televizní seriál. Tvůrci jsou scenárista Miloš Macourek a malíř Adolf Born. Televizní seriál namluvil český herec Petr Nárožný a hudbu i titulní píseň \"My jsme žáci třetí bé\" složil Luboš Fišer. Animaci vedl Jaroslav Doubrava. Příběh vypráví o žácích 3.B základní školy Machovi a Šebestové, kteří za pomoc získají darem kouzelné utržené sluchátko, tento příběh, který je považován i za 1. díl první série byl už odvysílán a vyroben v roce 1976. První série třinácti dílů byla odvysílána v Československé televizi v roce 1977. Mach a Šebestová je jedním z nejpopulárnějších seriálů pro děti v cyklu Večerníček. Dostali také knižní podobu v mnoha knihách pro děti a zvukovou podobu v mnoha audionahrávkách. Kreslené postavy byly také adaptovány pro hraný film \"Mach, Šebestová a kouzelné sluchátko\", který režíroval v roce 2001 Václav Vorlíček. V roce 2008 Divadlo Lampion Kladno uvedlo jevištní podobu seriálu.\n\nMach a Šebestová se dostávají do neobyčejných situací díky daru v podobě kouzelného utrženého sluchátka. To dostali za odměnu od starého pána, který v prvním dílu hledal ztracené brýle a protože mu děti pomohly, dal jim za odměnu utržené sluchátko. Sluchátko plní jejich přání, a tím se dostávají na rozličná místa a do různých dobrodružných i komických situací. V jejich dobrodružstvích je doprovází pes Jonatán a také se setkávají s paní Kadrnožkovou, které pes patří a která bydlí ve stejném činžovním domě. Dalšími postavami v příběhu jsou jejich spolužáci Horáček a Pažout, kteří se špatně učí a jsou nepolepšitelní darebáci. Každý díl seriálu začíná tím, že ráno při cestě do školy Mach sjede po zábradlí ke dveřím Šebestové, využije své levé ucho jako ukazatel změny směru jízdy, zazvoní na zvonek u dveří a schová se. Když Šebestová otevře, lekne se a zaječí. Nakonec odejdou spolu do školy.\n\n\n\nSeriál obsahuje tyto epizody:\n\nV seriálu jsou tyto epizody:\n\nEpizody seriálu:\n\nPodle katalogu NKC Národní knihovny:\n\n\n"}
{"id": "871051", "url": "https://cs.wikipedia.org/wiki?curid=871051", "title": "Tzvetan Todorov", "text": "Tzvetan Todorov\n\nTzvetan Todorov, bulharsky \"Цветан Тодоров\" (1. března 1939, Sofie – 7. února 2017, Paříž) byl francouzsko-bulharský filozof, esejista a literární teoretik. Narodil se v Sofii, od roku 1963 žil trvale ve Francii, roku 1973 získal francouzské občanství. V Bulharsku vystudoval slavistiku, ve Francii lingvistiku a literární vědu. Velmi ho ovlivnilo dílo Michaila Bachtina a teorie mluvních aktů, svou dizertaci napsal pod vedením Rolanda Barthese. Krom literatury a dějin umění (fantaskní literatura, holandské malířství, Francisco Goya, Giovanni Boccaccio) patřila k oblastem jeho zájmu otázka kolektivní paměti, odkazu Jean-Jacquese Rousseaua, objevení Ameriky či koncentračních táborů. Byl manželem kanadské spisovatelky Nancy Hustonové. Česky vyšly jeho knihy \"Dobytí Ameriky : Problém druhého\" (Mladá Fronta, 1996), \"Poetika prózy\" (Triáda, 2000), \"V mezní situaci\" (Mladá fronta, 2000), \"Úvod do fantastické literatury\" (Karolinum, 2010), \"Strach z barbarů\" (Paseka, 2011).\n\n\n"}
{"id": "871052", "url": "https://cs.wikipedia.org/wiki?curid=871052", "title": "Perkunas", "text": "Perkunas\n\nPerkunas (litevsky Perkūnas, lotyšsky Pērkons, prusky pravděpodobně Perkun(a)s) je baltský bůh hromu a jedno z nejdůležitějších božstev předkřesťanských Baltů. Jeho symbolem je dub a zbraň, jeho nejbližší analogií je slovanský Perun.\n\nS jménem hromovládce souvisí pruský výraz \"percunis\", “hrom”, litevský \"perkūnija\", “bouře” a zároveň jméno manželky Perkūna, a \"perkūnuóti\", “hřmět”. Jméno tohoto božstva také přijali Mordvinci a svého hromovládce tak nazývali Purgine-paz. Z Perkūnova jména je také pravděpodobně odvozeno finské a sámské Perkel(e), označující čerta.\n\nKronikář Simon Grunau popsal v 16. století Perkunovo obětiště v Romove:\n\n\"...Další byl zobrazen jako rozhněvaný muž středních let, jeho tvář byla jako oheň a byl korunován plamenem, jeho vous byl šedý a černý...Na jedné straně byl obraz Perkuna, jak bylo výše řečeno, a zvláštností bylo, že zde měl ve dne v noci hořet oheň z dubových dřev...\"\n\nMatěj Stryjkowský pak uvádí:\n\n\"Tam za oběť Perkunovi Prusové stejně jako Žmuď a Litva pálili ve dne v noci oheň z dubových dřev, a pokud by zhasl z nedbalosti některého obětníka, což se jen zřídka stávalo, pak toho trestali na hrdle.\"\n\nDále se objevuje v popisu vzývání deště z roku 1610\n\n\",,kdykoliv, když je veliké sucho pro nedostatek deště, mají ve zvyku vzývat na pahorcích uprostřed nejhustších lesů hromy, kterým obětují černou jalovici, černého kozla a černého kohouta. K těmto obětím se podle svého zvyku schází většina lidí z okolí, tam pak hodují a pijí a vzývají Perkuna, tj. boha hromů. Ze všeho nejdříve naplní číše pivem, se kterým obejdou třikrát tamtéž rozdělaný oheň, potom jej vylijí do ohně a modlí se k Perkunovi, aby přinesel déšť a lijáky...\"\n\nV písemných pramenech vystupuje Perkunas jako řadové, i když významné božstvo, v baltském folklóru ovšem získal universální funkci, především byl ochráncem plodnosti.\n\nV lidové kultuře jezdí na ohnivém či kamenné voze taženém bílým a černým koněm, případě dvojicí ohnivých koní. Má podobu zuřivého muže středních let či starce, dlouhý vous a zbraň, ať už kladivo, sekeru, palici, meč, luk nebo kameny na vrhání. Tyto zbraně mu vyrábí nebeský kovář nebo je vytváří on sám a je pak nazýván \"Akmeninis kalvis\", “Kamenný kovář”. V některých podání také vyrábí blesky s pomocí nebeských mlýnů. Jeho kladivo se nazývá \"milnis\".\n\nPerkunas bojuje s démonem, který je příčinou neúrody a sucha a skrývá se pod kamenem, ve zvířeti či pod stromem. V některých pozdních verzích vystupuje místo Perkuna Bůh a místo a protivník je označen jako \"velns\", tedy čert, ale také teonymum boha podsvětí a magie Velniase. Výklad že se původně jednalo o souboj těchto dvou božstev je nepravděpodobný, jelikož Velnias byl pod jménem Patollo uctíván v Romove společně s Perkunem.\n\nExistuje také vyprávění o tom jak se Perkunas chtěl oženit s Vaivou “Duhou”, ale čert jí unesl. V této variantě místo dešťových vod vystupuje personifikovaná duha, která je osvobozena z podsvětí.\n"}
{"id": "871053", "url": "https://cs.wikipedia.org/wiki?curid=871053", "title": "Jan Svoboda (virolog)", "text": "Jan Svoboda (virolog)\n\nJan Svoboda (14. srpna 1934 Praha – 13. března 2017) byl český biolog. V letech 1991–1999 byl ředitelem Ústavu molekulární genetiky AV ČR, Praha. Zabýval se výzkumem tzv. retrovirů (některé způsobují nádory nebo jiná závažná onemocnění, jako např. AIDS) a jejich vztahy s hostitelskými buňkami.\n\nByl členem Evropské organizace molekulární biologie (EMBO), Americké i Evropské nádorové asociace a také zakládajícím členem Učené společnosti ČR. Získal Stříbrnú plaketu G. Mendela (1984), Cenu Prix Lacassagne, Paris (1981), IHV Lifetime Achievement Award, Baltimore (2003) nebo Cenu Česká hlava (2010). Svoji životní a vědeckou dráhu shrnul v kapitole „Zvraty života a vědy“ v \"Advances in Cancer Research\", 2008.\n\nVystudoval biologii na Biologické fakultě Karlovy Univerzity v Praze. Během vysokoškolských studií pracoval jako pomocná vědecká síla v Biologických ústavech ČSAV. V roce 1960 nastoupil na pozici vědeckého pracovníka Ústavu experimentální biologie a genetiky ČSAV, kde později působil jako vedoucí Oddělení buněčné a virové genetiky. V roce 1972 byl zbaven vedení na základě posudku a rozhodnutí KSČ. V letech 1968–1970 a 1991–1999 zastával funkci ředitele Ústavu molekulární genetiky AV ČR.\n\nVychoval 15 kandidátů věd, z nichž někteří se stali profesory v USA (V. Klement, T. Rakušanová, E. Skamene, L. Donner, L. Turek, M. Popovič). Je zakládajícím členem European Tumour Virus Group (Londýn 1962) a s výjimkou nedobrovolné pausy v 70. letech se zúčastnil svými přednáškami téměř všech 16 zasedání této společnosti a v roce 1969 spoluorganizoval její zasedání v Československu. V roce 1967 organizoval s dotací UICC první mezinárodní konferenci o indukci nádorových virů buněčnou fúzí na Wistar Institute ve Philadelphii. Organizoval symposium a workshop na Světovém biochemickém sjezdu v Praze v roce 1988, kde též přednášel. V roce 2010 uspořádal světové setkání předních aktivních nádorových virologů v Praze – Centennial Retrovirus Meeting.\n\nJako vědecký pracovník působil v mnoha významných zahraničních ústavech a vysokých školách, např. Imperial Cancer Research Fund Laboratories (Londýn), Institut Pasteur (Francie), Columbia University (New York), University of Minnesota (Minneapolis), nebo také University of Missouri-Columbia, kde byl v roce 1990 jmenován profesorem mikrobiologie a molekulární imunologie.\n\nJan Svoboda je autorem 214 původních vědeckých publikací a více než 40 popularizačních článků. Z těchto publikací jsou 4 monografie, přičemž dvě z nich byly vybrány ISI jako Citation Classics.\nOhlas prací i jeho produktivita byly nepříznivě ovlivněny tím, že za „normalizace“ byl zbaven vedení oddělení a v 70. letech mu bylo znemožněno udržovat aktivní kontakty se světovou vědou. \n\n\n\n\n"}
{"id": "871055", "url": "https://cs.wikipedia.org/wiki?curid=871055", "title": "Coverlock", "text": "Coverlock\n\nCoverlock je speciální šicí stroj, který šije speciálním spodem krycím stehem.\n\nCoverlock slouží zejména k zapravení (zakončení) oděvů např. spodní lem u triček, halenek, mikin apod. , ale také na zapravení rukávů, nohavic apod. \nSpeciální krycí steh - je to prádlový steh který je z lícní strany šitý rovně dvoj nebo troj jehlou a z rubové strany je steh krycí tvořen smyčkami.\n\nCoverlocky se dříve používaly jen v průmyslové výrobě nyní se ním setkáváme i v některých domácnostech. Coverlock má různé druhy stehů 2, 3, 4 a 5nitné např. prádlový-trojjehlový, úzký a široký, řetízkový, obšívací, zajišťovací apod.\n\n\n\n"}
{"id": "871057", "url": "https://cs.wikipedia.org/wiki?curid=871057", "title": "Overlock", "text": "Overlock\n\nOverlock je označení speciálního stehu nebo šicího stroje, který sešívá a začišťuje švy (používáme pro to termín obnitkovávání). Pokud se nevypne ořezový nůž, tak šev šicí stroj ořízne, sešije a začistí v jednom kroku.\n\nOverlockem lze sešít různé druhy látek; nejčastěji se používá na sešívání a začišťování pletenin (např. trička, mikiny, tepláky apod.). Overlockový steh se tvoří 3, 4 nebo 5 nitěmi. Díky charakteristickému provázání je hlavní vlastností vytvořeného stehu vysoká pružnost a pevnost. Overlockem lze látku sešít, olemovat (obnitkovat), ale nelze s ním zapravit lem - látku založit a prošít, jako např spodní lem trička. K tomu slouží speciální stroj coverlock.\n\nDomácí hobby overlocky se často používají k šití oblečení z úpletů. Obvykle používají 4nitný steh, který se šije 2 jehlami, a je pevnější než 3nitný. Do overlocku se používají větší kónické niťové cívky (kóny), které se odvíjí směrem nahoru. 2 nitě vedou do jehel a 2 do kličkařů. Na rozdíl od rovnostehů se u overlocku nevyskytuje člunek, provázání stehů je zajištěno činností kličkaře.\n\nDůležitou funkcí u overlocků je diferenciální podávání, tj. posun sešívaného materiálu od zvýšeného tahu, až po řasení. Tímto způsobem lze ovlivňovat napětí materiálu při obnitkovávání. Domácí klasické šicí stroje se někdy snaží overlock napodobovat, ale jedná se o „falešný“ overlock – overlockové stehy, protože začištění 2 nitěmi nelze dosáhnout kvalit a pružnosti skutečného overlocku.\n\n\n"}
{"id": "871066", "url": "https://cs.wikipedia.org/wiki?curid=871066", "title": "Segré", "text": "Segré\n\nSegré je francouzská obec v departementu Maine-et-Loire v regionu Pays de la Loire. V roce 2012 zde žilo 6 920 obyvatel. Je centrem arrondissementu Segré.\n\n"}
{"id": "871073", "url": "https://cs.wikipedia.org/wiki?curid=871073", "title": "Svaz církví a náboženských společností", "text": "Svaz církví a náboženských společností\n\nSvaz církví a náboženských společností je v České republice zvláštní forma právnické osoby, jakou mohou zakládat a být v ní členem pouze registrované církve a náboženské společnosti. Zavedl ji § 8 zákona č. 3/2002, o církvích a náboženských společnostech, postup návrhu na jeho registraci stanoví § 12. Tyto svazy mohou být zakládány „k výkonu práva náboženské svobody podle tohoto zákona“. Takovýto svaz nemůže navrhnout k evidenci církevní právnickou osobu.\n\nNávrh na registraci podává přípravný výbor svazu. Musí obsahovat: \n\nPodle stavu k lednu 2013 byly registrované dva svazy církví a náboženských společností: \n\nRegistrované svazy církví a náboženských společenství ministerstvo kultury podle zákona eviduje v Rejstříku svazů církví a náboženských společností, při zápisu do rejstříku přidělí svazu identifikační číslo. Obsah rejstříku je určen v § 19 zákona o církvích a náboženských společnostech. Do rejstříku se kromě údajů výslovně požadovaných do návrhu a kromě IČO uvádí ještě předmět činnosti svazu a dále případné údaje o zrušení registrace, likvidaci, úpadku atd. Součástí Rejstříku svazů církví a náboženských společností je sbírka listin obsahující dokumenty předkládané v návrhu na registraci svazu církví a náboženských společností, v návrzích na registraci změn těchto dokumentů a rozhodnutí ministerstva. \n\nPostup registrace a zrušení registrace jsou obdobné jako v případě církve nebo náboženské společnosti. \n\n"}
{"id": "871074", "url": "https://cs.wikipedia.org/wiki?curid=871074", "title": "Million Wolde", "text": "Million Wolde\n\nMillion Wolde (někdy také uváděn jako Millon Wolde; * 17. března 1979 Dire Jila) je bývalý etiopský atlet, běžec na dlouhé tratě, olympijský vítěz v běhu na 5 000 metrů z roku 2000.\n\nJeho nejoblíbenější disciplínou byl běh na 5000 metrů, kde dosáhl největších úspěchů. V roce 1998 vyhrál v Annecy na této trati juniorské mistrovství světa, vybojoval olympijské zlato v Sydney v roce 2000 a stříbrnou medaili na mistrovství světa v Edmontonu v roce 2001.\n\n\n"}
{"id": "871075", "url": "https://cs.wikipedia.org/wiki?curid=871075", "title": "Ricky Gervais", "text": "Ricky Gervais\n\nRicky Dene Gervais (* 25. června 1961) je britský herec, komik, režisér, producent, hudebník, spisovatel a bývalý moderátor v rádiu.\n\nGervais se šířeji proslavil se svým televizním seriálem \"The Office\" (\"Kancl\") a následujícím seriálem \"Extras\" (\"Komparz\"). Oba napsal a režíroval společně se Stephenem Merchantem. Kromě toho, že seriály napsal a režíroval, zahrál si Gervais také hlavní roli Davida Brenta v \"Kanclu\" a Andyho Millmana v \"Komparzu\". Hrál také v hollywoodských filmech \"Ghost Town\" (Město duchů) a \"The Invention of Lying\" (Umění lhát.) Vystoupil také se čtyřmi stand-up turné, napsal bestsellerovou knižní řadu \"Flanimals\" a spolu s Merchantem a Karlem Pilkingtonem vystupoval v nejstahovanějším podcastu na světě (k březnu 2009), \"The Ricky Gervais Show\".\n\nGervais získal sedm cen BAFTA, pět British Comedy Awards, tři Zlaté glóby, dvě ceny Emmy a v roce 2006 nominace na „Rose d'Or“ a „Screen Actors Guild Award“.\nV roce 2007 byl na TV stanici Channel 4 zvolen 11. v žebříčku „100 největších stand-up komiků“ a při aktualizaci v roce 2010 se umístil na 3. místě. V roce 2010 se objevil v seznamu „100 nejvlivnějších osobností světa“ časopisu \"TIME\".\n\nV roce 2010 se Gervais stal prvním Britem po 14 letech, který uváděl udělování Zlatých glóbů. Zopakoval si to v letech 2011, 2012, 2016 a 2020.\n\nGervais se spolu se sourozenci Larrym (* 1945), Marshou (* 1948) a Bobem (* 1950), narodil a vyrostl ve Whitley, Berkshire. Jeho otec, Lawrence Raymond \"Jerry\" Gervais (1919–2002), ontarijský francouzský Kanaďan, emigroval během zahraniční služby za 2. světové války z Londýna (Ontario, Kanada) a pracoval jako dělník. Jerry Gervais se s Evou Sophií Houseovou (1925–2000), která byla Angličankou, seznámil během válečného blackoutu a spolu se usadili ve Whitley. Zemřela v roce 2000, ve věku 74 let na rakovinu plic.\n\nBěhem londýnské Xfm show \"The Ricky Gervais Show\", i v dalších novinových rozhovorech s \"The Independentem\" uvedl, že se domnívá, že jeho narození bylo neplánované, na základě rozdílu mezi ním jeho nejstarším sourozencem. V jednom rozhovoru pro \"The Independent\" říká Gervais autorovi, že to přiznala i jeho matka. Prohlásil, že jeho otec byl \"opilý, když vyplňoval rodný list\", což vedlo k neobvyklému znění jeho prostředního jména. Gervais prohlásil, že jeho výchova a dětství byly klidné a bez traumat, s vysokým stupněm upřímnosti a otevřenosti mezi členy rodiny. Uvádí, že jeho rodina, podobně jako Waltonovi, si ze sebe navzájem dělali pravidelně srandu.\n\nGervais navštěvoval základní školu \"Whitley Park Infants and Junior Schools\" a střední vzdělání pak získal v \"Ashmead Comprehensive School\" a pak v roce 1979 pokračoval na \"University College London\". Začal studovat biologii, ale už po dvou týdnech přestoupil na filozofii, kde získal titul. Během tamních studií se seznámil s Jane Fallonovou, se kterou je ve vztahu od roku 1982.\n\nV srpnu 1999 musel Stephen Merchant, který se zúčastnil produkčního kurzu BBC, vytvořit vlastní krátký film. Zvolil téma dokumentární mýdlové parodie, odehrávající se v kanceláři. Tento skeč se později stal základem páté epizody první série seriálu \"The Office\". S pomocí Ashe Atalla se Merchantovi podařilo na festivalu \"Edinburgh Fringe\" předat nahrávku vedoucímu oddělení zábavy BBC (Head of Entertainment), Paulu Jacksonovi, který ji dále předal Jonovi Plowmanovi, vedoucímu oddělení komedie (Head of Comedy), který nakonec objednal u Merchanta s Gervaisem scénář na celou pilotní epizodu.\n\nPrvní šestidílná série \"The Office\" se ve Velké Británii vysílala v červenci a srpnu 2001, za minimálního ocenění či povšimnutí. Šuškanda, opakování a vydání DVD napomohly k publicitě, která dala věci do pohybu a vytvořila velká očekávání ohledně druhé série, sestávající rovněž ze šesti dílů, vysílaných v září 2002. Druhá série se na BBC Two dostala mezi nejlépe hodnocené a v prosinci 2003 se na dvě poslední speciálové epizody přesunula na BBC One.\n\n\"The Office\" byl od té doby přetočen pro obecenstvo ve Švédsku (Kontoret), Francii (Le Bureau), Německu (Stromberg), Kanadě/Quebecku (La Job), Brazílii (Os Aspones) a Spojených státech (The Office). Gervais a Merchant jsou producenty americké verze a také spolupracovali na epizodě \"The Convict\" ze třetí série. Původní britská verze je v současnosti vysílána každý pátek na kanálu \"Adult Swim\" a každá epizoda je uvedena Gervaisovým komentářem. V jednom z těchto úvodů označil Gervais epizodu \"Training\" za svou nejoblíbenější.\n\n\"Extras\" byl poprvé uveden na BBC 21. července 2005, premiéra na HBO ve Spojených státech proběhla v září 2005. Sitcom napsali a režírovali Ricky Gervais se Stephenem Merchantem a bylo uvedeno dvanáct epizod, ve kterých si Gervais zahrál hlavní roli komparzisty Andyho Millmana. Millman je si více vědom svých kvalit a je záměrněji vtipný v porovnání s postavou Davida Brenta z \"Kanclu\".\n\nHostující hlavní role v první sérii \"Extras\" si zahráli Ross Kemp, Les Dennis, Patrick Stewart, Vinnie Jones, Samuel L. Jackson, Ben Stiller, Kate Winslet a Francesca Martinez. Druhá série začala v Británii 14. září 2006 a objevili se v ní Daniel Radcliffe, Diana Rigg, Orlando Bloom, Sir Ian McKellen, Chris Martin, Keith Chegwin, Robert Lindsay, Warwick Davis, Ronnie Corbett, Stephen Fry, Richard Briers, Patricia Potter, Sophia Myles, Moira Stuart, David Bowie, Kate Winslet, Robert De Niro a Jonathan Ross.\n\nVánoční speciál \"Extras\" byl v Británii vysílán 27. prosince 2007 a hostovali v něm George Michael, Clive Owen, Gordon Ramsay, Jonathan Ross a David Tennant.\n\nNěkteří naznačují, že byl Gervais při tvorbě \"Extras\" ovlivněn americkými televizními seriály \"Curb Your Enthusiasm\" a \"The Larry Sanders Show\", zvláště formátem, kdy celebrity sami sebe zesměšňují nebo podkopávají svou osobní veřejnou stylizaci, a kdy někdo pronese nevhodnou poznámku v přítomnosti příslušníka nějaké menšiny. Gervais dělal ve své show \"Ricky Gervais Meets…\" rozhovor jak s Larrym Davidem, tak Garrym Shandlingem, tvůrci těchto show.\n\n\"Extras\" byl 14. ledna 2008 oceněn Zlatým globem v kategorii „nejlepší televizní seriál, muzikál nebo komedie“. Gervais také získal cenu Emmy v kategorii „vynikající hlavní herec v komediálním seriálu“.\n\nV únoru 2007 odmítl břichomluvec Keith Harris pozvánku k roli ve druhé sérii \"Extras\". Uvedl, že „Gervais po mě chtěl, abych byl bigotním rasistou… Četl jsem scénář a pomyslel si, tohle není chytře napsáno, je to čistá špína. Odmítl jsem to. Nejsem v zoufalé situaci.“\n\nKdyž byl Gervais v pořadu \"Friday Night with Jonathan Ross\" dotázán na Harrisovo odmítnutí, prohlásil, že to Harrisovi prostě „nedošlo“. Keith Chegwin, který přijal roli nabízenou Harrisovi uvedl, že „lidé, kterým to nedošlo, si pravděpodobně myslí, že Johnny Depp je opravdu pirátem“\n\n\"The Ricky Gervais Show\" (Show Rickyho Gervaise) je animovaná televizní show, která měla premiéru na americké kabelové televizní síti HBO 19. února 2010. V Británii se první série začala vysílat 23. dubna 2010 na stanici Channel 4. Byla vytvořena z původních podcastových nahrávek stejnojmenné show, v hlavních rolích s Gervaisem, Stephenem Merchantem a Karlem Pilkingtonem. Po loajálním a nadšeném přijetí ve Spojených státech, zadala kabelová HBO objednávku na druhou sérii, která se vysílala v roce 2011, a třetí sérii, která se začala vysílat v dubnu 2012.\n\nPůvodní audio show byla vysílána v listopadu 2001 na radiové stanici \"Xfm\" a to týdně po několik měsíců v kuse během let 2002, 2003, 2004 a v polovině roku 2005. V listopadu 2005 ji nabídl internetový server \"Guardian Unlimited\" (později přejmenováno na \"Guardian.co.uk\") jako dvanáctidílnou podcastovou seriálovou show. V průběhu ledna a února 2006 se podcast pravidelně umísťoval na první příčce na světě, v roce 2007 se dostal do Guinnessovi knihy rekordů jako nejstahovanější podcast na světě, když dosahoval počtu 621 670 stažení na epizodu během prvního měsíce. V září 2006 uvedla BBC, že podcastová série byla stažena téměř 8 milionkrát.\n\nSe Stevenem Merchantem začal v roce 2010 produkovat seriál s prvky reality show nazvaný \"Idiot Abroad\" (\"Idiot na cestách\"). Hlavní roli v něm hraje Karl Pilkington, který cestuje na různá místa světa a doprovází jej televizní štáb. Gervais a Merchant zde vystupují v roli producenta, ale též jakéhosi přítele na telefonu, zadavatele úkolů a cílů, zařizovatele a hybatele děje. Seriál je zcela založen na unikátní osobnosti Pilkingtona a jeho světonázorů a komentářů. Gervais v rozhovorech o tomto seriálu řekl, že není nic legračnějšího než Karl Pilkington ve stresové situaci a seriál popsal jako jednu z nejdražších sérií kanadských žertů, která kdy byla natočena. Idiota na cestách se v následujících letech dočkal dvou pokračování. Tématem první série bylo sedm divů světa, ve druhé dostal Pilkington možnost vybrat si libovolných sedm ze seznamu stovky „míst, která byste měli vidět, než zemřete“. Třetí série se nesla v duchu hedvábné stezky Marca Pola a k Pilkingtonovi přibyl herec malého vzrůstu, Warrick Davis.\n\nGervais si vyzkoušel stand-up comedy již koncem 90. let, ale jeho první úspěšná show se odehrála v Cafe Royal jako součást festivalu „Edinburgh Festival Fringe“ v roce 2001. Jmenovala se \"Rubbernecker\" a vystoupili v ní také Jimmy Carr, Robin Ince a Stephen Merchant.\n\nNásledně Gervais projel v roce 2003 Velkou Británii se svou show \"Animals\" (\"Zvířata\"). Turné \"Politics\" (\"Politika\") následovalo o rok později. Obě tyto show byly natočeny pro vydání na DVD a pro odvysílání v televizi. Třetí část této tematické trilogie, nazvaná \"Fame\" (\"Sláva\") přišla v roce 2007. Začala v lednu v Glasgow a skončila v dubnu v Sheffieldu. Lístky na show ve městě Blackpool se podle informací prodaly během 45 minut. Byly přidány další show.\n\nDiskusní panel britského pořadu o umění, \"Newsnight Review\", zhlédl show \"Animals\" v divadle Bloomsbury a rozebral jí v lednu 2003. Nebyl příznivý, přičemž Ian Hislop, editor magazínu \"Private Eye\", byl v kritice nejpřímější. V reakci na to uzavíral Gervais každou show tím, že označil Hislopa „ugly little pug-faced cunt“ (ošklivá malá píča s mopsím ksichtem). Další reportáže v \"Newsnight Review\" byly převážně příznivé, s účastníky diskuse vystupujícími v upoutávkách na druhou sérii \"Extras\" (\"Komparz\"). Pravidelní diskutující Germaine Greer, Mark Kermode a Mark Lawson si zahráli sami sebe, recenzující \"When The Whistle Blows\", v epizodě seriálu. Kritik Mark Lawson je velkým obdivovatelem Gervaise a Merchanta a často s nimi pořizoval rozhovory pro televizi, rádio \"Front Row\" a \"Edinburgh International Television Festival\".\n\n\"Fame\" se stalo v lednu 2007 předmětem kontroverze, když Gervais vyprávěl skotskému publiku příběh, údajně o tom, jak lidé udělají cokoliv, aby se stali slavnými. Příběh se týkal otázky, kterou Gervaisovi položil jeden reportér o pět let dříve: co by někdo mohl udělat, aby se stal slavným jako vy? Odpověděl na ní: „Jít ven a zabít prostitutku.“ Pokračoval pointou: „Nebudu tenhle kousek říkat v Ipswichi“, což odkazovalo na tamní případ sériových vražd pěti prostitutek z prosince 2006. Vtip si vysloužil kritiku od otce jedné z obětí, Tanii Nicolové: „V téhle době si chtějí udělat srandu z čehokoli. Popravdě si myslím, že se chová necitlivě.“ Gervais se bránil: „Chci, aby lidé věděli, že se to stalo před pěti lety a nemá to nic co dělat s dneškem. To je problém komedie, že vtip, který je dobrý dnes, může být zítra faux pas.“\n\nGervaisova čtvrtá show měla název \"Science\" (\"Věda\") a byla zahájena jedenáctidílným turné v srpnu 2009 ve skotském Glasgow. Show začala s malým uznáním kritiky. Julian Hall, který psal pro \"The Independent\", ocenil show dvěma hvězdičkami z pěti a uvedl, že to byla Gervaisova dosud „nejchabější“ nabídka.\nDVD \"Science\" bylo vydáno 15. listopadu 2010.\nV listopadu 2009 byl hlavní hvězdou šestého ročníku festivalu \"New York Comedy Festival\" v Carnegie Hall, New York.\n\nGervais začal psát svou pátou stand-up rutinu, která má mít název \"Humanity\" (Humanita).\n\n"}
{"id": "871079", "url": "https://cs.wikipedia.org/wiki?curid=871079", "title": "Primary Domain Controller", "text": "Primary Domain Controller\n\nPrimary Domain Controller (PDC) je \"serverový\" počítač v Doméně Windows. Doména je skupina počítačů, kde je přístup k různým počítačových zdrojů řízen PDC. V doméně existují různé typy účtů, nejzákladnější je \"host\" (\"guest\") nebo \"anonymní přihlášení\" (\"anonymous login\"). PDC má administrátorský účet, který má úplnou kontrolu nad doménou \n\nDomény mají alespoň jeden PDC, a zároveň mají většinou jednu nebo více Backup Domain Controller (BDC), což je záložní kopie pro případ výpadku PDC. První Windows NT Server v doméně je konfigurován jako primární řadič domény (PDC) Program User Manager, který patří mezi Domains utility, slouží k udržení informací o uživateli a skupině pro danou doménu díky zabezpečené databáze na primárním řadiči. Na PDC je hlavní kopie databáze uživatelských účtů, které mohou být modifikovány. BDC počítače mají kopii této databáze, ale tyto kopie slouží pouze pro čtení. PDC pak pravidelně posílá svou databázi na BDC BDC existuje především s cílem poskytnout zálohu pro PDC, ale mohou být také použity pro autentizaci uživatelů při přihlašování do sítě. Pokud by došlo k selhání PDC, může pak jeden z BDC zastat jeho místo. PDC bývá obvykle první řadič domény, který je vytvořen po předešlém nahrazení pomocí BDC.\n\nV novějších verzích systému Windows byly domény doplněny použitím Active Directory služeb. V Active Directory doménách již neplatí vztahy mezi primárním a sekundárním řadičem domény jako doposud. PDC emulátor zajišťuje databázi účtů a administrativní nástroje. Právě v důsledku vysokého pracovního zatížení může zpomalit celý systém. Služba DNS může být nainstalována na sekundárním emulátoru zařízení a zmírnit tak zátěž. Stejná pravidla platí i zde, tzn., že pouze jeden PDC může existovat v doméně, ale může existovat více záložních serverů \n\n\nPDC byl věrně implementován do Samby, což je vlastně emulace Microsoftského SMB klient/serveru. Samba má schopnost emulovat NT 4.0 domény, běžící na Linuxu. \n\n"}
{"id": "871086", "url": "https://cs.wikipedia.org/wiki?curid=871086", "title": "Dudu Fišer", "text": "Dudu Fišer\n\nDavid „Dudu“ Fišer ( , v anglickém přepisu Dudu Fisher) (* 18. listopadu 1951) je izraelský zpěvák, chazan (kantor) a muzikálový herec.\n\nNarodil se roku 1951 v Petach Tikvě v religiozní rodině. Dětství strávil v\nKirjat Tiv'on, kde chodil do sekulární školy. Pak studoval na středoškolské ješivě v Nechalim. Vojenskou službu absolvoval v nově založeném \"Orchestru vojenského rabinátu\".\n\nStudoval na Telavivské hudební akademii a privátně u chazana Šloma Ravitze. Byl chazanem v telavivské Velké synagoze, Ramat Ganu i jinde (v  Jižní Africe a USA). Zpíval s Izraelskou filharmonií. Od roku 2005 je hlavním chazanem Newyorské synagogy.\n\nVydal 25 alb v hebrejštině, angličtině a v jidiš. Vystupuje v 16 dílech pořadu pro děti \"Be-gan šel Dudu\" (\"V Duduově školce\") o židovských svátcích. Proslavil se na Broadway Theatre v roli \"Jeana Valjeana\" (v Bídnících).\n\n Fišerův web\n"}
{"id": "871095", "url": "https://cs.wikipedia.org/wiki?curid=871095", "title": "The Next Day", "text": "The Next Day\n\nThe Next Day je 24. studiové album britského zpěváka Davida Bowieho. Jeho producentem byl Tony Visconti a album vyšlo v březnu 2013 u vydavatelství Iso Records a Columbia Records. Jeho vydání bylo oznámeno v den Bowieových 66. narozenin 8. ledna 2013 a ve stejný den vyšel první singl „Where Are We Now?“. Až do tohoto dne bylo jeho vydání v utajení. Jediným kdo o albu řekl před lednem 2013 byl kytarista Robert Fripp. Ten na svém blogu v říjnu 2011 napsal, že se nebude účastnit nahrávání Bowieho nového alba. Lidé tomu však nevěřili.\n\nJde o jeho první studiové album od roku 2003, kdy vyšlo album \"Reality\". Jde rovněž o jeho první album od roku 1993, kdy vyšlo \"Black Tie White Noise\", které se umístilo na prvním místě v žebříčku UK Albums Chart. Na obalu alba je použit obal z alba \"Heroes\" z roku 1977 a bílým čtvercem uprostřed, na kterém je název tohoto alba a název původního alba, slovo „Heroes“ je přeškrtnuto.\n\nVšechny texty napsal David Bowie, autorem veškeré hudby je Bowie mimo uvedených výjimek.\n"}
{"id": "871101", "url": "https://cs.wikipedia.org/wiki?curid=871101", "title": "Kamil Papuga", "text": "Kamil Papuga\n\nKamil Papuga (* 26. listopadu 1968) je bývalý český fotbalista, obránce. Po skončení aktivní kariéry působí jako profesionální trenér.\n\nV české lize hrál za FC Vítkovice. Nastoupil ve 13 utkáních. Ve slovenské lize nastoupil za Senec ve 3 utkáních. Dále hrál za VTJ Tábor, VTJ Písek, rezervu Baníku Ostrava, TJ Bohumín, Fotbal Třinec, FC VMG Kyjov a FC Hlučín.\n\n"}
{"id": "871105", "url": "https://cs.wikipedia.org/wiki?curid=871105", "title": "IONIS Education Group", "text": "IONIS Education Group\n\nIONIS Education Group je skupina soukromých vysokých škol ve Francii. Vznikla v roce 1980 a v roce 2015 měla více než 20 000 studentů a 62 000 absolventů. V současnosti vzdělává v oblastech obchodu, informačních technologií, letectví, energetiky, dopravy, biologie, managementu, financí, marketingu, komunikace a designu. Členy skupiny je 23 škol.\n\n\n\n\n"}
{"id": "871106", "url": "https://cs.wikipedia.org/wiki?curid=871106", "title": "Kanton Rohrbach-lès-Bitche", "text": "Kanton Rohrbach-lès-Bitche\n\nKanton Rohrbach-lès-Bitche (fr. \"Canton de Rohrbach-lès-Bitche\") byl francouzský kanton v departementu Moselle v regionu Lotrinsko. Tvořilo ho 15 obcí. Zrušen byl po reformě kantonů 2014.\n\n"}
{"id": "871109", "url": "https://cs.wikipedia.org/wiki?curid=871109", "title": "Esther Brandová", "text": "Esther Brandová\n\nEsther Cornelia Brand, rozená Esther van Heerden (29. září 1922 Springbok, Severní Kapsko – 20. června 2015) byla jihoafrická atletka, olympijská vítězka ve skoku do výšky.\n\nV roce 1952 reprezentovala na Letních olympijských hrách v Helsinkách, kde zvítězila výkonem 167 cm. Stříbro získala Sheila Lerwillová z Velké Británie za 165 cm a bronz všestranná atletka Alexandra Čudinová ze Sovětského svazu, která zdolala 163 cm. Brandová rovněž zkoušela uspět v hodu diskem, v kvalifikaci však skončila na posledním, 20. místě, když od kvalifikačního limitu ji dělilo 182 centimetrů.\n\n"}
{"id": "871110", "url": "https://cs.wikipedia.org/wiki?curid=871110", "title": "Kanton Verny", "text": "Kanton Verny\n\nKanton Verny (fr. \"Canton de Verny\") byl francouzský kanton v departementu Moselle v regionu Lotrinsko. Tvořilo ho 36 obcí. Zrušen byl po reformě kantonů 2014.\n\n"}
{"id": "871111", "url": "https://cs.wikipedia.org/wiki?curid=871111", "title": "Kanton Rombas", "text": "Kanton Rombas\n\nKanton Rombas (fr. \"Canton de Rombas\") je francouzský kanton v departementu Moselle v regionu Grand Est. Tvoří ho 14 obcí. Před reformou kantonů 2014 ho tvořily pouze dvě obce.\n\nod roku 2015:\n\npřed rokem 2015:\n\n"}
{"id": "871112", "url": "https://cs.wikipedia.org/wiki?curid=871112", "title": "Kanton Delme", "text": "Kanton Delme\n\nKanton Delme (fr. \"Canton de Delme\") byl francouzský kanton v departementu Moselle v regionu Lotrinsko. Tvořilo ho 35 obcí. Zrušen byl po reformě kantonů 2014.\n\n"}
{"id": "871114", "url": "https://cs.wikipedia.org/wiki?curid=871114", "title": "Seznam dvoutisícovek na Slovensku", "text": "Seznam dvoutisícovek na Slovensku\n\nSeznam dvoutisícovek na Slovensku obsahuje 50 slovenských dvoutisícovek ze všech nejvyšších slovenských pohoří (Vysoké Tatry, Západní Tatry, Belianské Tatry a Nízké Tatry).\n\nKritéria pro zařazení vrcholů do tohoto seznamu jsou:\n\nCelkem 21 vrcholů je turisticky přístupných (plus Lomnický štít lanovkou), ostatní hory jsou buď přístupné pouze s horským vůdcem (většina štítů ve Vysokých Tatrách) nebo nepřístupné z důvodu ochrany přírody (např. všechny vrcholy v Belianských Tatrách).\n\nNásledující mapa zobrazuje polohu 15 nejprominentnějších slovenských dvoutisícovek.7 z nich je ve Vysokých, 5 v Západních, 2 v Nízkých a 1 v Belianských Tatrách.\n\n\n"}
{"id": "871116", "url": "https://cs.wikipedia.org/wiki?curid=871116", "title": "Kanton Florange", "text": "Kanton Florange\n\nKanton Florange (fr. \"Canton de Florange\") byl francouzský kanton v departementu Moselle v regionu Lotrinsko. Tvořily ho dvě obce. Zrušen byl po reformě kantonů 2014.\n\n"}
{"id": "871118", "url": "https://cs.wikipedia.org/wiki?curid=871118", "title": "Kanton Fontoy", "text": "Kanton Fontoy\n\nKanton Fontoy (fr. \"Canton de Fontoy\") byl francouzský kanton v departementu Moselle v regionu Lotrinsko. Tvořilo ho 12 obcí. Zrušen byl po reformě kantonů 2014.\n\n"}
{"id": "871120", "url": "https://cs.wikipedia.org/wiki?curid=871120", "title": "Kanton Fameck", "text": "Kanton Fameck\n\nKanton Fameck (fr. \"Canton de Fameck\") je francouzský kanton v departementu Moselle v regionu Grand Est. Tvoří ho pět obce. Před reformou kantonů 2014 ho tvořily tři obce.\n\nod roku 2015:\n\npřed rokem 2015:\n\n"}
{"id": "871121", "url": "https://cs.wikipedia.org/wiki?curid=871121", "title": "Alice ze Champagne", "text": "Alice ze Champagne\n\nAlice ze Champagne ( \"Alix de Champagne\", 1195/1196 – 1247) byla kyperskou královnou a dočasně také regentkou Kypru a Jeruzaléma.\n\nNarodila se jako mladší dcera hraběte Jindřicha ze Champagne a Isabely, dědičky jeruzalémského království. Roku 1194 zemřel kyperský král Guy z Lusignanu a Kypru se ujal jeho bratr Amaury. Jindřich ze Champagne s Amaurym uzavřel smlouvu o sňatku svých potomků, což vedlo k pozdější svatbě Alice s Hugem z Lusignanu v roce 1210. Hugo z Lusignanu zemřel při účasti na páté křížové výpravě v Tripolisu a Alice společně se svým strýcem Filipem z Ibelinu převzala funkci regenta za syna Jindřicha, který byl v kojeneckém věku. Postupem let následoval spor o regentství.\n\nRoku 1225 Alice znovu vstoupila do manželského svazku s Bohemundem a o dva roky později došlo kvůli příbuzenství k rozvodu. V polovině třicátých let uplatnila svůj dědický nárok na hrabství Champagne a posléze došlo se současným držitelem hrabství Theobaldem k dohodě. Alice se za 40 tisíc tourských liber a roční rentu ve výši 2 tisíc vzdala svého nároku. Theobald byl kvůli jejímu vyplacení donucen postoupit hrabství Blois, Sancerre, Chartres a vikomství Chateaudun ve prospěch francouzské koruny a na oplátku dostal sumu potřebnou k vyplacení. Potřetí se vdala roku 1241 a zemřela o šest let později.\n"}
{"id": "871125", "url": "https://cs.wikipedia.org/wiki?curid=871125", "title": "Kanton Bouzonville", "text": "Kanton Bouzonville\n\nKanton Bouzonville (fr. \"Canton de Bouzonville\") je francouzský kanton v departementu Moselle v regionu Grand Est. Tvoří ho 55 obcí. Před reformou kantonů 2014 ho tvořilo 32 obcí.\n\nod roku 2015:\n\n\n\npřed rokem 2015:\n\n"}
{"id": "871126", "url": "https://cs.wikipedia.org/wiki?curid=871126", "title": "Sedmero kajícných žalmů", "text": "Sedmero kajícných žalmů\n\nSedmero kajícných žalmů je skupina biblických žalmů, které spojuje téma kajícnosti, lítosti nad spáchanými hříchy, vzdálenosti od Boha a touhy po odpuštění. Jako vyjádření kajícnosti byl a je tento výběr žalmů využíván v osobní i liturgické modlitbě.\n\nJde o žalmy 6, 32, 38, 51, 102, 130 a 142. Tyto žalmy, zvláště žalm 51, byly od dob prvotní církve velmi oblíbeny a jako o kajícných modlitbách o nich hovoří už svatý Augustin, konkrétní výběr těchto žalmů je však dílem mnicha Cassiodora ze 6. století.\n\nV liturgii se dříve používaly při obřadu tonzury mnichů, který však byl pro většinu řeholníků zrušen v roce 1972, při modlitbách za nemocné, během udělování svátosti pomazání nemocných a podobně. Dříve byla také jejich modlitba povinná pro všechny kněze ve všední dny doby postní v rámci denní modlitby církve; to je v současné době zrušeno jako povinnost, doporučení modlit se tyto žalmy zvláště v době postní však trvá. Jansenismus je doporučoval jako náhradu růžence, jak o tom svědčí zmínka v traktátu sv. Ludvíka z Montfortu \"O pravé mariánské úctě\".\n\nByly mnohokrát zhudebňovány (Orlando di Lasso, Andrea Gabrieli, Giovanni Croce, William Byrd) a přebásňovány do národních jazyků (Sir Thomas Wyatt, Francesco Petrarca, Paul Claudel, Pierre Corneille).\n"}
{"id": "871127", "url": "https://cs.wikipedia.org/wiki?curid=871127", "title": "Kanton Stiring-Wendel", "text": "Kanton Stiring-Wendel\n\nKanton Stiring-Wendel (fr. \"Canton de Stiring-Wendel\") je francouzský kanton v departementu Moselle v regionu Grand Est. Tvoří ho 14 obcí. Před reformou kantonů 2014 ho tvořilo 8 obcí.\n\nod roku 2015:\n\npřed rokem 2015:\n\n"}
{"id": "871129", "url": "https://cs.wikipedia.org/wiki?curid=871129", "title": "Kanton Cattenom", "text": "Kanton Cattenom\n\nKanton Cattenom (fr. \"Canton de Cattenom\") byl francouzský kanton v departementu Moselle v regionu Lotrinsko. Tvořilo ho 20 obcí. Zrušen byl po reformě kantonů 2014.\n\n"}
{"id": "871132", "url": "https://cs.wikipedia.org/wiki?curid=871132", "title": "Kanton Dieuze", "text": "Kanton Dieuze\n\nKanton Dieuze (fr. \"Canton de Dieuze\") byl francouzský kanton v departementu Moselle v regionu Lotrinsko. Tvořilo ho 22 obcí. Zrušen byl po reformě kantonů 2014.\n\n"}
{"id": "871134", "url": "https://cs.wikipedia.org/wiki?curid=871134", "title": "Kanton Pange", "text": "Kanton Pange\n\nKanton Pange (fr. \"Canton de Pange\") byl francouzský kanton v departementu Moselle v regionu Lotrinsko. Tvořilo ho 31 obcí. Zrušen byl po reformě kantonů 2014.\n\n"}
{"id": "871136", "url": "https://cs.wikipedia.org/wiki?curid=871136", "title": "Kanton Lorquin", "text": "Kanton Lorquin\n\nKanton Lorquin (fr. \"Canton de Lorquin\") byl francouzský kanton v departementu Moselle v regionu Lotrinsko. Tvořilo ho 18 obcí. Zrušen byl po reformě kantonů 2014.\n\n"}
{"id": "871138", "url": "https://cs.wikipedia.org/wiki?curid=871138", "title": "Henri Lefebvre", "text": "Henri Lefebvre\n\nHenri Lefebvre (16. června 1901 Hagetmau – 29. června 1991 Navarrenx) byl francouzský marxisticky orientovaný filozof, sociolog a geograf. Proslul analýzami každodenního života a městského prostoru – vypracoval dokonce politický program žádající udělit \"práva městu\", který ovlivnil urbanistické myšlení. Silně též ovlivnil revoltu francouzských studentů v květnu 1968. Roku 1958 byl vyloučen z Komunistické strany Francie za svou kritiku stalinismu. Řadu zejména raných prací napsal spolu s Norbertem Gutermanem. \n\n\n"}
{"id": "871146", "url": "https://cs.wikipedia.org/wiki?curid=871146", "title": "Kamov Ka-137", "text": "Kamov Ka-137\n\nKamov Ka-137 během vývoje označovaný jako MBVK-137 (rusky МБВК-137, Мнoгoцeлeвoй Бeспилoтный Вepтoлeтный Кoмплeкс, transkripcí Mnogocelevoj Bespilotnyj Vertoletnyj Kompleks, česky Mnohoúčelový bezpilotní vrtulníkový komplex) je ruský víceúčelový bezpilotní letoun (neboli UAV z anglického Unmanned Aerial Vehicle) určený pro různé role včetně civilních. Je schopen nasazení při policejních zásazích, může operovat v člověku nebezpečném prostředí, provádět průzkum, doručovat náklad speciálního určení, zajišťovat přenos rádiového či televizního vysílání a vykonávat další činnosti.\n\nVývoj stroje začal v roce 1994, v roce 1995 byl projekt nahrubo dokončen a v roce 1996 byl vyroben plně funkční model. Stroj využívá např. ruské Ministerstvo obrany.\n\nKa-137 je bezocasý vrtulník s kulovitým trupem a dvěma rotory nad sebou (koaxiální konstrukce). Každý rotor má 2 listy. Podvozek tvoří 4 kovové nohy s pružinami. Existují 3 verze:\n\nÚdaje z knihy \"ОКБ Н. И. Камова\", OOO „Цeнтр авиации и Космонавтики“, Moskva, 1999, ISBN 5-93316-001-6\n\n\n"}
{"id": "871147", "url": "https://cs.wikipedia.org/wiki?curid=871147", "title": "Kvadriliarda", "text": "Kvadriliarda\n\nKvadriliarda je číslo desítkové soustavy, vyjádřené v dlouhé škále jako 10, tedy 1 000 000 000 000 000 000 000 000 000. Toto číslo lze označit také jako tisíc kvadrilionů. Slovo „kvadriliarda“ je tvořeno latinskou předponou \"kvadri\" (\"čtyř\"), která vyjadřuje čtyřnásobný počet nul než u milionu.\n"}
{"id": "871154", "url": "https://cs.wikipedia.org/wiki?curid=871154", "title": "Novojičínská kopretina", "text": "Novojičínská kopretina\n\nNovojičínská kopretina je naučná stezka o délce 80,5 kilometru vedoucí význačnými místy v okolí Nového Jičína. Lze ji absolvovat i na kole a některé její části v zimních měsících též na lyžích. Navíc je možné si (v informačním středisku v Novém Jičíně) zakoupit turistický záznamník, z něhož lze během čerpat informace k navštíveným místům. Pokud se s kompletně vyplněným záznamníkem návštěvník naučné stezky dostaví do informačního centra v Novém Jičíně, získá zde sběratelská razítka a památeční odznak.\n\nV části své trasy jde souběžně s jinými zdejšími naučnými stezkami (s naučnou stezkou Františka Palackého či Veřovické vrchy).\n\nNa cestu lze nastoupit v kterémkoliv bodě. Její popis bude uveden od novojičínského nádraží:\n"}
{"id": "871159", "url": "https://cs.wikipedia.org/wiki?curid=871159", "title": "Seznam vítězů turnajů Masters (1990–2001)", "text": "Seznam vítězů turnajů Masters (1990–2001)\n\nSeznam vítězů turnajů Masters představuje chronologický přehled finálových zápasů ve dvouhře a čtyřhře mužských tenisových profesionálních turnajů kategorie ATP Tour Masters 1000 v podobě odehraných sezón 1990–2001.\n"}
{"id": "871173", "url": "https://cs.wikipedia.org/wiki?curid=871173", "title": "Fára", "text": "Fára\n\nPříjmení Fára nosí více různých osobností:\n\n\n\n"}
{"id": "871176", "url": "https://cs.wikipedia.org/wiki?curid=871176", "title": "Matouš II. z Montmorency", "text": "Matouš II. z Montmorency\n\nMatouš II. z Montmorency řečený \"Velký\" ( \"Mathieu II de Montmorency\", † 24. listopadu 1230) byl francouzský konstábl a účastník křížové výpravy proti katarům.\n\nV roce 1204 se podílel na dobývání hradu Gaillard a o deset let později stanul na bitevním bojišti u Bouvines. Se švagrem Šimonem z Montfortu se zúčastnil kruciáty na francouzském jihu a roku 1219 se stal francouzským konetáblem. Po smrti Ludvíka VIII. byl oporou královně vdově a snažil se o zachování práv mladého Ludvíka IX.\n"}
{"id": "871178", "url": "https://cs.wikipedia.org/wiki?curid=871178", "title": "HMAS Melbourne (R21)", "text": "HMAS Melbourne (R21)\n\nHMAS Melbourne (R21) byla letadlová loď australského námořnictva. Byla v pořadí třetí letadlovou lodí provozovanou australským námořnictvem. Rozestavěna byla za druhé světové války jako britská lehká letadlová loď HMS \"Majestic\" (R77) – prototypová jednotka stejnojmenné třídy. Australské námořnictvo ji do služby zařadilo roku 1955 a provozovalo ji až do roku 1982. Nasazena byla například ve Vietnamské válce. Během své služby se dvakrát srazila s torpédoborcem (nejprve v roce 1964 s australským HMAS \"Voyager\" a poté roku 1969 s americkým USS \"Frank. E. Evans\"). Obě lodě se v důsledku srážky rozlomily na dvě části a potopily.\n\nKýl letadlové lodě HMS \"Majestic\" byl založen 15. dubna 1943 v loděnici Vickers-Armstrongs v Barrow-in-Furness. Trup byl na vodu spuštěn dne 28. února 1945. Stavbu téměř dokončené lodě zastavil konec světové války, po kterém ji královské námořnictvo již nepotřebovalo. V roce 1947 bylo rozhodnuto prodat \"Majestic\" (přejmenována na HMAS \"Melbourne\") a její sesterskou loď \"Terrible\" (přejmenována na HMAS \"Sydney\") Austrálii. HMAS \"Sydney\" se roku 1948 stala vůbec první australskou letadlovou lodí. K zařazení \"Melbourne\" došlo 28. října 1955. Bylo to několik let po \"Sydney\", protože byla modernizována a upravována pro nesení bojových letadel nové generace. Loď například dostala úhlovou letovou palubu. Australské námořnictvo z toho důvodu mělo v letech 1952–1955 zapůjčenu letadlovou loď \"HMS Vengeance\" patřící ke třídě \"Colossus\". Britskému námořnictvu byla vrácena nedlouho před zařazením \"Melbourne\".\n\nPlavidlo mělo úhlovou letovou palubu, jejíž přistávací část byla vyosena nalevo o 6°. Letadla startovala pomocí jednoho parního katapultu. Letovou palubu a podpalubní hangár spojovala dvojice výtahů.\n\nVýzbroj po dokončení tvořilo dvacet pět 40mm protiletadlových kanónů Bofors. \"Melburne\" během své služby nesla transportní vrtulníky Bristol Sycamore a protiponorkové vrtulníky typů Westland Wessex a Westland Sea King. Leteckou techniku z počátku tvořily stíhací letadla De Havilland Sea Venom a protiponorková letadla Fairey Gannet. V roce 1965 byly nakoupeny modernější útočná letadla A-4G Skyhawk a protiponorková letadla S-2E Tracker (později sloužila i verze S-2G).\n\nPohonný systém tvořily parní turbíny Parsons. Lodní šrouby byly dva. Nejvyšší rychlost dosahovala 24 uzlů.\n\nDne 10. února 1964 se \"Melbourne\" během nočního cvičení srazila s australským torpédoborcem HMAS \"Voyager\" patřícím ke třídě \"Daring\". Letadlová loď torpédoborec rozsekla na dva kusy, které se potopily se ztrátou 82 životů. Samotná \"Melbourne\" měla vážně poškozenou příď a musela být opravena v loděnicích Cockatoo Island v Sydney.\n\nV letech 1965–1966 \"Melbourne\" několikrát doprovázela svou sesterskou loď \"Sydney\" během nasazení ve Vietnamské válce. V letech 1967–1969 loď prošla modernizací, zaměřenou především na radary a komunikační systémy. \n\nNedlouho po návratu do služby se loď stala aktérem druhé vážné nehody. Dne 3. června 1969 na námořním cvičení SEATO došlo k její kolizi s americkým torpédoborcem USS \"Frank. E. Evans\" (třída Allen M. Sumner), který opět doslova rozsekla na dvě části. Přední část torpédoborce se potopila se ztrátou 74 životů a poškozená příď \"Melbourne\" musela být znovu opravena. Nutno dodat, že v obou případech vyšetřování neprokázalo jakékoliv zavinění posádky \"Melbourne\".\n\nZe služby byla loď vyřazena 30. června 1982 a roku 1985 byla prodána k sešrotování. Jejímu nahrazení plavidlem britské třídy \"Invincible\" zabránil nesouhlas britské vlády, která si po falklandské válce uvědomila nenahraditelnost těchto plavidel při operacích Britského královského námořnictva. Stala se tak zatím poslední australskou letadlovou lodí.\n"}
{"id": "871188", "url": "https://cs.wikipedia.org/wiki?curid=871188", "title": "Kanton Thionville-Est", "text": "Kanton Thionville-Est\n\nKanton Thionville-Est (fr. \"Canton de Thionville-Est\") byl francouzský kanton v departementu Moselle v regionu Lotrinsko. Tvořila ho pouze východní část města Thionville.\n"}
{"id": "871190", "url": "https://cs.wikipedia.org/wiki?curid=871190", "title": "Kanton Thionville-Ouest", "text": "Kanton Thionville-Ouest\n\nKanton Thionville-Ouest (fr. \"Canton de Thionville-Ouest\") byl francouzský kanton v departementu Moselle v regionu Lotrinsko. Tvořila ho pouze západní část města Thionville. Zrušen byl po reformě kantonů 2014.\n"}
{"id": "871192", "url": "https://cs.wikipedia.org/wiki?curid=871192", "title": "Kanton Saint-Avold-1", "text": "Kanton Saint-Avold-1\n\nKanton Saint-Avold-1 (fr. \"Canton de Saint-Avold-1\") byl francouzský kanton v departementu Moselle v regionu Lotrinsko. Tvořilo ho šest obcí. Zrušen byl po reformě kantonů 2014.\n\n"}
{"id": "871193", "url": "https://cs.wikipedia.org/wiki?curid=871193", "title": "Kanton Saint-Avold-2", "text": "Kanton Saint-Avold-2\n\nKanton Saint-Avold-2 (fr. \"Canton de Saint-Avold-2\") byl francouzský kanton v departementu Moselle v regionu Lotrinsko. Tvořilo ho šest obcí. Zrušen byl po reformě kantonů 2014.\n\n"}
{"id": "871195", "url": "https://cs.wikipedia.org/wiki?curid=871195", "title": "Kanton Metz-Ville-1", "text": "Kanton Metz-Ville-1\n\nKanton Metz-Ville-1 (fr. \"Canton de Metz-Ville-1\"), tj Mety-město byl francouzský kanton v departementu Moselle v regionu Lotrinsko. Tvořila ho pouze část města Mety (městské čtvrtě \"Îles\", \"Devant-les-Ponts\" a \"Patrotte Metz-Nord\"). Zrušen byl po reformě kantonů 2014.\n"}
{"id": "871197", "url": "https://cs.wikipedia.org/wiki?curid=871197", "title": "Kanton Metz-Ville-2", "text": "Kanton Metz-Ville-2\n\nKanton Metz-Ville-2 (fr. \"Canton de Metz-Ville-2\"), tj Mety-město byl francouzský kanton v departementu Moselle v regionu Lotrinsko. Tvořila ho pouze část města Mety (městské čtvrtě \"Ancienne ville\", \"Bellecroix\" a \"Plantières Queuleu\"). Zrušen byl po reformě kantonů 2014.\n"}
{"id": "871199", "url": "https://cs.wikipedia.org/wiki?curid=871199", "title": "Kanton Metz-Ville-3", "text": "Kanton Metz-Ville-3\n\nKanton Metz-Ville-3 (fr. \"Canton de Metz-Ville-3\"), tj Mety-město byl francouzský kanton v departementu Moselle v regionu Lotrinsko. Tvořila ho pouze část města Mety (městské čtvrtě \"Magny\", \"Metz-Centre\", \"Nouvelle ville\" a \"Le Sablon\"). Zrušen byl po reformě kantonů 2014.\n"}
{"id": "871200", "url": "https://cs.wikipedia.org/wiki?curid=871200", "title": "Kanton Metz-Ville-4", "text": "Kanton Metz-Ville-4\n\nKanton Metz-Ville-4 (fr. \"Canton de Metz-Ville-4\"), tj Mety-město byl francouzský kanton v departementu Moselle v regionu Lotrinsko. Tvořila ho pouze část města Mety (městské čtvrtě \"Borny\", \"Grange-aux-Bois\", \"Grigy Technopôle\" a \"Vallières-Les Bordes\"). Zrušen byl po reformě kantonů 2014.\n"}
{"id": "871203", "url": "https://cs.wikipedia.org/wiki?curid=871203", "title": "Tavurvur", "text": "Tavurvur\n\nTavurvur je aktivní sopka, jež se nachází poblíž města Rabaul v provincii Východní Nová Británie na Nové Británii ve státě Papua-Nová Guinea. Je to vedlejší sopouch stratovulkánu Rabaul a leží na východním okraji jeho kaldery. Sopka je známá především svými ničivými erupcemi nad městem Rabaul.\n\nTavurvur je nejznámější sopkou v kaldeře Rabaul od roku 2010 vybuchla v roce 2011 a naposledy v roce 2014.\n\nV roce 1937 vybuchla Tavurvur a další blízká sopka zvaná Vulcan. Jejich společná erupce zabila 507 lidí.\n\n7. října 2006 the vybuchla Tavurvur znovu a síla její počáteční erupce rozbila okna do vzdálenosti 12 km a vyslala sloup sopečného popela až do výše 18 km nad zemský povrch. Vítr naštěstí odvál většinu popela směrem od Rabaulu.\n\n"}
{"id": "871205", "url": "https://cs.wikipedia.org/wiki?curid=871205", "title": "Kanton Arracourt", "text": "Kanton Arracourt\n\nKanton Arracourt (fr. \"Canton d'Arracourt\") byl francouzský kanton v departementu Meurthe-et-Moselle v regionu Lotrinsko. Tvořilo ho 11 obcí. Zrušen byl po reformě kantonů 2014.\n\n"}
{"id": "871209", "url": "https://cs.wikipedia.org/wiki?curid=871209", "title": "Kanton Audun-le-Roman", "text": "Kanton Audun-le-Roman\n\nKanton Audun-le-Roman (fr. \"Canton d'Audun-le-Roman\") byl francouzský kanton v departementu Meurthe-et-Moselle v regionu Lotrinsko. Tvořilo ho 25 obcí. Zrušen byl po reformě kantonů 2014.\n\n"}
{"id": "871213", "url": "https://cs.wikipedia.org/wiki?curid=871213", "title": "Bartoloměj z Roye", "text": "Bartoloměj z Roye\n\nBartoloměj z Roye ( \"Barthélemy de Roye\", † 24. ledna 1237) patřil na francouzském královském dvoře mezi nejvýznamnější muže své doby, zastával funkci nejvyššího komořího a rádce krále. \n\nPo boku krále Filipastanul na bitevním bojišti u Bouvines a po smrti jeho syna Ludvíka VIII. se stal jedním ze tří vykonavatelů královy poslední vůle. V roce 1221 založil premonstrátský klášter Joyenval. Během let ustupoval do pozadí, ještě roku 1234 se zúčastnil se svatby Ludvíka IX. s Markétou Provensálskou. Zemřel roku 1237.\n"}
{"id": "871214", "url": "https://cs.wikipedia.org/wiki?curid=871214", "title": "Rabaul (sopka)", "text": "Rabaul (sopka)\n\nRabaul je vulkanické pole, jež se nachází na východě provincie Východní Nová Británie na Nové Británii ve státě Papua-Nová Guinea. Sestává z velké kaldery o rozměrech 8 × 14 km, která vytváří záliv na poloostrově Gazelle, a vícero menších sopouchů po jejím obvodu. Pole je pojmenováno po městě Rabaul, jež leží uvnitř kaldery na březích zálivu a které bylo až do erupce v roce 1994 největším a zároveň hlavním městem ostrova.\n\nKaldera se zformovala přibližně před 1400 lety. Pozdější výbuchy vytvořily blízko severovýchodní stěny kaldery tři bazaltovo-dacitové pyroklastické kužely, jež jsou v současnosti aktivní. Menší stratovulkány Vulcan a Tavurvur mají na svědomí evakuaci města během jejich společné erupce, která začala 19. září 1994. Tavurvur projevoval aktivitu i později (1995, 2002, 2006, 2007, 2009, 2010, 2011).\n\n"}
{"id": "871217", "url": "https://cs.wikipedia.org/wiki?curid=871217", "title": "Buřinka", "text": "Buřinka\n\nBuřinka (též \"tvrďák\" či \"bouřka\") je tvrdý plstěný pánský klobouk s okrouhlým vrškem. \n\nTato klasická pokrývka hlavy spatřila světlo světa v roce 1849, kdy si ji v legendárním londýnském kloboučnictví Lock’s objednal jistý William Coke, údajně pro hajné na svém panství, jimž měla chránit hlavy. \nMalý, tvrdý a oblý klobouk opravdu výborně odolával překážkám. Říká se, že když Williamu Cokeovi v kloboučnictví ukázali prototyp buřinky, vzal jej před dílnu, položil ho na chodník a šlápl na něj, aby vyzkoušel jeho odolnost. Klobouk tento test vydržel a zákazník si jich několik objednal. Zpočátku se buřince anglicky říkalo \"coke\" na památku člověka, který se zasloužil o její vznik. Později, poté, co ji v roce 1850 začala vyrábět firma Bowler & Son, získala svůj dnešní název, \"bowler hat\".\n\nPodle amerického spisovatele a novináře Lucia Beebeho to byla právě buřinka zvaná v Americe \"derby\", kdo dobyl americký západ, nikoli kovbojský klobouk či sombrero.\nOblíbili si ji totiž jak kovbojové, tak dělníci na železnici, protože jim nepadala snadno z hlavy za silného větru nebo když vystrčili hlavu z okna jedoucího vlaku. Nosili ji jak strážci zákona, tak psanci jako Bat Masterson, Butch Cassidy, Black Bart či Billy the Kid. \nOd 20. let minulého století nosily buřinku, zvanou \"bombín\", kečujské a aymarské ženy v Bolívii. Do země ji s sebou přinesli britští železniční dělníci. \n\nAž do 60. let 20. století byla tato pokrývka hlavy symbolem londýnských burzovních makléřů a bankéřů. V současnosti ji nosí již jen důstojníci královské gardy jako součást civilního obleku. Na hlavách burzovních makléřů lze dnes buřinku spatřit již jen stěží.\n\n\n\n"}
{"id": "871219", "url": "https://cs.wikipedia.org/wiki?curid=871219", "title": "Leaving", "text": "Leaving\n\nLeaving je šesté EP amerického producenta elektronické hudby Skrillexe. Bylo vydáno 2. ledna 2013 exkluzivně členům The Nest (předplatitelská služba vydavatelství OWSLA). Bylo také uploadováno na Skrillexův oficiální YouTube kanál.\n\n"}
{"id": "871220", "url": "https://cs.wikipedia.org/wiki?curid=871220", "title": "Jean Jacques Alexis Uhrich", "text": "Jean Jacques Alexis Uhrich\n\nJean Jacques Alexis Uhrich (15. února 1802, Phalsbourg – 9. října 1886, Paříž) byl francouzský vojenský velitel, který vešel ve známost neúspěšnou obranou Štrasburku během jeho obléhání v době Prusko-francouzské války v roce 1870. Byl rytířem Řádu čestné legie.\n\nPo vystudování akademie \"La Flèche\" vstoupil do vojenské školy (\"École Spéciale Militaire de Saint-Cyr\") v Saint-Cyru, ze které v roce 1820 vyšel s hodností podporučíka a v roce 1824 byl povýšen na poručíka. Další povýšení následovalo roku 1831, kdy se stal kapitánem. Téhož roku se zúčastnil dobývání Alžírska. V roce 1833 se stal podplukovníkem a plukovníkem roku 1848. V roce 1843 se stal velitelem praporu. V roce 1852 se stal brigádním generálem.\n\nBojoval během Krymské války, dal o sobě vědět například 7. září 1855 v bitvě u Malakoff. Po ní byl jmenován divizním generálem. Roku 1859 se účastnil italského tažení. Do zálohy přešel v roce 1868.\n\nBěhem prusko-francouzské války, 19. července 1870 převzal velení 6. divize při bránění obléhaného Štrasburku. V obležení se vzdal, jakmile se dozvěděl o francouzské porážce u Sedanu. Za své chování během obléhání byl o rok později v roce 1871 vyšetřován.\n\nDnešní pařížská ulice \"Avenue Foch\" byla nejprve pojmenována po manželce císaře a prezidenta Napoleona III., ale v roce 1870 byl její název změněn na \"Avenue du Général-Uhrich\" na počest Jeana Jacquese Alexise Uhricha, po Uhrichově kapitulaci ve Štrasburku byl ale její název změněn na \"Avenue du Bois-de-Boulogne\".\n"}
{"id": "871223", "url": "https://cs.wikipedia.org/wiki?curid=871223", "title": "Římskokatolická farnost Křižanov", "text": "Římskokatolická farnost Křižanov\n\nŘímskokatolická farnost Křižanov je územním společenstvím římských katolíků v rámci velkomeziříčského děkanátu brněnské diecéze.\n\nKřižanov je poutním místem ke sv. Zdislavě z Lemberka, která se zde kolem roku 1220 narodila. Místní farní kostel má svůj počátek mezi lety 1230–1240, barokně byl upravován v 18. století, a zatím poslední úpravy prodělal v 90. letech 20. století za faráře Metoděje Kotíka. V roce 1994 byla vybudována kaple sv. Ludmily v Horní Libochové.\nSoučasným administrátorem je od srpna 2016 R. D. Mgr. Bc. Václav Hejč..\n\nVe farnosti slavil 5. července 2009 primiční mši svatou novokněz Jan Kotík.\n\nDnem vzájemných modliteb farností za bohoslovce a bohoslovců za farnosti brněnské diecéze je 4. květen. Adorační den připadá na nejbližší neděli po 21. květnu.\n\nNa náměstí v Křižanově byl postaven památník svaté Zdislavy od sochaře Otmara Olivy. Památník je ze žuly ve tvaru kruhu o průměru 12 metrů, uvnitř je kašna ve tvaru sférického trojúhelníku a v ní bronzová socha mladé svaté Zdislavy. V rozích kašny vytvořil autor atributy světice. Základní kámen požehnal papež František 17. dubna 2013. Myšlenkovým a symbolickým obsahem památníku je poselství svaté Zdislavy dnešnímu člověku. Slavnostní prezentace sochy se uskutečnila 27. září 2015.\n\n\n"}
{"id": "871234", "url": "https://cs.wikipedia.org/wiki?curid=871234", "title": "Kanton Blâmont", "text": "Kanton Blâmont\n\nKanton Blâmont (fr. \"Canton de Blâmont\") byl francouzský kanton v departementu Meurthe-et-Moselle v regionu Lotrinsko. Tvořilo ho 33 obcí. Zrušen byl po reformě kantonů 2014.\n\n"}
{"id": "871235", "url": "https://cs.wikipedia.org/wiki?curid=871235", "title": "Kanton Haroué", "text": "Kanton Haroué\n\nKanton Haroué (fr. \"Canton d'Haroué\") byl francouzský kanton v departementu Meurthe-et-Moselle v regionu Lotrinsko. Tvořilo ho 30 obcí. Zrušen byl po reformě kantonů 2014.\n\n"}
{"id": "871236", "url": "https://cs.wikipedia.org/wiki?curid=871236", "title": "Daniel Hanzlík", "text": "Daniel Hanzlík\n\nDaniel Hanzlík (* 11. srpna 1970) je český tvůrce objektů a instalací.\n\nV letech 1984–1988 studoval Střední uměleckoprůmyslovou školu sklářskou v Železném Brodě a v letech 1989–1995 absolvoval Vysokou školu uměleckoprůmyslovou v Praze. Od roku 2008 spolupracuje s Pavlem Mrkusem na projektu BOOT_audiovisual, který je platformou pro audiovizuální performanci, elektronickou hudbu, digitální umění a site-specifické instalace. Ve všech svých projektech využívá světlo, které se objevuje jako téma (většinou reklam) nebo jen jako technický či výrazový prostředek. Z posledních výstav, kde byl autor zastoupen, lze jmenovat Českou malbu generace 90. let (Dům umění, Brno , 2011) a Fundamenty & Sedimenty (GHMP , Praha, 2011). Nyní vede společně s Pavlem Mrkusem ateliér Time-based media na Fakultě umění a designu v Ústí nad Labem.\n\n\nMaluje akrylem na plátno a většinou tvoří elektronické obrazy nebo obrazy zářivek\n\n\n"}
{"id": "871237", "url": "https://cs.wikipedia.org/wiki?curid=871237", "title": "Kanton Herserange", "text": "Kanton Herserange\n\nKanton Herserange (fr. \"Canton d'Herserange\") byl francouzský kanton v departementu Meurthe-et-Moselle v regionu Lotrinsko. Tvořilo ho šest obcí. Zrušen byl po reformě kantonů 2014.\n\n"}
{"id": "871238", "url": "https://cs.wikipedia.org/wiki?curid=871238", "title": "Kanton Homécourt", "text": "Kanton Homécourt\n\nKanton Homécourt (fr. \"Canton d'Homécourt\") byl francouzský kanton v departementu Meurthe-et-Moselle v regionu Lotrinsko. Tvořilo ho devět obcí. Zrušen byl po reformě kantonů 2014.\n\n"}
{"id": "871250", "url": "https://cs.wikipedia.org/wiki?curid=871250", "title": "Daniel Pískovský", "text": "Daniel Pískovský\n\nDaniel Pískovský (* 18. června 1975 v Pardubicích) je český spisovatel.\n\nVystudoval gymnázium (maturoval v roce 1993) a Národohospodářskou fakultu Vysoké školy ekonomické v Praze (promoval v roce 1998) a po absolvování základní vojenské služby nastoupil na Ministerstvo práce a sociálních věcí, kde se zabývá sociálními aspekty bydlení. V letech 1999–2010 byl členem ČSSD a v letech 2002–2006 členem zastupitelstva městského obvodu Pardubice I. V roce 2005 spoluzaložil občanské sdružení Organizace za uzákonění trestů pro politiky (OUTP).\n\nV roce 2005 vychází jeho povídka \"Pouta\" v povídkovém souboru \"Nevěry II\". Další povídky se od roku 2006 pravidelně umísťují v řadě celorepublikových literárních soutěží, v některých i vítězí - např. Čáslav 2007, Pisálek 2008, O cenu Prof. Antonína Voráčka 2009, Můj svět 2010 nebo Řehečská slepice 2010.\n\nV roce 2008 vychází v nakladatelství ALFA-OMEGA první samostatná kniha \"Bambulka na inzerát\". Od roku 2010 vychází Pískovského knihy u vydavatelství Akcent - \"49 minut\" (2010), \"Nahoře\" (2011), \"Stárnutí mě (zatím) baví\" (2012), \"Sebevražda\" (2014), \"Láska je\" (2015), \"Lepší svět\" (2016) a \"Člověk nebyl, je a nebude\" (2017).\n\n\n     2. Daniel Pískovský na Piskovsky.cz - biografie, ukázky z knih, vybrané povídky\n     3. Daniel Pískovský na DatabazeKnih.cz\n     4. Přehled knih na VydavatelstviAkcent.cz\n     5. \n"}
{"id": "871254", "url": "https://cs.wikipedia.org/wiki?curid=871254", "title": "Raimond II. Trencavel", "text": "Raimond II. Trencavel\n\nRaimond II. Trencavel ( \"Ramon II Trencavel\", 1207 - po 1267) byl poslední vládnoucí vikomt z languedockého rodu Trencavelů, který strávil celý svůj život snahou o obnovení původního postavení rodu, ztraceného během křížové výpravy proti katarům.\n\nRaimund byl jediným synem Raimonda Rogera Trencavela a Anežky, dcery Viléma z Montpellieru. Z matčiny strany byl synovcem aragonského krále Petra II. V čase jeho dětství byla vyhlášena křížová výprava a jako záminka pro vpád na jih Francie posloužila vražda papežského legáta Petra z Castelnau. \n\nKřižáci ze severní Francie oblehli město Carcassonne a Raimondův otec se po marném smlouvání a snaze krále Petra vydal jako rukojmí. Místnímu byvatelstvu zachránil holé životy, sám zemřel ve vězení a jeho syn a dědic strávil dětství v péči hrabat z Foix.\n\nRoku 1224 se Raimond podílel na povstání Raimonda z Toulouse proti Amaurymu z Montfortu a získal do držení Carcassonne. \n\nV roce 1229 byl donucen v Melunu uzavřít smlouvu s mladým králem Ludvíkem IX. na jejímž základě předal králi Carcassonne a ponechal si Béziers.\n\nRoku 1240 se po návratu z aragonského exilu s podporou aragonského krále a languedocké šlechty znovu pokoušel získat svá bývalá panství. Vzbouřencům se podařilo obsadit velkou část Languedoku a vážně ohrozili královskou moc v oblasti, oblehli Carcassonne, kde se opevnil královský senešal se dvěma biskupy. Vzpoura byla brutálně potlačena královskou armádou vedenou konetáblem Janem z Beaumontu a Raimond prchl zpět do Aragonie. Následovaly represe, proti heretikům byla povolána inkvizice.\n\n\n"}
{"id": "871256", "url": "https://cs.wikipedia.org/wiki?curid=871256", "title": "Olympus OM-D E-M5", "text": "Olympus OM-D E-M5\n\nOlympus OM-D E-M5, ohlášený v únoru 2012, je bezzrcadlovka systému mikro 4/3. Svým jménem a vzhledem odkazuje na řadu kinofilmových zrcadlovek Olympus OM, technicky se ale jedná o zcela odlišný přístroj.\n\nFotoaparát získal několik ocenění: Server \"Digital Photography Review\" mu ve své recenzi z dubna 2012 udělil zlatou cenu. Na tomtéž serveru zvítězil v uživatelské anketě o nejlepší fotoaparát roku 2012. Organizace EISA jej vyhlásila evropským systémovým kompaktem sezóny 2012–2013.\n\nZákladní vlastnosti:\n\n"}
{"id": "871259", "url": "https://cs.wikipedia.org/wiki?curid=871259", "title": "Kostel Panny Marie Pomocné (Zlaté Hory)", "text": "Kostel Panny Marie Pomocné (Zlaté Hory)\n\nPoutní kostel Panny Marie Pomocné (také Maria Hilf) se nachází asi tři kilometry jižním směrem od Zlatých Hor a jeden kilometr pod vrcholem Příčného vrchu v okrese Jeseník. V první polovině 18. století zde byla vystavěna dřevěná kaple, později přestavěná na kostel. Bohoslužby v kostele se konaly až do roku 1955, kdy je komunistické úřady zastavily a vydaly také zákaz konání poutí. Navzdory snahám věřících kostel poté podlehl devastaci a režim rozhodl o jeho demolici. V roce 1973 byl kostel vyhozen do povětří a buldozery srovnán se zemí.\n\nV únoru 1990 byl ustaven přípravný výbor pro obnovu poutního místa. Dne 22. dubna téhož roku Svatý otec Jan Pavel II. za účasti statisíců věřících posvětil na Velehradě základní kámen pro stavbu nové mariánské svatyně. V dubnu 1993 byly zahájeny stavební práce, olomoucký arcibiskup Jan Graubner posvětil nový poutní kostel 23. září 1995.\n\nV době třicetileté války za vpádu švédských vojsk utekla Anna Tannheiserová, která byla v požehnaném stavu, na horu Boží Dar (Gottesgabe). V tísni prosila Svatou Pannu o přímluvu a byla vyslyšena, porodila zdravého syna Martina. Ten se později stal váženým občanem a městským radním. Z vděčnosti za záchranu při svém narození přikázal v poslední vůli, aby byl na místě zavěšen obraz Panny Marie. Příkaz splnila jeho dcera Marie Weisová a nechala v roce 1718 zhotovit malířem Šimonem Schwarzerem kopii slavného obrazu pasovské Madony s dítětem namalovaného Lucasem Cranachem st. (1472–1553). Zlatohorská kopie se od originálu liší oblečením a korunkami, které na něm nejsou. Obraz poté začal přitahovat zástupy poutníků.\n\nBěhem 10 let byla na místě postavena kaple. Později v ní byla zavěšena kopie obrazu Panny Marie Pomocné, protože původní obraz byl přenesen do farního kostela Nanebevzetí Panny Marie ve Zlatých Horách. V době josefínských reforem přišel několikrát příkaz k odstranění lesní kaple. Nebyl však proveden, protože se nenašel nikdo, kdo by jej byl ochoten splnit.\n\nKaple však přestávala rostoucímu počtu poutníků stačit. Roku 1830 přišel do tehdejšího Zuckmantlu arcikněz Philipp Dittrich, který chtěl vybudovat na místě kaple kostel. Na otázku, kde vezme v chudém kraji peníze, údajně odpověděl: \"„Znám jednu Paní, která vlastní neocenitelné bohatství a jejíž pomoci se nám určitě dostane. Tím spíše, že kostel bude určen k její oslavě.\"\"\n\nRoku 1834 byl položen základní kámen poutního kostela. Vysvěcen byl na svátek Narození Panny Marie 8. září 1841. Postupně byla doplněna křížová cesta ve formě dvoumetrových kamenných pyramid, kaple sv. Anny, sv. Marty, lurdská jeskyně, vodní kaple se studánkou, poutní dům aj. Počet poutníků před 2. světovou válkou se pohyboval kolem 80–100 tisíc ročně. Válečné události Maria Hilf nepoškodily.\n\nV letech komunistické diktatury byly pod různými záminkami zakázány nejdříve poutě. Jejich zákaz i zastavení bohoslužeb v kostele roku 1955 bylo odůvodněno prováděním důlních prací. Ředitelství Rudných dolů však o uzavření poutního kostela a okolního prostoru údajně nežádalo. Důvody se jeví jako vykonstruované i proto, že ostatním návštěvníkům, rekreantům ani dětem z blízké zotavovny nikdo v přístupu ke svatyni nebránil. Následovala celková devastace chrámu zvýrazněná zřejmě „řízeným vandalismem\", která měla posloužit jako záminka k jeho likvidaci.\nPostupně byly rozbity oltáře, lavice i varhany. Byla rozebrána kostelní dlažba a mramorové obložení, schodiště i zdivo kaplí. Z materiálu byla nedaleko postavena čekárna autobusové zastávky. Za této situace navštívili zlatohorského duchovního správce P. Eduarda Gottsmanna církevní tajemníci, okresní i krajský, a na starého nemocného kněze naléhali, aby jim podepsal souhlas s demolicí kostela. Nepodřídil se.\n\nV roce 1968 byla ještě renovována střecha a chystala se generální oprava. O pět let později však musela církev lešení kolem chrámu rozebrat. Dne 22. listopadu 1973 byl kostel vyhozen do vzduchu a srovnán se zemí.\n\nJiž v roce 1990 bylo ustanoveno Sdružení pro obnovu poutního místa spojené s výstavbou Centra duchovní obnovy. V dubnu téhož roku byl posvěcen základní kámen papežem Janem Pavlem II. na Velehradě. Stavební práce započaly na jaře 1993.\n\nDne 23. září 1995 byl kostel posvěcen arcibiskupem Janem Graubnerem. Při slavnostní mši svaté koncelebrovali apoštolský nuncius Giovanni Coppa, světicí biskup Josef Hrdlička, polský biskup Alfons Nossol a více než 30 dalších kněží. Slavnostní mše se zúčastnilo 12 000 poutníků ze Slezska, Moravy, Čech, Německa a Polska.\n\nV roce 1996 byl dobudován a dne 17. srpna téhož roku posvěcen klášter – poutní dům za účasti biskupa Hrdličky a asi 4000 poutníků.\n\nNa místo zničeného kostela se tak vrátily poutě a mše se zde konají v češtině, němčině i polštině. Vzhledem k prvotnímu aspektu vzniku poutí je místo zasvěceno i Panně Marii Ochránkyni počatého života.\n\nNejvíce navštěvovaná je zářijová pouť tří národů za účasti poutníků a kněží z Česka, Německa a Polska. Jako poslední v poutní sezóně bývá mše za umučené politické vězně. Pravidelně se také koná noční křížová cesta; tato tradice pochází z doby totality, kdy nebylo možné chodit na křížové cesty ve dne.\n\n"}
{"id": "871264", "url": "https://cs.wikipedia.org/wiki?curid=871264", "title": "Charles Horton Cooley", "text": "Charles Horton Cooley\n\nCharles Horton Cooley (17. srpna 1864 – 8. května 1929) byl americký sociolog, představitel tzv. symbolického interakcionismu. Byl žákem filozofa pragmatické orientace Johna Deweye.\n\nJeho nejslavnějším konceptem je tzv. zrcadlové Já (\"looking-glass self\"). Tvrdí, že člověk si buduje představu o sobě sama především tím, že se snaží pohlížet na sebe očima druhých lidí. Proto je jedinec spjatý se společností více než předpokládají jiné myšlenkové školy. Člověk však dle Cooleyho mezi \"pohledy druhých\" rozlišuje, nejdůležitější jsou pro něj příslušníci tzv. primárních skupin. Rozlišil přitom tři základní primární skupiny: rodina, sousedé, vrstevnické skupiny. Svými koncepcemi polemizoval především se Sigmundem Freudem a psychologickým pojetím Já vůbec. Cooleyho teorie ovlivnily zejména George Herberta Meada.\n\nCharles Horton Cooley se narodil 17. srpna 1864 ve městě Ann Arbor v Michiganu jako čtvrté dítě Mary Elizabeth Hortonové a Thomasovi McIntyreovi Cooleymu. Jeho otec byl soudce u nejvyššího soudu a profesor práv na Michiganské univerzitě. Profesní úspěšnost otce se podepsala i na něm. Byly na něj kladeny vysoké nároky, co se týče studia a vzdělávání. Cooley byl často úzkostlivý, uzavřený a pasivní. To si sebou nesl celý život, v dospělosti se objevily i psychické problémy. V březnu 1929 mu byla diagnostikována rakovina, na kterou o dva měsíce zemřel. Bylo mu 64 let.\n\nCooley odmaturoval v roce 1880, následně studoval na Michiganské univerzitě, kde učil i jeho otce. Po sedmi letech ale studium musel přerušit kvůli psychické nemoci. Nakonec se vyučil mechanickým inženýrem, nějakou dobu se tomuto oboru i věnoval. Vždy ho ale lákala spíše sociologie a filosofie, vrátil se tedy na Michiganskou univerzitou, kde v roce 1890 vystudoval sociologii. O čtyři roky později získal doktorát z filosofie. Vzhledem k tomu, že Michiganská univerzita neměla oddělení sociologie, musel pokračovat ve zkoušce ze svého Ph.D. na Columbia University. Tam Cooley úzce spolupracoval s americkým sociologem a ekonomem Franklinem Henrym Giddingsem a vypracoval disertační práci Theory of Transportation. \n\nV roce 1892 přijal nabídku stát se instruktorem politické ekonomie na Michiganské univerzitě, následně se stal asistentem profesora sociologie a v roce 1899 učil svůj první seminář sociologie. V roce 1907 se stal profesorem, dostal nabídky, aby přednášel na několika univerzitách, ale nikdy nechtěl opustit rodný Ann Arbor.V roce 1918 byl zvolen prezidentem Americké sociologické asociace.\n\nCooley často nevěděl co se svým životem, měl pocit, že nikam nepatří. Nevěděl čemu se má věnovat. Chtěl takovou práci, která mu dovolí psát a přemýšlet. Pomohla mu práce filosofa Herberta Spencera, díky němu zjistil, že se chce zajímat o sociální problémy. Spencerovu práci pak reflektoval v roce 1920 v článku „Reflections Upon the Sociology“.\n\nCooley se oženil s Elsie Jones, dcerou prvního děkana na lékařské fakultě Michiganské university. Elsie byla pravým opakem Cooleyho, byla energická, extrovertní, čímž vyvažovala jeho plachost. Se svými třemi dětmi žili poblíž Univerzity. S rodinou rádi cestovali a sportovali.\n\nCooley často používal své děti jako domácí laboratoř. Sledoval na nich osobní růst a chování, které analyzoval na základě jejich věků.\n\nCooleyho metodologie\n\nCooley je známý pro jeho nelibost nad rozpory v sociologické komunitě nad metodologií. Upřednostnil empirický, observační přístup. Přestože oceňoval použití statistiky na základě zkušenosti z jeho zaměstnaní v Interstate Commerce Comission a Census Bureau, upřednostňoval případové studie: často používat jeho vlastní děti jako předměty k jeho pozorování. Cooley si myslel, že jedinou praktickou metodou je studovat skutečnou situaci „pečlivě“ a „laskavě“ s dalšími zúčastněnými lidmi, potom postupně vyhledat zlo ze směsi a nahradit ho dobrem. Jediným způsobem, jak porozumět groteskní lidské bytosti, je zjistit, jak a proč lidská přirozenost funguje takovýmto způsobem.\n\n„Teorie dopravy“ byla Cooleyho první velká práce. Jednalo se o ekonomickou teorii, ve které zmiňoval růst a expanzi během 19. století. Dívá se na teorii dopravy ze sociologického hlediska. Tato kniha byla oceňovaná převážně pro zjištění, že města mají tendenci se stavět na souběhu dopravních cest, nazýval to zlomem v dopravě. Cooley se brzy na to přesunul k rozsáhlejší analýze vzájemného působení individuálních a společenských procesů. V roce 1909 v knize „Sociální organizace“ rozšířil koncept „zrcadlové já“. V této knize vytyčil ucelený přístup ke společnosti a hlavním společenským procesům.\n\nV tomto často citovaném segmentu Cooley vytvořil klíčovou roli primárních skupin (rodina, sousedé, vrstevnické skupiny) jako zdroj morálky, pocitů a ideálů. Primární skupiny jsou skupiny jednotlivců, kterým je člověk představován a je ovlivňován také jejich myšlenkami a přesvědčením. Jsou výsledkem důvěrného sdružení a vlivu společnosti.\n\nV \"sociální organizaci\" se Cooley ptá, co tvoří společnost. Zaměřuje se na vztah mezi jednotlivcem a větší částí společnosti. Viděl společnost a jednotlivce jako jedno, protože nemohou existovat jeden bez druhého. Kdy společnost má silný dopad na individuální chování a naopak. Také dospěl k závěru, že čím více industrializovaná společnost je, tím více se stává individualistická. Cooley také považoval společnost za neustálý experiment při rozšiřování společenských zkušeností a při koordinaci rozmanitosti. Analyzoval fungování tak komplexních sociálních forem, jako jsou formální instituce a systémy sociální třídy a kontroly veřejného mínění. Rozdíly v třídách odrážejí různé příspěvky společnosti, stejně jako jevy rozšiřování a vykořisťování.\n\nJeho nejznámější a nejuznávanější teorií je „Zrcadlové já“, která byla prezentována v roce 1902. „Zrcadlové já\" je sociologicky psychologický koncept, který popisuje vývoj sebe sama a identitu jednotlivce prostřednictvím jeho mezilidských interakcí ve společnosti. Inspiroval se filozofickou tezí Johna Deweya, podle které člověk a společnost tvoří neoddělitelnou jednotu. Člověk se na sebe snaží dívat očima druhých, díky čemuž si tvoří své mínění. Názory ostatních a především těch, kteří mu jsou nejblíže a setkává se s nimi nejbezprostředněji v prostředí primární skupin, jsou pro člověka nejdůležitější a na jejich základě si buduje vlastní identitu. Nejvýznamnější podíl mají tři typy primárních skupin – rodina, sousedé a vrstevnické skupiny. Existuje určitá souvislost mezi tím, jak vnímáme sami sebe a jak nás vidí ostatní. Díky tomu lidé rozvíjí představivost o tom, kdo jsou. Tato teorie se aplikuje po celý život, kontakt s novými lidmi podmiňuje pohled člověka na sebe samotného. Existují tři hlavní složky, které tvoří teorii „Zrcadlového já\":\n\n\nSociální proces\n\nCooleyův \"Social process\" (1918) zdůraznil neracionální, předběžný charakter sociální organizace a význam sociální konkurence. Sociální proces byl práce založená na esejích, která vyjadřovala Cooleyho sociální teorie. Bylo to více filozofické než sociologické. Interpretoval moderní obtíže jako střet hodnot primárních skupin (láska, ambice, loajalita) a institucionálních hodnot (neosobní ideologie, jako je pokrok nebo protestantismus) (viz také Protestantská etika a Duch kapitalismu). Když se společnosti snaží vyrovnat s obtížemi, přizpůsobují se tyto dva druhy hodnot jedna druhé co nejlépe. Cooley také zmiňuje myšlenku hrdinů a uctívání hrdinů. Věřil, že hrdinové jsou pomocníkem nebo služebníkem internalizace sociálních norem, protože představují a slouží jako příklad k posílení sociálních hodnot. Sociální proces byl Cooleyho poslední hlavní prací, silně ovlivněnou darwinovskými principy přirozeného výběru a přizpůsobení kolektivní (sociální) existenci.\n\nCooley si všiml, že sociální makrostruktury, stejně ta jako i struktury komunit a jednotlivců, se vyvíjejí na základě komunikativní interakce. Jeho základní „teze”, kterou konceptualizoval na konci 20. let a později dokončil ve své trilogii, je založena na tom, že družnost a individuální autonomie jsou dvě strany procesu interakce a komunikace. Tato triologie je Cooleyho hlavní prací. V první části nazvané \"„Human Nature and the Social Order\"\" se věnuje distribučnímu aspektu intersubjektivních vztahů ze sociálně-psychologického hlediska. Předmětem zkoumání je vývoj „Já\". Ve druhé části s názvem \"„Social Organization\"\" Cooley definuje sociologické(kolektivní) aspekty společenského jednání (primární skupina, veřejné mínění, demokracie, sociální třídy a instituce). V poslední části, kterou pojmenoval \"„Social Process\"\" podrobně rozebírá pojmy jako inteligence, rekonstrukce, předvídání a kreativita.\n\n\n\n\n"}
{"id": "871268", "url": "https://cs.wikipedia.org/wiki?curid=871268", "title": "Franz Halberg", "text": "Franz Halberg\n\nFranz Halberg (5. července 1919, Bistrița, Sedmihradsko – 9. června 2013 Minneapolis) byl americký vědec, jeden ze zakladatelů moderní chronobiologie a tvůrce pojmu cirkadiánní rytmus. \n\nSe svými experimenty začal ve 40. letech, později založil na Minnesotské univerzitě výzkumný ústav chronobiologie \"Chronobiology Laboratories\", jehož ředitelem byl až do konce života. Vedl rozsáhlý výzkum biologických rytmů a dokázal, že kromě cirkadiánní periodicity existují mnohé dlouhodobé biologické rytmy trvající i víc let. Se svými spolupracovníky zveřejnil přes 3000 odborných prací, s více než 10 000 citacemi. \n\nProkázal, že mnohé choroby souvisejí s biologickými rytmy, nebo s jejich narušením. A také, že řada těchto rytmů souvisí s kosmickým počasím. \n\nJako typický vědec kosmopolita pěstoval pečlivě rozsáhlá a plodná vědecká přátelství bez ohledu na jakékoliv hranice. Jedním z nich poctil i Miroslava Mikuleckého, českého vědce a lékaře působícího v Bratislavě. Toto přátelství kladně zhodnotil v závěti pár dní před svým skonem. Krátce po listopadu 1989 (14. 12. 1989) profesor Halberg adresoval v dopise „tomu, koho se to týká“, tuto charakteristiku prof. Mikuleckého: „Prof. Mikulecký může vést konstruktivní postupnou evoluci spíše než chaotickou revoluci.“ Prof. Halberg uzavírá svůj článek o 7- a 3,5denních rytmech takto: „... Oba Mikulečtí pracují dobře. Neopakujme krátkozrakou historii antisepse, kdy vídenští administrátoři propustili Ignáce Semmelweise. Věříme, že administrátoři v Bratislavě budou mnohem moudřejší.“\n\nOd roku 2001 byl členem Leibnizovy vědecké společnosti v Berlíně (Leibniz Sozietät der Wissenschaften zu Berlin).\n\nFranz Halberg byl několikrát nominován na Nobelovu cenu ve fyziologii nebo medicíně. V roce 1988 a znovu v roce 1989 na návrh profesora Björna Nordenstroma z Karolinska Institute ve Švédsku, pak na návrh člena Nobelova výboru, Germaina Cornelissena, blízkého Halbergova spolupracovníka. Profesor Björn Nordenstrom navštívil Minnesotskou univerzitu včetně Halbergovy laboratoře. Nordenstrom však výbor opustil, Halbergova dokumentace byla předána Dr. Doře K. Hayesové z amerického Ministerstva zemědělství. Všechny nominace byly neúspěšné.\n\nVýběr publikací:\n\n\n"}
{"id": "871271", "url": "https://cs.wikipedia.org/wiki?curid=871271", "title": "Elgin National Watch Company", "text": "Elgin National Watch Company\n\nElgin National Watch Company, známější jako Elgin Watch company, byl hlavní výrobce hodinek v USA od roku 1867 do svého uzavření v roce 1968. Prodával hodinky pod názvy Elgin, Lord Elgin a Lady Elgin.\n\nSpolečnost byla nejprve zaregistrována v dubnu 1864 v Chicagu pod názvem National Watch Company. Jejími zakladateli byli Philo Carpenter, Howard Z. Culver, pozdější starosta Chicaga, Benjamin W. Raymond, George M. Wheeler, Thomas S. Dickerson, Edward H. Williams a W. Robbins. V září téhož roku navštívili zakladatelé Waltham Watch Company ve Walthamu v Massachusetts a úspěšně přesvědčili sedm tamních pracovníků, aby přišli pracovat do jejich nové továrny.\n\nJako místo pro továrnu vybrali mladé město Elgin, asi 50 km severozápadně od Chicaga. Součástí dohody byla žádost městu, aby za tímto účelem věnovalo 35 akrů ( m²) půdy. Byla vybrána opuštěná farma, ale její majitelé odmítli majetek prodat, dokud město nevykoupí všech 71 akrů za  $ (což zhruba odpovídá hodnotě  $ v roce 2010). Čtyři elginští obchodníci souhlasili s koupí a poté darovali požadovaných 35 akrů nové hodinářské společnosti. Společnost se v dubnu 1865 reorganizovala a o rok později dokončila výstavbu továrny. První výrobek, hodinky velikosti 18 s celoplášťovým provedením, byly uvedeny na trh v roce 1867, pojmenovány B.W. Raymond na počest Benjamina W. Raymonda. V roce 1874 společnost oficiálně změnila název na Elgin National Watch Company a název Elgin se na jejích hodinkách stal obvyklým označením.\n\nSpolečnost v roce 1910 vybudovala observatoř Elgin National Watch Company Observatory k zabezpečení vědecky přesného času ve svých výrobcích. Vyráběla také samonatahovací strojky pro náramkové hodinky.\n\nBěhem 2. světové války byla civilní produkce zastavena a společnost přešla na zbrojní výrobu, vyráběla vojenské hodinky, chronometry, rozbušky pro dělostřelecké granáty, výškoměry a jiné letecké přístroje a safírová ložiska pro mířidla kanónů.\n\nV průběhu času bylo provozováno vícero přidružených výrobních závodů, většinou v Elginu. Další byly umístěny v Auroře v Illinois a v Lincolnu v Nebrasce. Původní zastaralá továrna v Elginu byla zavřena v roce 1964, poté, co produkovala přibližně polovinu z celkového množství kapesních hodinek vyrobených ve Spojených státech (bez zahrnutí tzv. hodinek za dolar). V témže roce společnost přesunula většinu výrobních operací do nové továrny poblíž Columbie v Jižní Karolíně, v městě Blaney, které se pak samo přejmenovalo na Elgin. Nájmy budov v Elginu, které poskytovaly přístřeší kancelářím stejně jako skladům plášťů a kování, oddělením přepravy, služeb a obchodu, byly udržovány přibližně do roku 1970.\n\nVeškerá výroba ve Spojených státech však byla v roce 1968 ukončena, práva na známku „Elgin“ prodána a v průběhu let ještě několikrát změnila majitele. Nakonec je koupila společnost MZ Berger Inc., která nechává vyrábět své hodinky v Číně a distribuuje je mimo tradiční systém obchodních zastoupení. Hodinky se značkou Elgin vyrobené po roce 1968 nemají nic společného s Elgin Watch Company.\n\n\n\n"}
{"id": "871285", "url": "https://cs.wikipedia.org/wiki?curid=871285", "title": "Bitva u Bratislavy", "text": "Bitva u Bratislavy\n\nBitva u Bratislavy se odehrála 4. července 907 mezi vojsky Starých Maďarů pod velením Dursaka, Bogata a snad i Arpáda a vojsky Bavorského vévodství pod vedením východofranského krále Ludvíka IV. a bavorského markrabího Luitpolda, který v bitvě zahynul. Bavorská vojska utrpěla katastrofální porážku; německý historik Johannes Aventinus uvádí, že zahynul výkvět bavorské šlechty, mezi padlými byli také salcburský arcibiskup Theotmar, biskupové Zachariáš ze Säben a Udo z Freisingu a tři opati.\nVýchodofranská říše následkem bitvy přišla o nadvládu nad Panonskou markou, kterou získala zpět až v roce 955 po bitvě na Lechu. Podle Salcburských letopisů došlo k bitvě u místa zvaného \"Brezalauspurc\", které se dnes nejčastěji ztotožňuje s Bratislavou, méně často s Blatnohradem.\n\nProtože se primární prameny nezmiňují o účasti rozpadající se Velkomoravské říše, na jejímž území se bojovalo, udává se často rok 907 jako rok jejího politického zániku. Král Ludvík IV. v roce 901 uzavřel s jejím posledním známým vladařem Mojmírem II. mír a někteří autoři proto předpokládají možnou účast velkomoravských bojovníků na straně Bavorů.\n"}
{"id": "871288", "url": "https://cs.wikipedia.org/wiki?curid=871288", "title": "Vildštejn (rozcestník)", "text": "Vildštejn (rozcestník)\n\nNázev Vildštejn může označovat více míst a objektů:\n\n"}
{"id": "871291", "url": "https://cs.wikipedia.org/wiki?curid=871291", "title": "Jen-čching", "text": "Jen-čching\n\nObvod Jen-čching () je jeden z okresů v Pekingu, hlavním městě Čínské lidové republiky. Leží na sever od historického centra tvořeného obvody Tung-čcheng a Si-čcheng, má rozlohu 1 992 čtverečních kilometrů a žije v něm 275 433 obyvatel.\n"}
{"id": "871294", "url": "https://cs.wikipedia.org/wiki?curid=871294", "title": "Pavel Janeček", "text": "Pavel Janeček\n\nPavel Janeček (* 4. září 1968) je bývalý československý fotbalista, záložník.\nHrál za Spartak Hradec Králové, FC Slovan Liberec, AFK Lázně Bohdaneč, Bohemians Praha, SK Spolana Neratovice a SK Kladno. Celkem v československé a české nejvyšší soutěži odehrál 125 utkání a dal 9 gólů.\n\n"}
{"id": "871302", "url": "https://cs.wikipedia.org/wiki?curid=871302", "title": "Angelo Pagotto", "text": "Angelo Pagotto\n\nAngelo Pagotto (* 21. listopadu 1973, Verbania, Itálie) je bývalý italský fotbalista hrající na postu brankáře. V roce 2007 dostal zákaz činnosti na 8 let za užívání drog - kokainu.\n\n"}
{"id": "871307", "url": "https://cs.wikipedia.org/wiki?curid=871307", "title": "Bolest (Hvězdná brána: Hluboký vesmír)", "text": "Bolest (Hvězdná brána: Hluboký vesmír)\n\nBolest (v originále Pain) je 1. řady americko-kanadského sci-fi seriálu .\n\nNěkteří členové posádky \"Destiny\" začínají trpět záhadnými halucinacemi.\n\nNadporučík Matthew Scott se miluje s , ale když chce Scott odejít, Jamesová jej nechce pustit, udeří jej lampou a zabije.\n\nPo chvíli je Volker uvězněn zdmi v chodbě, ale když jej volá Scott, je opět volný. Scott najednou zahlédne svého syna a začne jej pronásledovat. Když běží za synem, potká Chloe a ptá se jí zda někoho neviděla. Najednou oba slyší ve vysílačce křičet Dr. . Běží za ní a vidí vojína Dunninga, který si škrábe ruku až do krve, protože si myslí, že má pod kůží hada.\n\nSeržant Greer si myslí, že Dr. Rush s Wrayovou zase plánují převzetí lodi. Rush si zase myslí, že jej Greer sleduje.\n\nJamesovou zatím najdou v její kajutě a ta je přesvědčena, že Scotta zabila. Když jej potom uvidí na ošetřovně, je vyděšená. TJ zjistí, že má Scott vzadu na krku nějaké klíště, které uvolňuje toxin, způsobující halucinace. Pravděpodobně jím byl tým napaden na poslední misi. Když však chce klíště vyndat, Scott upadne do bezvědomí. TJ najde způsob, jak klíště uspat a bez problémů vyndat.\n\nChloe potká svého mrtvého otce, ale uvědomuje si, že je to jen halucinace. Když ji Eli přesvědčuje, aby šla na ošetřovnu, Chloe odmítá, protože nechce znovu o otce přijít.\n\nKdyž se Scott probudí, TJ zjistí, že klíště už nemá. Scott má podezření, že by mohlo být na Chloe a jde ji najít. Najde ji v místnosti s Elim a oba ji odvedou na ošetřovnu.\n\nGreer trpí stále představou, že Rush chystá vzpouru a pronásleduje jej. Rush trpí halucinací, ve které Nakaiové prochází bránou na \"Destiny\". Rush vidí Greera jako Nakaie a skrývá se před ním ve skladu. Rush vidí jak k němu přichází Nakai a bodne jej šroubovákem. Neví však, že bodl Wrayovou. Greer je oba najde a odhodí Rushe stranou. Potom vystřelí na ovládání dveří, aby nikdo nemohl vejít.\n\nScottův tým hledá Rushe, Wrayovou a Greera. Když dorazí ke skladu, zjistí, že jsou dveře zablokované a chystají se je odpálit pomocí C-4.\n\nGreer chce zastřelit Wrayovou, ale na chvíli zaváhá. Objeví se jeho otec, který mu říká ať to udělá. Rush popadne kovovou trubku a zaútočí na Greera. Greer se po úderu rychle vzpamatuje a chce střelit po Rushovi. Je však sražen k zemi výbuchem dveří skladu. Do skladu vtrhne Scott se svým týmem a Greera zajmou. Scott vše hlásí vysílačkou plukovníku Youngovi, ale Rush, který ve všech stále vidí Nakaie, na něj zaútočí trubkou a je také zajat.\n\nPoději TJ odstraní všechna klíšťata členům posádky a ošetří i Wrayovou. \"Destiny\" vyskočí z FTL a vytočí bránu na planetu. Young volá vysílačkou Scotta, aby připravil tým na misi.\n"}
{"id": "871312", "url": "https://cs.wikipedia.org/wiki?curid=871312", "title": "Hyrkanos II.", "text": "Hyrkanos II.\n\nHyrkanos II byl židovský velekněz a judský král z hasmonejské dynastie v 1. století př. n. l.\n\nHyrkanos II. byl nejstarší syn Salome Alexandry a Alexandra Jannaie, krále a velekněze, po jehož smrti roku 76 př. n. l. Salome Alexandra převzala moc a Hyrkana jmenovala veleknězem, neboť se bála schopností Aristobula II., svého mladšího syna. Ten se také ještě na konci jejího života prohlásil králem. Oba bratři se pak utkali v bitvě u Jericha, ale nakonec se formálně smířili.\n\nPřesto se Hyrkanos obával, že se ho bratr pokusí dát zabít. Takto intrikoval Antipatros Idumejský, jeho poradce. Pokusili se proto Aristobula odstranit za pomoci nabatejského krále Aretase III., jehož armáda roku 64 př. n. l. oblehla Jeruzalém. Aristobulus podplatil velitele římské legie v Sýrii Marca Aemilia Scaura, aby Nabatejce vypudil, což ale nakonec vedlo ke ztrátě samostatnosti Judska, když Pompeius rok poté dobývá Jeruzalém.\n\n\n"}
{"id": "871314", "url": "https://cs.wikipedia.org/wiki?curid=871314", "title": "Filippo Galli", "text": "Filippo Galli\n\nFilippo Galli (19. května 1963, Monza, Itálie) byl italským fotbalovým obráncem. Skoro celá hráčská kariéra byla spjata italským týmem AC Milán. Momentálně se věnuje juniorce AC Milan.\n\n\n"}
{"id": "871318", "url": "https://cs.wikipedia.org/wiki?curid=871318", "title": "ČUS", "text": "ČUS\n\nČus nebo ČUS může být:\n\n"}
{"id": "871323", "url": "https://cs.wikipedia.org/wiki?curid=871323", "title": "MAPS", "text": "MAPS\n\nMAPS (Mail Abuse Prevention System) je organizace poskytující antispamovou ochranu pomocí DNSBL. Představuje pět různých seznamů, do kterých se přidávají IP adresy, nebo IP bloky. Každý seznam má svá kritéria, podle kterých jsou do něho IP adresy přidány. \nJsou to:\nZkratka MAPS je spam pozpátku.\n\nMAPS vznikla v roce 1996 jako nezisková organizace inovativní antispamové techniky. Historie MAPS je svázána s historií DNSBL. Dave Rand a Paul Vixie začali sdružovat seznam IP adres, které jim zasílali SPAM. Seznam je známý jako Real-time Blackhole List (RBL). Mnoho síťových manažerů chtělo používat jejich RBL, a blokovat tak nežádoucí e-maily, proto Rand s Vixiem vytvořili DNS servery s těmito IP. V poměrně krátkém čase se stali velice populární.\nBylo zde absolutní právo zveřejnit antispamový blacklist. MAPS publikovala stránku: „Jak nás žalovat“, kde vyzvala spammery k žalobě aby jim pomohli vytvořit judikaturu. V roce 2000 byly MAPS zažalovány nejméně ve 3 případech, a to společnostmi Yesmail, Media3 a výzkumnou agenturou Harris Interactive. Když v tomto roce přišli první soudní spory, MAPS přijala Annu P. Mitchellovou jako svou ředitelku právních a veřejných záležitostí.\n\nV roce 2001 MAPS zpoplatnila přístup ke svým seznamům. Nezískala totiž dostatek finančních prostředků z bezplatné podpory, proto byla nucena se takto rozhodnout, stále však pracovala v duchu neziskové organizace. \n\nV roce 2004 se MAPS stala divizí firmy Kelkea, Inc. Přestěhovali se z Redwood City do San Jose, a změnili koncovku stránek z .org na .com. Dave Rand se stal výkonným ředitelem Kelkea.\n\nV červnu 2005 společnost Tend Micro, Inc převzala Kelkea. Přineslo to výrazné zlepšení v oblasti placených služeb, včetně plně automatizovaného způsobu pro předplacení přístupu k seznamům. Přišlo také vylepšení uživatelského rozhraní, kde si uživatelé mohou zobrazovat hlášení a mají možnost nastavení Whitelistů a Blacklistů.\n\nNávrht mnoha seznamů může uživatele MAPS mást. Rozdíl mezi proxy servery přenášející spam a spamerem nelze tak jednoduše rozpoznat. Proto správcové e-mailové pošty mohou říci, že čím více Blacklistů používají, tím více spamu zablokují. Nicméně jeden z MAPS seznamů se výrazně liší od ostatních. Jedná se o DUL seznam, ve kterém jsou DUL adresy přidělovány staticky, nebo dynamicky koncovým uživatelům. Tyto adresy nejsou přímo spojeny s nevyžádanou poštou a v archivech není žádný důkaz, že adresa byla někdy použita k rozesílání spamu. \n\nÚčel DUL byl, aby Dialup uživatelé pro odesílání e-mailů používali spíše ověřený mailový server (např. svého poskytovatele internetového připojení), než aby odesílali poštu přímo pomocí svého vlastního e-mailového serveru. Ověřený ISP si může dovolit monitorovat své systémy důkladněji, aby se zabránilo šíření virů, útoků a jiných hrozeb. SPF ochrana umožňuje definovat, které uzly v Internetu jsou oprávněny posílat e-maily s adresou odesílatele, avšak s odesíláním e-mailů skrze takový servery není s blokováním jednotlivých IP adres kompatibilní. Pokud zablokujete nějakého spammera, zablokujete tím všechny uživatele poštovního serveru.\n\nMAPS nedokáže jednoznačně rozeznat ISP od koncového uživatele. I když se může zdát, že je jednoduché rozpoznat ISP, které je poskytovatel sítě nebo e-mailový provozovatel, dají se snadno zaměnit s koncovým uživatelem. Pokud do whitelistu umístíte IP podle lokálního místa v Internetu, DUL může blokovat poštu, a dojde k nespolehlivosti dodání e-mailů v dané lokalitě.\n\nCo představuje zdroje spamu je nejednoznačně dáno sadou pokynů a názorů. MAPS mívá problémy s mailovými službami firem, jednoduše proto, že představují potenciální riziko pro rozesílání spamu. I když k rozesílání spamu z IP adresy Spammera téměř nedochází.\n\nI když MAPS může blokovat velké množství webových stránek a koncových uživatelů, je schopna zachytit pouze 2 % spamu, ale MAPS mluví o vyšších číslech.\n\n\n"}
{"id": "871327", "url": "https://cs.wikipedia.org/wiki?curid=871327", "title": "Maps", "text": "Maps\n\nMaps může znamenat:\n"}
{"id": "871330", "url": "https://cs.wikipedia.org/wiki?curid=871330", "title": "Conflict (hudební skupina)", "text": "Conflict (hudební skupina)\n\nConflict je anglická punk rocková hudební skupina založená v roce 1981. Kapela je význačná svými radikálními levicovými názory a aktivismem. Od roku 2003 funguje spíše nepravidelně a nevydává nové nahrávky. Své aktivity omezili na občasné živé vystupování. O významu skupiny svědčí zařazení jejich písní na mnohá výběrová alba. Jediným členem který v Conflictu působí od úplného počátku je frontman Colin Jerwood.\n\nSkupina Conflict byla založena roku 1981 ve čtvrti Eltham v Jižním Londýně. V roce 1982 navázali spolupráci s anarcho-punkovou legendou Crass pod jejichž vydavatelstvím Crass Records vydali své první EP \"The House That Man Built\". Spolupráce pokračovala hostováním zpěváka Stevea Ignoranta na singlu z roku 1983. Ignorant se později stal neoficiálním členem kapely. V roce 1983 vydali Conflict své debutové LP s názvem \"It's Time to See Who's Who\" na kterém jasně proklamovali své názory a myšlenky, kterým zůstali věrni po celou dobu své existence.\n\nJednou z nejdůležitějších složek kapely se stalo živé vystupování. Kvůli svým radikálním postojům se stali terčem policie a několik jejich vystoupení bylo násilně rozehnáno, jako např. koncert v Brixtonu v roce 1987. To jen zvýšilo jejich popularitu. Conflict se stal jednou z nejprodávanějších punkových kapel v Anglii a jejich alba se umisťovala na předních místech v prodejnosti v nezávislých žebříčcích, včetně asi nejvýznamnějšího UK Indie Chart. V roce 1989 ukončil spolupráci s kapelou Steve Ignorant. Následovala čtyřletá odmlka po které vydali nové album \"Conclusion\" (závěr). Název měl pravděpodobně naznačovat možný konec kapely. Po hudební stránce znamenalo album výrazný odklon od původního hrubého punkového zvuku. \"Conclusion\" má pomalejší tempo s výrazným podílem kláves a ženského vokálu. Conflict i přes mnoho změn v obsazení pokračovali v občasném vystupování. 10 let po albu \"Conclusion\" vyšel v roce 2003 zatím poslední singl \"Carlo Giuliani\" a album \"There's No Power Without Control\". Na něm je patrný návrat k původnímu zvuku. Od té doby se Conflict objevil na několika koncertech a hudebních festivalech, mimo jiné i na festivalech Pod Parou v roce 2014 a Mighty Sounds 2015.\n\nNázorově se kapela řadí k radikální levici. Ve svém znaku používají písmena A – anarchie, A – autonomie a N – nihilismus. Kromě témat tradičních pro punk jako jsou např. antimilitarismus a nukleární odzbrojení, politika (kritika vlády Margaret Thatcherové) či zneužití moci, vyjádřila kapela také podporu nehudebním radikálním hnutím jako je Fronta za osvobození zvířat či Class War. Kromě lidských práv se také zastávají práv zvířat a vegetariánství. Ve svých textech často přímo vyzývají k aktivnímu odporu. Co se hudby týče, kapela balancuje na hranici street punku a hardcore punku. Oproti ostatním punkovým kapelám však Conflict nesází na jednoduchost. Velké množství skladeb má složitou strukturu s často se měnícím rytmem, melodií a střídajícími se hudebními motivy. Patrná je i naprostá absence refrénu a proměnlivá délka jednotlivých skladeb. Jerwoodův zpěv zahrnuje křik, recitaci i mluvené slovo.\n\nTato sekce obsahuje pouze dlouhohrající desky\n"}
{"id": "871334", "url": "https://cs.wikipedia.org/wiki?curid=871334", "title": "HMAS Sydney (R17)", "text": "HMAS Sydney (R17)\n\nHMAS Sydney (R17) byla letadlová loď australského námořnictva. Byla vůbec první letadlovou lodí, kterou australské námořnictvo získalo. Rozestavěna byla za druhé světové války jako britská lehká letadlová loď HMS \"Terrible\" (R93) – jedna z šesti lodí třídy \"Majestic\". Po válce se její stavba zastavila a brzy ji zakoupila Austrálie. Australské námořnictvo ji do služby zařadilo roku 1948 a provozovalo ji až do roku 1973. Nasazena byla například v korejské a vietnamské válce.\n\nKýl letadlové lodě HMS \"Terrible\" byl založen 17. dubna 1943 v loděnici HM Dockyard v Devonportu. Trup byl na vodu spuštěn dne 30. září 1944. Stavbu téměř dokončené lodě zastavil konec světové války, po kterém ji královské námořnictvo již nepotřebovalo. V roce 1947 bylo rozhodnuto prodat \"Terrible\" (přejmenována na HMAS \"Sydney\") a její sesterskou loď \"Majestic\" (přejmenována na HMAS \"Melbourne\") Austrálii. HMAS \"Sydney\" byla rychle dokončena a do služby vstoupila 16. prosince 1948 jako první australská letadlová loď. \"Melbourne\" byla v mnohem větší míře upravována (dostala například úhlovou letovou palubu) a proto \"Sydney\" následovala až s odstupem několika let. Proto byla australskému námořnictvu, až do jejího zařazení do služby v roce 1955, zapůjčena britská letadlová loď \"HMS Vengeance\" patřící ke třídě \"Colossus\".\n\nPo svém zařazení do služby loď nesla bojové letouny Hawker Sea Fury a Fairey Firefly.\n\nPohonný systém tvořily parní turbíny Brown Curtis.\n\nOd září 1951 do ledna 1952 byla \"Sydney\" bojově nasazena v korejské válce, kde nahradila britskou letadlovou loď HMS \"Glory\". Letadla ze \"Sydney\" během tohoto nasazení provedla celkem 2366 bojových letů, především se jednalo o útoky na pozemní cíle. Bylo to poprvé, kdy přítomnost britských letadlových lodí zajišťovalo plavidlo provozované některým z britských dominií.\n\nV říjnu 1952 byla \"Sydney\" přítomna v oblasti prvního britského pokusného jaderného výbuchu, ke kterému došlo v oblasti ostrovů Montebello v severozápadní Austrálii. V letech 1955–1958 \"Sydney\" sloužila jako cvičná letadlová loď a od roku 1963 sloužila pro rychlý transport vojáků. V této roli byla několikrát odeslána do Vietnamu. Krytí jí přitom poskytovala sesterská loď \"Melbourne\". V roce 1973 byla vyřazena ze služby a o dva roky později byla prodána k sešrotování.\n"}
{"id": "871335", "url": "https://cs.wikipedia.org/wiki?curid=871335", "title": "Klášter Rathmelsigi", "text": "Klášter Rathmelsigi\n\nRathmelsigi byl nejvýznamnější klášter iroskotské církve v 7. století v regionu Connacht v Irsku.\n\nKlášter Rathmelsigi hrál v 7. století významnou roli ve výchově a přípravě misionářů, kteří byli z Irska vysílání na křesťanské misie na evropskou pevninu. Pod sv. Egbertem zde mezi jinými získali vzdělání svatý Willibrord, Werenfried a Suitbert, kteří vedle jiných odchovanců kláštera jsou uctíváni jako svatí římskokatolické církve.\n\nVzhledem ke známým příslušníkům kláštera se spekuluje rovněž o tom, že mohlo jít o benediktinský konvent.\n\nSvatý benediktin, Beda Ctihodný uvádí ve své \"Historia Ecclesiastica Gentis Anglorum\", že většina obyvatel kláštera padla roku 664 za oběť moru.\n\nPřesto, že šlo o klášter mimořádného významu ve své době, není dnes zcela jasné, kde přesně se nacházel.\n\n"}
{"id": "871336", "url": "https://cs.wikipedia.org/wiki?curid=871336", "title": "Mohylník Borotice", "text": "Mohylník Borotice\n\nMohylník Borotice je multikulturní archeologická lokalita, mohylové pohřebiště v katastrálním území obce Borotice v okrese Znojmo. Bylo zde prozkoumáno 28 mohyl, ale celkový počet rozpoznaných a pravděpodobných mohyl je asi čtyřicet. V mohylách byly nalezeny pohřby kultur starší a střední doby bronzové: únětické, věteřovské a středodunajské mohylové.\n\nMohylník objevil v polovině 19. století Mořic Vilém Trapp, kustod Františkova muzea v Brně. Identifikoval sedmnáct mohyl, a jednu z nich prokopal. Majitel pozemku další výkopy nepovolil. Nalezené artefakty se ztratily a výzkum na více než sto let ustal. V letech 1961–1963 bylo naleziště školním pracovištěm katedry prehistorie Univerzity Jana Evangelisty Purkyně a byly zde provedeny sondáže pod vedením Vladimíra Podborského. Zjištěno bylo 37 mohyl, tři mohyly byly sondovány a nalezeným materiálem byl mohylník datován do střední doby bronzové.\n\nV roce 1976 navázal Archeologický ústav ČSAV v Brně systematickým výzkumem vedeným Stanislavem Stuchlíkem. Práce probíhaly nepřetržitě do roku 1991 a potom v letech 1993 a 1996. Mohyla s pořadovým číslem 37 byla identifikována jako přírodní objekt, objeveny byly další dvě mohyly (38, 39) a prozkoumáno bylo devatenáct mohyl. Deset dříve uváděných mohyl nebylo nalezeno. Kulturně a chronologicky bylo pohřebiště zařazeno do starší doby bronzové stupně BA2 podle Reineckeho (jeden hrob pozdní únětické kultury a klasická fáze věteřovské skupiny s jedenácti mohylami) a do stupňů BB1 (dva až tři hroby ze staršího stupně středodunajské mohylové kultury) a BB2 (osm mohyl středního stupně středodunajské mohylová kultura).\n"}
{"id": "871341", "url": "https://cs.wikipedia.org/wiki?curid=871341", "title": "Dušan Pekić", "text": "Dušan Pekić\n\nDušan Pekić (v srbské cyrilici Душан Пекић; 23. června 1921, Međeđak Utinjski, Jugoslávie - 7. prosince 2007, Bělehrad, Srbsko) byl jugoslávský partyzán a generálplukovník JNA. \n\nPekić se připojil k partyzánům během povstání v Kordunu, které se konalo na konci července 1941. Od listopadu téhož roku byl členem komunistické strany Jugoslávie a bojoval proti Ustašovcům, kteří vládli Chorvatsku. Od května 1942 byl politický komisař jednoho z batalionů Třinácté proletářské divize. 1. srpna 1943 se pak stal zástupcem jejího velitele. Během německé ofenzivy v Žumberaku byl Pekić raněn a hospitalizován v partyzánské nemocnici, nacházející se v Lice. 6. prosince 1994 získal řád Národního hrdiny Jugoslávie.\n\nPo skončení druhé světové války zastával početné funkce v Jugoslávské lidové armádě. Měl hodnost generálplukovníka.\n\nBěhem státního pohřbu Josipa Broze Tita byl Pekić na čele průvodu, který nesl všechna vyznamenání, které jugoslávský prezident za svůj život získal.\n\nV druhé polovině 80. let zastával penzionovaný generál Pekić úlohu člena předsednictva jugolávské organizace partyzánských veteránů (SUBNOR).\n\nV září 1989 se Pekić v jugoslávském tisku vyjádřil, že čtyřčlenná komise, v níž byli významní představitelé jugoslávské vrcholné politiky konce 70. let jednala v době stáří Josipa Broze jeho jménem a fakticky vládla státu. Toto způsobilo skandál, který prohloubil jugoslávskou krizi a zařadilo kdysi oddaného titoistu Pekiće do řad antikomunistů a útočníků na jméno a dílo bývalého jugoslávského prezidenta.\n\nJako konzervativní komunista na partyzánském shromáždění v březnu 1990 na Petrově hoře v chorvatsko-bosenském pohraničí rázně odmítl politický vývoj v Chorvatsku, který se ubíral cestou podpory Chorvatského demokratického společenství Franjo Tuđmana. Žádal zatčení Tuđmana a zastavení kontrarevoluce v zemi. Nové chorvatské politické vedení ho následně považovalo za velkosrbského agenta.\n\nV roce 2007 zemřel v Bělehradě jako poslední účastník kordunského povstání proti fašistům.\n"}
{"id": "871342", "url": "https://cs.wikipedia.org/wiki?curid=871342", "title": "Rozhledna na Chełmci", "text": "Rozhledna na Chełmci\n\nRozhledna na Chełmci (polský název \"Wieża widokowa na Chełmcu\") se nachází na stejnojmenné hoře, ve Valbřišských horách (Střední Sudety) (polský název \"Góry Wałbrzyskie\"), jejíž nejvyšší vrchol sahá do výše 851 m n. m. Vrch Chełmiec, je druhým nejvyšším vrcholem Valbřišských hor, předčí jej pouze Borová hora (polský název \"Góra Borowa\") 853 m n. m.\n\nKamenná rozhledna z roku 1888, byla postavena jako kopie zříceniny hradu Stary Książ, dosahuje výšky 22 m. Rozhledna je otevřena v období od dubna do října od 10:00 do 18:00 a to v časovém intervalu 30 minut.\nNa vrcholu Chełmiecu stojí také nejvyšší kříž v Polsku s výškou 45 m, který byl vysvěcen v roce 2000.\n\nNa vrchol hory vede několik turistických stezek. Nejjednodušší a nejméně náročnější cesta je po zelené turistické značce. Lze se na ní vydat z městečka Boguszów-Gorce, na jehož náměstí stojí nejvýše položená radnice v Polsku, která se nachází v nadmořské výšce 591 m. Odtud zelená značka pokračuje ke křížové cestě (polský název \"Droga Krzyżowa Trudu Górniczego\"), věnováné havířům z místních dolů a dále strměji do lesa na vrchol hory.\n\nBěhem cesty se turistické trasy protínají, takže si lze vybrat. Druhou možností je žlutá turistická značka, po které lze rovněž pokračovat na vrchol hory.\n\nZ vrcholové věže je kruhový výhled na Krkonoše, Góry Stołowe (polský název \"Góry Stołowe), Valbřišské hory, město Valbřich, Soví hory (polský název \"Góry Sowie\"), Masyw Ślęzy a za dobré viditelnosti i Wrocław. Jedinou nevýhodou je pouze to, že v těsné blízkosti rozhledny se nacházejí vysílače, které mohou v záběrech fotoaparátů působit rušivým dojmem.\n\n\n"}
{"id": "871346", "url": "https://cs.wikipedia.org/wiki?curid=871346", "title": "František Koníček", "text": "František Koníček\n\nJméno a příjmení František Koníček má více nositelů:\n\n"}
{"id": "871348", "url": "https://cs.wikipedia.org/wiki?curid=871348", "title": "Šilhán", "text": "Šilhán\n\nŠilhán nebo Šilhan může být:\n\n\n"}
{"id": "871351", "url": "https://cs.wikipedia.org/wiki?curid=871351", "title": "Zbyněk Rampáček", "text": "Zbyněk Rampáček\n\nZbyněk Rampáček (* 9. července 1968) je bývalý český fotbalista, obránce. Od roku 2016 působí jako delegát Ligové fotbalové asociace.\n\nHrál za FC Slovan Liberec, FK Teplice a FK Čáslav. Celkem v české nejvyšší soutěži odehrál 178 utkání a dal 9 gólů.\n\n"}
{"id": "871352", "url": "https://cs.wikipedia.org/wiki?curid=871352", "title": "Davey Boy Smith", "text": "Davey Boy Smith\n\nDavid \"Davey\" Boy Smith (27. listopadu 1962 - 18. května 2002) byl britský profesionální wrestler, znám jako (The) British Bulldog. Nejvíce ho proslavilo jeho účinkování v Stampede Wrestling, World Wrestling Federation (WWF) a World Championship Wrestling (WCW). WWE (dříve WWF) označila Smitha jako \"jednoho z nejvíce fyzických wrestlerů v historii WWE\".\n\nSmith měl úspěšnou kariéru jak týmu, tak i samostatně. Ve WWE držel každý dostupný titul kromě WWF šampionátu. V Anglii ho trénoval Ted Betley a po přestěhování do Calgary v Albertě (Kanada) se tréninku ujal Stu Hart. Se svou ženou Dianou, dcerou Stua, měl dvě děti; Harryho (* 2. srpna 1985) a Georgiu (* 26. září 1987). S Dianou se oženil v roce 1984 a rozvedl roku 2000.\n\nPříčinou jeho smrti byl infarkt, který utrpěl na dovolené v Britské Kolumbii se svou přítelkyní, Andreou Hartovou. Bylo mu 39 let. Jeho smrt údajně způsobilo užívání steroidů.\n\n\n"}
{"id": "871353", "url": "https://cs.wikipedia.org/wiki?curid=871353", "title": "Ta-sing", "text": "Ta-sing\n\nObvod Ta-sing () je jeden z městských obvodů Pekingu, hlavního města Čínské lidové republiky. Leží jižně od historického centra tvořeného obvody Tung-čcheng a Si-čcheng, má rozlohu 1012 čtverečních kilometrů a v roce 2000 v něm žilo 671 444 obyvatel.\n\nČástečně na území Ta-singu a částečně na území městské prefektury Lang-fang v provincii Che-pej je budováno nové mezinárodní letiště Peking Ta-sing, které by mělo být otevřeno v roce 2019.\n"}
{"id": "871355", "url": "https://cs.wikipedia.org/wiki?curid=871355", "title": "Bourg-en-Bresse", "text": "Bourg-en-Bresse\n\nBourg-en-Bresse je francouzské město v regionu Auvergne-Rhône-Alpes, hlavní město (prefektura) departementu Ain. V roce 2012 zde žilo 40 171 obyvatel. Je centrem arrondissementu Bourg-en-Bresse.\n\n"}
{"id": "871356", "url": "https://cs.wikipedia.org/wiki?curid=871356", "title": "Mi-jün", "text": "Mi-jün\n\nOkres Mi-jün () je jeden z okresů v Pekingu, hlavním městě Čínské lidové republiky. Leží na severovýchod od historického centra tvořeného obvody Tung-čcheng a Si-čcheng, má rozlohu 2 227 čtverečních kilometrů a v roce 2000 v něm žilo 420 019 obyvatel.\n"}
{"id": "871358", "url": "https://cs.wikipedia.org/wiki?curid=871358", "title": "František Koníček (1953)", "text": "František Koníček (1953)\n\nFrantišek Koníček (* 17. května 1953 Vlčnov) je český manažer a politik, počátkem 21. století krátce poslanec Poslanecké sněmovny za ČSSD, pak ředitel státního podniku Lesy České republiky a od července 2013 do ledna 2014 ministr práce a sociálních věcí ve vládě Jiřího Rusnoka.\n\nV mládí vyrůstal na jižní Moravě. S manželkou Alenou mají děti Martina a Kláru. V roce 1977 absolvoval VŠE v Praze (obor zahraniční obchod). Pracoval jako generální ředitel podniku Intersigma, jednatel firmy I.B.C. Praha a náměstek ministra práce a sociálních věcí.\n\nVe volbách v roce 2002 kandidoval do poslanecké sněmovny za ČSSD (volební obvod Středočeský kraj). Nebyl zvolen, ale do sněmovny usedl dodatečně v červnu 2005 jako náhradník poté, co zemřela poslankyně Jarmila Boháčková. Byl místopředsedou sněmovního výboru pro sociální politiku a zdravotnictví a členem výboru petičního. Ve sněmovně setrval jen do ledna 2006, kdy na poslanecký mandát rezignoval.\n\nPůsobil pak jako náměstek podniku Lesy České republiky a v červnu 2006 ho vláda Jiřího Paroubka ještě těsně před koncem jejího mandátu jmenovala ředitelem tohoto státního podniku. Krok kritizovala ODS, podle níž vláda již neměla dělat zásadní personální změny. Na post ředitele rezignoval již v únoru 2007 (s účinností k červnu 2007). Ministr Petr Gandalovič to komentoval s tím, že jde o logický krok vzhledem k odlišným představám o směřování Lesů ČR. Ve funkci musel řešit akutní situaci po orkánu Kyrill. Na funkci rezignoval den poté, co Pavel Bém s Romanem Janouškem podle později zveřejněných odposlechů hovořili o potřebě vyřešit případ mrtvýho koně a Pařeza. Podle interpretace časopisu Týden byl mrtvým koněm míněn František Koníček a Pařezem jeho nástupce Jiří Holický.\n\nV komunálních volbách roku 1998, komunálních volbách roku 2002, komunálních volbách roku 2006 , komunálních volbách roku 2010 a komunálních volbách roku 2014 byl zvolen do zastupitelstva obce Jinočany za ČSSD, kde zastával také funkci předsedy finančního výboru a od roku 2018 je jeho členem, přestože již nekandidoval na zastupitele. Profesně se k roku 1998 a 2002 uvádí jako podnikatel-ekonom, k roku 2006 coby generální ředitel podniku Lesy ČR a k roku 2010 jako podnikatel.\n\n1. července 2013 přijal nabídku designovaného premiéra Jiřího Rusnoka na funkci ministra práce a sociálních věcí v jeho chystané vládě. Vzhledem k účasti ve vládě přerušil své členství v ČSSD. Prezident Miloš Zeman jej do funkce jmenoval 10. července 2013. Po dvou dnech ve funkci odvolal svého náměstka Petra Krůčka, šéfa sekce fondů EU Vladimíra Kváču, ředitele Fondu dalšího vzdělávání Jana Vitulu a dva ředitele odborů ministerstva práce a sociálních věcí.\n\nDne 29. srpna 2013 vystoupil z ČSSD a kandidoval jako nestraník za SPOZ ve volbách do Poslanecké sněmovny PČR v roce 2013 ve Středočeském kraji, ale neuspěl.\n\nPodle zjištění organizace Transparency International Koníček do července 2013 působil ve firmě Equity Brokers, která je většinově vlastněná z Kypru. V její dozorčí radě nadále pracuje jeho žena a dcera.\n\nKoníček v minulosti přiznal, že je držitelem anonymních akcií firmy Karlštejnská a.s., ale nezveřejnil, kdo tuto firmu skutečně ovládá. Podle deníku \"Insider\" Koníček také pracoval pro společnosti, které sídlí v daňových rájích, konkrétně firmy ARPO a Armaturka Krnov. Funkce předsedy představenstva, resp. předsedy dozorčí rady, opustil měsíc předtím, než se stal ministrem v Rusnokově vládě. Své angažmá Koníček považuje za svou soukromou záležitost. Novináře pobouřil tím, že reportérku nazval hovadem. Za svůj výrok se později omluvil, ale věří, že i politik má právo \"na svoji vlastní privátní ochranu\".\n\n"}
{"id": "871359", "url": "https://cs.wikipedia.org/wiki?curid=871359", "title": "Kostel svaté Kateřiny (Chomutov)", "text": "Kostel svaté Kateřiny (Chomutov)\n\nKostel svaté Kateřiny, jehož vznik je datován před rok 1252, je nejcennější historickou památkou města Chomutova. Dokládá příchod gotiky na české území a zároveň je i jedním z nejstarších raně gotických kostelů v Evropě. Památkově chráněný kostel zasvěcený svaté Kateřině je spojen s východní stranou hlavního křídla zámku, který byl původně komendou řádu německých rytířů.\n\nV závěru 18. století byl kostel v souvislosti se zánikem jezuitského řádu zrušen a sloužil jen jako skladiště. Díky záchraně této cenné gotické památky, které za komunistického režimu hrozila demolice, se tak do dnešních dní zachovala starší příčná loď a presbyterium z konce 13. století, které je významné zachovanými klenebními svorníky a patkami s rostlinnými motivy. V listopadu roku 2000 byl kostel po více než 200 letech znovu otevřen pro veřejnost.\n\nNa místě dnešního chrámu stával původně starší panský kostel. Křížovnický řád německých rytířů, do jehož majetku se Chomutov dostal po roce 1252, zde v roce 1264 vybudoval komendu, tedy kombinaci hradu a kláštera. Hlavní obytná budova komendy přímo navazovala na západní průčelí kostela. Na východní straně nechali noví vlastníci přistavět mohutný polygonální presbytář, který byl dokončen v osmdesátých letech 13. století. V roce 1281, kdy si ve svém odkazu vymínil \"Chotěbor z Račic,\" aby on a jeho manželka byli pohřbeni v řádovém kostele.\nChomutov se stal nejbohatším řádovým panstvím v Čechách, později však začalo docházet k jeho úpadku. Když byl v roce 1410 řád německých rytířů poražen vojsky polského krále Vladislava II. v bitvě u Grunwaldu, byl komtur Oldřich z Ústí roku 1411 donucen předat majetek českému králi Václavu IV. Převážně německé obyvatelstvo Chomutova patřilo mezi odpůrce kalicha a tak již roku 1421 byl Chomutov dobyt vojsky Jana Žižky a město vypleněno. Kostel, který byl spolu s komendou poškozen již při požáru města v roce 1408, utrpěl škody také v těchto bojích.\n\nOd roku 1422 byla polorozbořená komenda a liduprázdné město dáno do zástavy bratrům Anargovi a Jindřichovi z Valdenberku. Později v roce 1488 se podařilo Benešovi z Veitmile získat všechna práva k Chomutovu a zahájil přestavbu komendy na zámek. V renesančních úpravách zámku pak pokračoval jeho syn Šebestián. I když zámek roku 1520 vyhořel, byl dále upravován. Byla dostavěna jeho severní strana, přiléhající ke kostelu svaté Kateřiny.\n\nZ řádového kostela se postupem času stala zámecká kaple, neboť pozdně gotické a renesanční přestavby komendy na zámecké sídlo v průběhu 15. a 16. století pohltily kostelní loď a západní věž do obytné části sídla. Zásadní úpravou potom prošel kostel za Lobkowitzů, kdy byl proměněn v rodové mauzoleum vestavbou krypty.\n\nPo vykoupení města z poddanství roku 1605 se stal Chomutov královským městem a zámek byl přestavěn na radnici. Kostel byl pak používán jako radniční kaple pod správou jezuitů. Zrušení jezuitského řádu v roce 1773 mělo za následek i zrušení kostela. Zařízení bylo rozprodáno a kostel upraven jako sýpka, skladiště a kočárovna.\n\nV 60. letech 20. století se rozhodovalo, zda bude kostel stržen nebo opraven. Nakonec sloužil až do roku 1990 jako skladiště.\n\nV roce 1991 byly zahájeny opravy a v listopadu roku 2000 byl kostel po více než 200 letech znovu otevřen pro veřejnost. Konají se zde výstavy a koncerty a je možné jej navštívit také v rámci prohlídky expozice Oblastního muzea. Jednou ročně bývá v kostele katolická poutní bohoslužba.\n\n"}
{"id": "871364", "url": "https://cs.wikipedia.org/wiki?curid=871364", "title": "Tuapse", "text": "Tuapse\n\nTuapse ( ) je město v Krasnodarském kraji Ruska. Leží na břehu Černého moře severozápadně od Soči a jihovýchodně od Gelendžiku. Má přes šedesát tisíc obyvatel.\n\nOblast se stala součástí Ruska v rámci Drinopolského míru v roce 1829. Během Krymské války byla zdejší pevnost v letech 1857-1859 v moci Turků.\n\nBěhem druhé světové války bylo město velmi poškozeno při německém pokusu ho dobýt v rámci bitvy o Kavkaz.\n\n"}
{"id": "871365", "url": "https://cs.wikipedia.org/wiki?curid=871365", "title": "Short Message Peer to Peer", "text": "Short Message Peer to Peer\n\nShort Message Peer to Peer (SMPP) protokol je otevřený telekomunikační protokol, který slouží k posílání SMS zpráv mezi SMS Centry (SMSC) a externími aplikacemi (ESME) jako WAP Proxy server, Emailové brány nebo Voice Mail systémy, které nejsou připojeny přímo do mobilní sítě.\n\nSMPP bylo navrženo malou irskou firmou Aldiscon. V roce 1997 se firma Aldiscon stala telekomunikační divizí firmy Logica, v roce 2007 byla odprodána soukromým investorům jako firma Acision, po spojení s firmou Comverse v roce 2015 pak vystupuje pod jménem Xura. Protokol SMPP vytvořil vývojář Ian Chambers, původně pro testování funkčnosti SMS Center bez připojení do SS7 sítě. V roce 1999 byl protokol otevřen a Logica oficiálně předala správu nad SMPP protokolem sdružení firem a developerů s názvem \"SMPP Developer Forum\", později \"The SMS Forum\". K poslednímu červenci 2007 se Forum rozpustilo s tím, že splnilo svůj účel a další změny v protokolu nejsou nutné, a správa SMPP protokolu se vrátila pokračovateli firmy Aldiscon – firmě Mavenir.\n\nNejrozšířenější verzí protokolu je SMPP 3.4, poslední verzí je pak SMPP 5.0.\n\nSMPP protokol definuje \n\nRozlišujeme 3 typy spojení mezi ESME a SMSC podle kterých se dále určují PDU (packet data unit, - pakety), která se smí s daným typem použít:\n\nProtokol funguje způsobem požadavku a odpovědi na 4. vrstvě ISO/OSI protokolu (TCP nebo X.25 SVC3 spojení). Data jsou v binární formě kvůli efektivitě. Protokol funguje jak v synchronním (po každém požadavku se čeká na odpověď než se odešle požadavek další), tak asynchronním módu (pomocí Transaction Window Size se nastaví kolik daná entita může odeslat požadavků než obdrží odpověď na \"první\" z nich - počet on-the-fly požadavků).\n\nPožadavkem se rozumí příkaz definovaný podle specifikace jako je odeslání zprávy (\"submit_sm\" (přes TX, TRX spojení), \"deliver_sm\" (RX, TRX), \"data_sm\" (TX, RX, TRX)), dotaz na stav již odeslané zprávy (\"query_sm\"), úprava zprávy (\"replace_sm\"), příp. zrušení (\"cancel_sm\"). Požadavky \"query_sm\", \"replace_sm\" a \"cancel_sm\" předpokládají, že daná zpráva se stále nachází mezi nedoručenými zprávami na SMSC neboli SMSC ji stále má ve svém bufferu a může s ní pracovat.\n\nHlavička (header) má pevnou velikost (16 oktetů). 4x 4 oktety pro \n\nTělo požadavku má 2 části. Povinnou část a Volitelnou část. Každý typ požadavku má definovány atributy pro své povinné parametry (velikost a typ) a i jejich pořadí je definováno specifikací. Volitelná část zprávy se přidává na konec PDU a jejich uspořádání není nijak předepsáno, jelikož se udávají ve formě TLV (tag, length, value). Uvnitř daného PDU můžou být zahrnuty jen některé, všechny nebo žádné z volitelných parametrů.\n\n"}
{"id": "871369", "url": "https://cs.wikipedia.org/wiki?curid=871369", "title": "Kaspijsk", "text": "Kaspijsk\n\nKaspijsk ( ) je město v Rusku. Jedná se o přístav na západním břehu Kaspického moře, leží osmnáct kilometrů jihovýchodně od Machačkaly, hlavního města Dagestánu. Má přibližně sto tisíc obyvatel.\n\nKaspijsk byl založen v roce 1932 pod jménem Dvigatělstroj ( ) a patří tak k nejmladším městům v Dagestánu.\n\nV roce 2014 tvořili část kaspického obyvatelstva z 92,65 % Rusové, z 1,42 % Avarové, z 1,38 % Dargové a z 0,98 % Kumykové.\n\n"}
{"id": "871375", "url": "https://cs.wikipedia.org/wiki?curid=871375", "title": "Technický sníh", "text": "Technický sníh\n\nTechnický sníh je označení pro druh sněhu, který vzniká cílenou lidskou činností. Stejně tak, jako přírodní sníh, i technický sníh sestává z vody a vzduchu. Většinou je využíván na umělé zasněžování lyžařských sjezdovek v oblastech, kde je nedostatečný přísun přírodního sněhu. K jeho výrobě se používá sněžné dělo, speciální zařízení umožňující zmrznutí velkého množství vody v krátkém čase.\n\nObčas se pro technický sníh nesprávně používá termín \"umělý sníh\" (anglicky \"artificial snow\"), nicméně termín umělý sníh správně označuje výrobek z plastu, konkrétně ze superabsorbčních polymerů, a je využíván většinou pro divadelní či filmové účely.\n\nI když je technický sníh vyráběn převážně jen z vody a vzduchu, může mít jeho využívání negativní ekologické dopady na životní prostředí. Je to dáno postupnými změnami, kterými technický sníh na okolí působí. Technický sníh má totiž rozdílné fyzikální i chemické složení, než přírodní sníh. Jedná se například o změny pH, jelikož použitá voda na tvorbu sněhu nemusí mít shodné pH s vodou srážkovou, která by jinak obvykle oblast zavodňovala. Používaná voda je většinou alkaličtější. Dříve se ve snaze dosáhnout lepší kondenzace technického sněhu do jeho vzniku zapojoval dusičnan amonný či fragmenty bakterií, což způsobovalo eutrofizaci oblasti. Dnešní technologie již žádné příměsi nepoužívají. Současně vlivem zvýšené tepelné vodivosti může akumulace technického sněhu způsobovat promrzání půdy a tím změnu ve fenologii rostlin. Používání technického sněhu na lokalitě ve výsledku mění druhovou skladbu, která není charakteristická pro danou oblast.\n"}
{"id": "871376", "url": "https://cs.wikipedia.org/wiki?curid=871376", "title": "Kostel svatého Vavřince (Přerov)", "text": "Kostel svatého Vavřince (Přerov)\n\nKostel svatého Vavřince v Přerově byl postaven ve 2. polovině 13. století. Původně gotický, později barokně přestavěný kostel zasvěcený mučedníku sv. Vavřinci je chráněn jako kulturní památka České republiky.\n\nKostel byl postaven po roce 1256. Další písemná zmínka o něm pochází z roku 1324. Roku 1524 byl původní kostel podstatně přestavěn. V roce 1642, když švédská vojska dobyla Přerov, kostel i fara vyhořely. Požár byl tak silný, že se roztavily i zvony ve věžích. V průběhu dalších deseti let byl kostel opraven a na věž zavěšen nový zvon.\n\nV letech 1722–1732 kostel prošel rozsáhlou barokní přestavbou a rozšířením, při kterém byla původní východo-západní orientace kostela změněna na orientaci severo-jižní. Pozdně barokní interiér vznikl v letech 1792–1794. Přístavbou kaple Božího hrobu a novobarokní předsíně hlavního vchodu z let 1910–1912 byl kostel opět rozšířen. V téže době byl interiér doplněn vitrážovými okny a sochami.\n\nBěhem první světové války byly zrekvírovány zvony. V roce 1924 proto byly nahrazeny novými, které však byly opět zabaveny v roce 1942. Po válce byl na věž zavěšen jeden zvon ze zrušeného kostela sv. Petra a Pavla v Olomouci.\n\nV těsné blízkosti kostela stojí kaple Sedmibolestné Panny Marie. Původně se jednalo o márnici na hřbitově kolem farního kostela. V polovině 18. století byla přeměněna na kapli a byla v ní umístěna socha Piety. Počátkem 20. století byla zrekonstruována a barevně sladěna s kostelem. Poslední stavební úpravou bylo zřízení kaplí Panny Marie Lurdské a sv. Judy Tadeáše pod kůrem v roce 1954.\n"}
{"id": "871377", "url": "https://cs.wikipedia.org/wiki?curid=871377", "title": "Beaver County", "text": "Beaver County\n\nBeaver County je název tří okresů ve Spojených státech amerických:\n\n"}
{"id": "871380", "url": "https://cs.wikipedia.org/wiki?curid=871380", "title": "Independent Games Festival", "text": "Independent Games Festival\n\nIndependent Games Festival (IGF) neboli Festival nezávislých her je každoroční festival nezávislých počítačových her. Festival se koná v rámci Game Developers Conference (Konference herních vývojářů) v Moscone Center v San Francisku a jde o největší každoroční setkání nezávislého herního průmyslu. Byl založen v roce 1998, co by prostor pro nezávislou herní komunitu, pro sdílení zkušeností, názorů a novinek z oboru.\n\nBěhem festivalu jsou zároveň udělovány ceny v několika kategoriích, pro nejlepší herní počiny uplynulého roku a jelikož se jedná ve svém oboru o nejstarší a zároveň nejprestižnější ocenění, bývají tyto ceny označovány jako \"Herní Oskary\".\n\nBěhem slavnostního večera se udělují ceny v těchto kategoriích:\n\n\n\n\n\n\n\n\n\n\n\n\n"}
{"id": "871381", "url": "https://cs.wikipedia.org/wiki?curid=871381", "title": "Římskokatolická farnost Heřmanov u Velké Bíteše", "text": "Římskokatolická farnost Heřmanov u Velké Bíteše\n\nŘímskokatolická farnost Heřmanov u Velké Bíteše je územním společenstvím římských katolíků v rámci velkomeziříčského děkanátu brněnské diecéze.\n\nPrvní zmínka o heřmanovské duchovní správě je z roku 1428. V 16. století je doložena řada sporů místních kněží s farníky kvůli odvádění desátků (nekatolíci nechtěli platit katolickému faráři a naopak). Po roce 1620 zůstal v důsledku třicetileté války Heřmanov bez kněze. Farnost byla obsazena duchovním opět až po roce 1641, kdy je doložen farář Valentin Longinus.\n\nV roce 1731 byl do dnešní podoby přebudován kostel sv. Mikuláše (na jeho věži jsou dochovány tři zvony z 15. století). V roce 1799 pak byla nově vybudována fara. Posledním sídelním duchovním správcem v Heřmanově byl od roku 1974 P. Jaroslav Maxa, který v roce 1992 odešel na odpočinek, a až do roku 1997 byl výpomocným duchovním v Pavlově.\nOd r. 1992 je až dodnes heřmanovská farnost spravována ex currendo z farností v okolí (1992–1993 z Rudy, 1993 (8 měsíců) z Osové Bitýšky, od roku 1993 dodnes z Křižanova). Od srpna 2005 do července 2016 byl administrátorem excurrendo R. D. Tomáš Holcner.Současným administrátorem excurrendo je od srpna 2016 R. D. Mgr. Bc. Václav Hejč.\n\nZ farnosti pochází kněz Karel Chylík. Ten slavil svoji primici ve farním kostele 5. července 2000. \nDnem vzájemných modliteb farností za bohoslovce a bohoslovců za farnosti brněnské diecéze je 1. květen. Adorační den připadá na 22. května.\n\nVe farnosti se pravidelně koná tříkrálová sbírka.\n\n"}
{"id": "871397", "url": "https://cs.wikipedia.org/wiki?curid=871397", "title": "Austrálie na Letních olympijských hrách 1988", "text": "Austrálie na Letních olympijských hrách 1988\n\nAustrálii na Letních olympijských hrách v roce 1988 reprezentovalo 252 sportovců v 24 sportech. Ve výpravě bylo 180 mužů a 72 žen.\n\n"}
{"id": "871408", "url": "https://cs.wikipedia.org/wiki?curid=871408", "title": "Preprint", "text": "Preprint\n\nTermínem preprint (též \"pre-print\") bývá v akademické obci označován článek, který ještě neprošel recenzním řízením, ale již byl nějakým způsobem zveřejněný. Preprint bývá verze nabídnutá k publikování (tedy k recenznímu řízení), ale také může být pouze návrhem článku (ang. \"draft\"). „\"V elektronické podobě bývá spolu s postprintem označován souhrnným pojmem e-print.\"” \n\nKlasické recenzní řízení je velmi zdlouhavé a může obvykle trvat měsíce až roky, protože článek musí projít kritikou odborníků v oboru. Teprve po úspěšném recenzním řízení může být článek zveřejněn ve vědeckém časopise. Preprinty umožňují zveřejnění nových vědeckých poznatků urychlit. Vědci zveřejněním svých poznatků před recenzním řízením, nejenže dříve sdílejí své nové vědecké objevy, ale také dostanou mnohem rychlejší zpětnou vazbu od jejich čtenářů, čímž mohou lépe provést revizi své publikace a zvýšit prestiž, čtenost nebo citovanost své publikace.\n\nPreprint může kdykoliv zveřejnit sám autor, neboť je stále držitelem autorských práv a neporušuje tím zákon. Zatímco u postprintu podmínky zveřejnění a archivace ošetřuje smlouva s vydavatelem. \n\nVelký význam má preprint v konceptu otevřeného přístupu (Open Access), jehož je základním stavebním kamenem.\n\nJeden z prvních elektronických repositářů pro ukládání a sdílení preprintů byl vytvořen v 90. letech fyziky a nese název arXiv.org. Právě fyzikové se zasloužili o rozšíření a intenzivnější používání preprintů ve vědeckých kruzích. Fyzikové mezi sebou začali šířit preprinty, ještě před příchodem elektronických textů a archivů.\n"}
{"id": "871410", "url": "https://cs.wikipedia.org/wiki?curid=871410", "title": "Římskokatolická farnost Chotěšov", "text": "Římskokatolická farnost Chotěšov\n\nŘímskokatolická farnost Chotěšov je územní společenství římských katolíků v Chotěšově a okolí. Farnost organizačně spadá do litoměřického vikariátu, který je jedním z deseti vikariátů litoměřické diecéze.\n\nDo farnosti náleží území těchto obcí:\n\nVe farnosti se nacházejí také další drobné sakrální stavby a pamětihodnosti.\n\nPrvní zmínka o lokalitě Chotěšov pochází z roku 1057 a nalézá se v zakládací listině litoměřické kapituly. Chotěšov patřil litoměřickému kostelu sv. Štěpána, a v listině slova: \"„Hotissové hospitalis terra ad aratrum“\", snad znamenají, že se jednalo o hospodu s poplužím. Dále je Chotěšov je zmiňován v roce 1226 v listině krále Přemysla Otakara II., jako dar doksanskému klášteru spolu s jinými vesnicemi. Obec je od doksanského kláštera vzdálena cca 2 hodiny chůze a řeholní sestry měly zájem, aby tamní obyvatelstvo mohlo v neděli a ve svátky chodit na mši a kázání. V Chotěšově byl postaven menší kostel, do kterého řeholnice nechaly umístit i sochu Panny Marie.\n\nKdy byla farnost přesně založena není známo. O samostatné faře v Chotěšově je první zmínka ze 16. století. Na pražském arcibiskupství totiž existuje listina, kterou předložili duchovní správcové libochovického panství pražskému arcibiskupovi Zbyňku Berkovi, v níž prosí o přímluvu a ochranu u jeho majestátu. V této listině, reagující na nákup statků jakýmsi protestantem, duchovní prosí, aby katolická víra nebyla v místě ve svých právech zkrácena. Na této písemné prosbě je také, kromě jiného, podepsán také \"Franciscus Bilinensis, parochus Chotěšovicensis\", což znamená: František Bilínský, farář chotěšovský. O faráři chotěšovském koncem 16. století vykládá také pamětní kniha chotěšovské fary. Podle ní býval na kůru chotěšovského kostela starý obraz z náhrobku nějakého tamního duchovního správce s nápisem: „Léta Páně 1593 v neděli dvanáctou po sv. Trojici v noci na pondělí, tj. dne sv. Viktorina, ctihodný kněz Václav Figura, toho času farář zdejší, maje let 54, život svůj dokonal, jehožto tělo v tomto chrámu Páně, jsouc pohřbeno, odpočívá, očekávajíce slavného z mrtvých vzkříšení se všemi vyvolenými Božími svatými. Amen.“\n\nTaké z počátku 17. století se zachovala zmínka o samostatném faráři v Chotěšově. Ve věži chotěšovského kostela visel zvon, který unikl válečným rekvizicím I. světové války, na kterém byl nápis: „Léta Páně 1608 slit jest zvon v městě Lounu nad Ohří ke cti a chvále Pánu Bohu Všemohoucímu, též ku poctě blahoslavené Panně Marii a všem svatým, k záduší chotěšovskému za ctihodného kněze Šebastiána, toho času faráře chotěšovského.“ Na hřbitově v Chotěšově vedle kostela bylo podle farní knihy ještě v letech 1850 možné vidět prastarý kamenný pomník, který byl před věky postaven kterémusi chotěšovskému faráři. Na návrší za školou se ještě v na začátku 20. století nacházela zchátralá malá stodola, která se podle staré tradice nazývala farou. Chotěšovský kostel nebyl nikdy označován kostelem filiálním, ale vždy důsledně kostelem komendátním. Z těchto indicií lze usoudit, že samostatná duchovní správa zde existovala již v době před třicetiletou válkou, nicméně v jejím průběhu z důvodu velkého nedostatku kněží, byl Chotěšov přifařen do Libochovic, čímž zanikla tzv. stará farnost. Matriky jsou v místě vedeny od roku 1773. Farnost byla obnovena roku 1852 na žádost chotěšovských občanů. Do chotěšovské farnosti připadla v té době také Černiv, vzdálená asi půl hodiny pěšky. V roce 1852 žilo v Chotěšově asi 630 osob a nacházelo se zde 130 domů; v Černivi bylo asi 330 obyvatel a bylo zde kolem 70 popisných čísel na domech.\n\nZ důvodu efektivity duchovní správy byl vytvořen \"farní obvod\" (kolatura) farnosti Libochovice, jehož součástí je i farnost Chotěšov, která je tak spravována \"excurrendo\".\n\nŘímskokatolická farnost Chotěšov\n\n"}
{"id": "871413", "url": "https://cs.wikipedia.org/wiki?curid=871413", "title": "Vítězslava Baborová", "text": "Vítězslava Baborová\n\nVítězslava Baborová (* 6. září 1954) je učitelkou na základní škole v Radomyšli a regionálním politikem, je členkou Komunistické strany Čech a Moravy.\n\nVe volbách do krajského zastupitelstva v říjnu 2012 byla zvolena zastupitelem a na základě koaliční dohody mezi ČSSD a KSČM byla od listopadu 2012 radní Jihočeského kraje pro oblast školství. Její jmenování do funkce bylo spojeno s řadou protestních akcí. V důsledku nátlakových akcí studentstva se v lednu 2013 rozhodla rezignovat na post krajské radní pro oblast školství. Ve funkci ji nahradil stranický kolega Tomeš Vytiska, ostrý kritik krajské reformy školství.\n\nVe volbách do Senátu PČR v roce 2014 kandidovala za KSČM v obvodu č. 12 – Strakonice. Se ziskem 12,95 % hlasů skončila na 5. místě a nepostoupila tak ani do druhého kola. Ve volbách v roce 2016 obhajovala za KSČM mandát zastupitelky Jihočeského kraje, ale neuspěla.\n\n"}
{"id": "871414", "url": "https://cs.wikipedia.org/wiki?curid=871414", "title": "Zlatý roh", "text": "Zlatý roh\n\nZlatý roh (turecky \"Haliç / Altın Boynuz\", řecky \"Κεράτιος Κόλπος, Keratios Kolpos\") je zaplavené říční údolí, které se na jihozápadě setkává s Bosporem a tvoří tak přírodní přístav, který po tisíce let nabízel ochranu řeckým, římským, byzantským, osmanským a jiným lodím. Ústí Zlatého rohu má zakřivený tvar (přirovnávaný v různých literárních zdrojích k šavli nebo rohu) a vlévá se do Bosporu přesně tam, kde se samotný Bospor vlévá do Marmarského moře. Svou unikátní pozicí tak odděluje historické jádro Istanbulu (dříve Konstantinopol, slovansky Cařihrad) od zbytku města. Zlatý roh se během své existence stal svědkem bouřlivých a dramatických historických událostí, které se staly podkladem četných uměleckých děl.\n\nZlatý roh je v turečtině znám pod dvěma názvy.\n\nV řečtině má Zlatý roh rovněž několik názvů: \"Κεράτιος Κόλπος, Keratios, Kolpos\", což znamená \"záliv ve tvaru rohu\".\n\nPodle řecké legendy byl Zlatý roh takto pojmenován obyvateli starořeckého města Megary podle hrdinky Keroessy (řecky Κερόεσσα, česky \"rohatá\").\n\nV jiné legendě se praví, že během osmanských nájezdů naházeli Byzantinci do zdejších vod tolik pokladů, až se zdejší vody začaly třpytit zlatem – možná odtud pochází i název zátoky. Jiní zase tvrdí, že pojmenování pochází ze skutečnosti, že ve zdejší klidné hladině se nejprve odrážely zlaté kopule byzantských kostelů a později minarety a kopule mešit.\n\nZlatý roh je zaplavené říční ústí dlouhé 7,5 km a široké 750 metrů (v nejširším bodě). Maximální hloubka je kolem 35 metrů. Popisován je často jako jeden z nejhezčích přírodních limanů (přístavů) na světě.\n\nPřes ústí Zlatého rohu jsou postaveny 4 mosty:\n\nÚstí tehdejší řeky přilákalo první osadníky již v 7. století před Kristem. Konstantinopolis se následně díky němu stala bohatým a významným přístavem.\n\nV období Byzantské říše zde byly umístěno hlavní velení námořnictva a podél toku byly postaveny hradby k ochraně Konstantinopole před mořskými útoky. K omezení vstupu nežádoucích lodí do Zlatého rohu byl od Konstantinopole ke starému Galatskému mostu natažen obrovský řetěz, o jehož nejznámějším přetrhnutí / zničení jsou tyto záznamy:\n\nV roce 941 se loďstvo Kyjevské rusi pod velením krále Igora pokusilo opět zaútočit na Konstantinopol právě u Zlatého rohu, ale jejich lodě byly spáleny pod hradbami takzvaným \"řeckým ohněm.\"\n\nV roce 1204, během 4. křížové výpravy, byly benátské lodě schopny řetěz přetrhnout svými berany.\n\nV roce 1453 se osmanský sultán Mehmed II. snažil řetěz přetrhnout násilím, a po neúspěchu použil stejnou taktiku jako Rusové: transportoval své lodě za pomocí namazaných klád přes pevninu (Galatu).\n\nPo dobytí Konstantinopole v roce 1453 nakázal Mehmed II. přesídlení etnických Řeků ze Zlatého rohu na Phanar (dnešní městská čtvrť Fener v městském obvodu Fatih v Istanbulu). Balat, židovská čtvrť Konstantinopole, zůstala i nadále obydlená židy, i když mnozí samovolně opustili město po dobytí osmanskými Turky. Tato čtvrť byla znovu osídlena za vlády sultána Bajezida II., který poskytl útočiště židům vyhnaným ze Španělska v období španělské inkvizice.\n\nNa žádost sultána Bajezida II. navrhl Leonardo da Vinci v roce 1502 visutý most přes Zlatý roh v délce 240 metrů. Jeho plán však nebyl uskutečněn. V roce 2001 se stal Leonardův most skutečností v norském městě Ås.\n\n\n"}
{"id": "871415", "url": "https://cs.wikipedia.org/wiki?curid=871415", "title": "Postprint", "text": "Postprint\n\nTermín postprint (též \"post-print\") vyjadřuje elektronickou verzi článku, která prošla recenzním řízením časopisu, ve kterém byl článek publikován. Do té doby se jednalo o preprint. Tato verze může být dostupná prostřednictvím Open Access repozitáře – v takovém případě mluvíme o tzv. zelené cestě OA.\n\nNěkteří vydavatelé pod tímto pojmem rozumí takovou verzi, která byla obsahově pozměněna a upravena podle požadavků recenzentů, ale neprošla grafickými úpravami vydavatelského časopisu. Někteří až tu verzi, která kromě obsahových úprav obsahuje i finální grafické úpravy provedené redakcí (tato verze je někdy také označována jako reprint). Obsahově jsou obě verze stejné.\n\nPokud autor poskytnul svá autorská práva na článek vydavateli, je pro archivaci postprintů nutný vydavatelův souhlas. Pomocníkem v orientaci širokých licenčních podmínek je služba SHERPA/RoMEO, která vydavatele rozděluje do barevných skupin (zelená, modrá, žlutá, bílá) podle volnosti, kterou autorům při publikování poskytují.\n"}
{"id": "871424", "url": "https://cs.wikipedia.org/wiki?curid=871424", "title": "Martin Hellman", "text": "Martin Hellman\n\nMartin Hellman (* 2. října 1945, New York) je americký kryptolog známý zejména jako jeden ze zakladatelů asymetrické kryptografie.\n\nMartin Hellman se narodil v roce 1945 v New Yorku. Nejprve vystudoval prestižní střední školu The Bronx High School of Science zaměřenou na matematiku, pak v roce 1966 získal bakalářský titul z elektrotechniky na New York University. Poté ve studiu pokračoval na Stanfordově univerzitě, kde získal v roce 1967 titul magisterský a v roce 1969 titul doktorský. V letech 1968-1969 pracoval v IBM, v letech 1969-1971 byl zaměstnancem Massachusettského technologického institutu. V roce 1971 se vrátil na Stanfordovu univerzitu do funkce profesora a v té zde zůstal až do roku 1996, kdy se stal emeritním profesorem.\n\nV roce 1976 napsal Martin Hellman s Whitfieldem Diffiem převratný článek \"New Directions in Cryptography\" (\"Nové směry v kryptografii\"), který novátorským způsobem řešil problém distribuce klíčů. V článku popsaný protokol se dnes nazývá Diffieho-Hellmanova výměna klíčů a položil základ asymetrické kryptografie.\n\nO dva roky později Ralph Merkle a Martin Hellman navrhli jednu z prvních asymetrických šifer: Merkleův-Hellmanův šifrovací systém založený na problému batohu. Ten ovšem již v roce 1984 prolomil Adi Shamir.\n\nV březnu 2016 obdrželi Hellman a Diffie za své objevy na poli kryptografie Turingovu cenu. Hellman, který je od osmdesátých let členem protiválečného hnutí Beyond War, oznámil, že svoji část výhry ve výši milionu dolarů věnuje na podporu boje proti jaderným zbraním. \n"}
{"id": "871428", "url": "https://cs.wikipedia.org/wiki?curid=871428", "title": "Eno", "text": "Eno\n\nEno může být:\n\n\n"}
{"id": "871437", "url": "https://cs.wikipedia.org/wiki?curid=871437", "title": "Římskokatolická farnost Klapý", "text": "Římskokatolická farnost Klapý\n\nŘímskokatolická farnost Klapý (lat. \"Klappaia\") je územní společenství římských katolíků v Klapém a okolí. Farnost organizačně spadá do litoměřického vikariátu, který je jedním z deseti vikariátů litoměřické diecéze.\n\nDo farnosti náleží území těchto obcí:\n\nVe farnosti se nacházejí také další drobné sakrální stavby a pamětihodnosti.\n\nPrvní zmínka o farní lokalitě pochází z roku 1197. Datum vlastního založení farnosti není známo. Od roku 1773 jsou vedeny matriky. Farnost Klapý se stala samostatnou od roku 1852.\nZ důvodu efektivity duchovní správy byl vytvořen \"farní obvod\" (kolatura) farnosti Libochovice, jehož součástí je i farnost Klapý, která je tak spravována \"excurrendo\".\n\nŘímskokatolická farnost Klapý\n\n"}
{"id": "871438", "url": "https://cs.wikipedia.org/wiki?curid=871438", "title": "Apia International Sydney 2013 – mužská dvouhra", "text": "Apia International Sydney 2013 – mužská dvouhra\n\nDo soutěže mužské dvouhry na tenisovém turnaji Apia International Sydney 2013 nastoupilo dvacet osm hráčů. Obhjácem titulu byl finský tenista Jarkko Nieminen, kterého ve čtvrtfinále zastavil vítěz turnaje Bernard Tomic.\n\nPremiérový titul kariéry na okruhu ATP World Tour si připsal australský tenista Bernard Tomic, když ve finále zdolal Jihoafričana Kevina Andersona po třísetovém průběhu 6–3, 6–7 a 6–3.\n\n\n"}
{"id": "871444", "url": "https://cs.wikipedia.org/wiki?curid=871444", "title": "Apia International Sydney 2013 – mužská čtyřhra", "text": "Apia International Sydney 2013 – mužská čtyřhra\n\nDo soutěže mužské čtyřhry na tenisovém turnaji Apia International Sydney 2013 nastoupilo šestnáct dvojic. Obhájcem titulu byla nejvýše nasazená americká dvojice bratrů Boba a Mika Bryanových, která opět vyhrála, když ve finále zdolala bělorusko-rumunské turnajové čtyřky Maxe Mirného s Horiou Tecăuem ve dvou setech 6–4 a 6–4.\n\n\n"}
{"id": "871446", "url": "https://cs.wikipedia.org/wiki?curid=871446", "title": "Preševo", "text": "Preševo\n\nPreševo (v srbské cyrilici Прешево) je město na samém jihu Srbska, u hranice se Severní Makedonií a poblíž sporné autonomní oblasti/republiky Kosovo. Podle sčítání lidu z roku 2002 mělo město 13 426 obyvatel. Většina z nich (87 %) je albánské národnosti.\n\nV blízkosti Preševa procházejí důležité dopravní komunikace, spojující Skopje, metropoli Severní Makedonie se Srbskem. Město dalo název tzv. Preševské dolině, ve které jsou tyto dopravní tepny soustředěny.\n\nMěsto bylo ve středověku součástí srbského státu. Roku 1455 se stalo součástí Osmanské říše. Mezi lety 1877 až 1913 bylo součástí Kosovského vilájetu.\n\nMěsto bylo osvobozeno partyzánským vojskem v průběhu listopadu 1944. Od té doby bylo součástí Jugoslávie a později Srbska. Místní albánské obyvatelstvo požadovalo dlouhodobě připojení většinově albánského města k nedaleké autonomní oblasti Kosovo. Jeho hranice se od Preševa nachází cca 10 km daleko na západ. V roce 1992 místní obyvatelstvo zorganizovalo referendum o připojení ke Kosovu, nicméně k výslednému připojení nakonec nedošlo.\n\nV roce 2012 bylo Preševo předmětem sporu mezi místní albánskou komunitou a srbskou vládou ohledně památníků padlých bojovníků ozbrojené organizace UÇPMB, která vedla boj proti jugoslávské vládě v roce 1999.\n\nV roce 2015 se město proslavilo jako první místo na srbském území, kam přicházejí uprchlíci ze Sýrie, Afghánistánu, Libye a dalších zemích během své pouti tzv. balkánskou cestou. Srbská pohraniční policie proto zřídila v Preševu záchytný tábor.\n\n"}
{"id": "871451", "url": "https://cs.wikipedia.org/wiki?curid=871451", "title": "Apia International Sydney 2013 – ženská dvouhra", "text": "Apia International Sydney 2013 – ženská dvouhra\n\nDo soutěže ženské dvouhry na tenisovém turnaji Apia International Sydney 2013 nastoupilo třicet hráček. Obhjákyní titulu byla Běloruska Viktoria Azarenková, která se rozhodla turnaje nezúčastnit.\n\nDruhý start v sezóně proměnila nejvýše nasazená Polka Agnieszka Radwańská ve druhý titul, když ve finále deklasovala slovenskou tenistku Dominiku Cibulkovou bez ztráty gamu 6–0 a 6–0.\n\n\n"}
{"id": "871452", "url": "https://cs.wikipedia.org/wiki?curid=871452", "title": "Miloš Kouřil", "text": "Miloš Kouřil\n\nMiloš Kouřil (1. června 1932, Bratislava – 4. ledna 2013, Olomouc) byl český archivář a historik, zaměřený na výzkum raného středověku, církevních dějin a dějin českého exilu. V letech 1965–1990 působil na olomouckém pracovišti Státního oblastního archivu v Opavě, kde se výraznou měrou podílel na zpracování fondů z provenience olomouckého arcibiskupství. Posléze působil jako vyučující na katedře historie Filozofické fakulty Univerzity Palackého, v roce 1994 se habilitoval. Externě vyučoval také na Cyrilometodějské teologické fakultě.\n\n\n\n"}
{"id": "871454", "url": "https://cs.wikipedia.org/wiki?curid=871454", "title": "Ztracená dekáda", "text": "Ztracená dekáda\n\n\"Ztracená dekáda\", španělsky \"La Década Perdida\" je označení pro období finančních krizí a hospodářské stagnace v Latinské Americe během 80. let 20. století (v některých případech i následujícího desetiletí). Někdy je termín používán výhradně ve vztahu k Mexiku.\n\nPo ropném rozmachu, který předcházel vládě prezidenta José Lópeze Portilla (1976-1982), se mexická vláda začala výrazně spoléhat na export ropy, který zajišťoval finanční potřeby země. Tyto exporty směřovaly zejména do Spojených států, a to především kvůli ropné krizi z roku 1973, po které se cena ropy, a tím i příjmy z jejího exportu, prudce zvýšily.\n\nKdyž se nakonec trh usadil a vysoké ceny za barel poklesly, finanční stabilita Mexika byla ohrožena. Diverzifikací příjmů bylo možné problému předejít, avšak z důvodu neschopnosti ostatních výrobních sektorů vypořádat se s klesajícími zisky, musela země znehodnotit svou měnu do té doby nevídanými mírami inflace. Mexické peso devalvovalo o 500%. Vzhledem k těmto okolnostem, López Portillo znárodnil všechny finanční instituce. V posledním veřejném projevu k národu v roce 1982 prohlásil: \"\"Defenderé el peso como un perro\"\" (\"Budu bránit peso jako pes\"). \n\nV dalším období se prezident Miguel de la Madrid snažil do země přilákat zpět zahraniční investice a vyjednat nové obchodní dohody. Zároveň vrcholil proces přijetí Mexika do GATT (nyní WTO) v lednu 1986 a nově ohlášený \"Pakt ekonomické stability\" v roce 1987, který nakonec dostal inflaci, do té doby průměrně 100%, pod kontrolu.\n\n"}
{"id": "871458", "url": "https://cs.wikipedia.org/wiki?curid=871458", "title": "Indosuchus", "text": "Indosuchus\n\nIndosuchus (\"indický krokodýl\") byl rod abelisaurida, dravého dinosaura z oblasti dnešní Indie. Jako většina teropodů byl i \"Indosuchus\" dvojnohý masožravec. Byl dlouhý asi 7 metrů a vážil kolem 1,2 tuny.\n\nByl pojmenován v roce 1932 Friedrichem von Huenem, popsán byl o rok později von Huenem a Charlesem Alfredem Matleym na základě tří částečných lebek nalezených Matleym v Džabalpuru v Indii. Rodové jméno je složeninou z \"Indos\", starořeckého označení pro Indus, a \"Soukhos\", starořeckého jména krokodýlího boha.\n\nSynonymními rody indosucha můžou být \"Indosaurus\" a \"Jubbulpuria\", zhruba stejně velcí abelisauridi, žijící ve stejné době na stejném místě.\n"}
{"id": "871461", "url": "https://cs.wikipedia.org/wiki?curid=871461", "title": "Římskokatolická farnost Koštice nad Ohří", "text": "Římskokatolická farnost Koštice nad Ohří\n\nŘímskokatolická farnost Koštice nad Ohří (lat. \"Koschticium\") je územní společenství římských katolíků v Koštici a okolí. Farnost organizačně spadá do litoměřického vikariátu, který je jedním z deseti vikariátů litoměřické diecéze.\n\nDo farnosti náleží území těchto obcí:\n\nVe farnosti se nacházejí také další drobné sakrální stavby a pamětihodnosti.\n\nPrvní zmínka o farní lokalitě pochází z roku 1396. Od roku 1787 zde byla lokálie a od téhož roku jsou také vedeny matriky. Farnost byla zřízena v roce 1856.\n\nZ důvodu efektivity duchovní správy byl vytvořen \"farní obvod\" (kolatura) farnosti Libochovice, jehož součástí je i farnost Koštice nad Ohří, která je tak spravována \"excurrendo\".\n\nŘímskokatolická farnost Koštice nad Ohří\n\n"}
{"id": "871463", "url": "https://cs.wikipedia.org/wiki?curid=871463", "title": "Hitman (herní série)", "text": "Hitman (herní série)\n\nHitman je série akčních adventur na bázi stealth vyvíjených dánskou společností IO Interactive a vydaných pod záštitou společnosti Eidos. Hry této série byly původně vydávány pro Windows, později byly přidány porty na herní konzole Nintendo GameCube, PlayStation 2, PlayStation 3, Xbox a Xbox 360. Celá série navazuje na romány \"\" a \"\", jejichž autorem je William C. Dietz; obě knihy jsou ve hrách rozvíjeny. V roce 2007 se Hitman dočkal i filmového zpracování v režii Xaviera Gense, které na celou herní serii volně navazuje. Ačkoliv byl film přijat negativně (ve srovnání s herní podobou Hitmana), stal se z něj finančně velmi úspěšný snímek.\n\nHerní série se točí okolo agenta 47 (obvykle označovaného jen jako „47“ nebo „Mr. 47“), naklonovaného nájemného vraha, jehož renomé mu zajišťuje velmi vysokou poptávku mezi bohatými a elitou. Ta se na Hitmana obrací jako na „nástroj řešení a odstraňování problémů.“ Dalším znakem herní série je mix orchestrální a elektronické hudby, kterou zkomponoval Jesper Kyd (později známý také jako autor soundtracku k herní sérii \"Assassin's Creed\"). Pátý a prozatím poslední díl \"\" vyšel 20. listopadu 2012. Všechny čtyři předešlé díly v režii Montreal studio a pod záštitou Square Enix se hned po vydání zařadili na první příčky žebříčku nejpopulárnějších počítačových her.\n\n\n\n\n\n\nK dnešnímu dni společnost IO Interactive vydala již šest dílu herní série Hitman, a to pro Xbox ONE, PlayStation 4 a Windows. Šesty a prozatím poslední díl \"Hitman\" byl vydán 11. března 2016 v USA. Všechny díly jsou akční adventury na bázi stealth, ačkoliv je jen na hráči, jak bude ve hře postupovat. Hra totiž nabízí několik stylů jednání – od stealth až po klasickou střílečku. Hráč si může také zvolit mezi pohledem třetí osoby a pohledem vlastním, tedy pohledem první osoby. Tato možnost se ale netýká prvního dílu. Naopak pátý dodatek nabízí, co se týče pohledů, mnohem více možností. Hráč si tak může nastavit vlastní úhel pohledu na okolí nebo využít nějaký z nabízených možností.\n\nTrilogie byla vydána pro systém Windows a PlayStation 2 a obsahuje prostřední tři díly herní série Hitman; \"\", \"\" a \"\". Celá kompilace nese název \"\". Avšak její originální názvy se pro vydání v Evropě a USA liší. V Evropě byla trilogie vydána 22. června 2007. V USA pak 30. června 2007. \n\nHlavním účelem vydání takovéto série (herní trilogie) je snaha přivést ke hře Hitmana nové hráče, stejně jako přiblížit novější díly hráčům již ve hraní Hitmana zběhlým. Celá herní trilogie navíc obsahuje i bonusový disk se hrou \"\" ve speciální úpravě.\n\nObsažené díly:\nDůležité je zmínit, že první díl \"\" se svým herním mechanismem liší od svých následovníků. To je důvodem, proč není zařazen do vydávané herní trilogie. dalším důvodem je i fakt, že jako jediný díl byl vydáván jen pro systém Windows, na rozdíl od těchto tří dílů, které podporují i PlayStation 2. Mimo to, \"\" obsahuje některé mise prvního dílu \"\". V roce 2009 byla vydána i tetralogie \"\". Tato tetralogie vyšla jen pro systém Windows. Podle webu Amazon.com se v roce 2013 můžeme dočkat i HD kolekce třech výše uvedených dílů, a to pro Xbox 360 a PlayStation 3. Datum vydání je stanoveno na 29. ledna 2013. Celá HD série vyjde ve dvou variantách. V klasické podobě a v tzv. platinum verzi, která mimo trilogii bude obsahovat i speciální art book. Společnost Square Enix potvrdila vydání 29. ledna 2013 pro Spojené státy a 1. února 2013 pro Evropu. Hra podle ní bude obsahovat HD remake \"\", \"\" a \"\"\n\nCílem každé mise je zabít předem stanovený cíl a odejít s co nejvyšším hodnocením (většinou je cílů stanoveno několik a při dokonalém odklizení se objevují i cíle bonusové). Ve většině případů dovoluje \"Hitman\" hráči několik možností, jak úkol splnit. Hráč si tak může vybrat mezi krajními směry plnění mise. Od tichého zabijáka až po vraždícího maniaka. Hodnocení je k nahlédnutí po skončení každé mise. Na hráče také čeká několik odměn v podobě vylepšení zbraní (tlumiče, přesnost, větší zásobník), zdraví apod. jako je tomu v díle \"Hitman: Blood Money\". Tyto odměny jsou zpřístupněny po dokonale splněných misích nebo je jejich zpřístupnění závislé na počtu vydělaných peněz. Pro Agenta 47 je také připraveno několik převleků (např. opravář, číšník, policista nebo maskot). Tyto převlek mu umožňují proniknout do střežených nebo zakázaných oblastí, proniknout skrz stráže či odvést pozornost. Hitmanovým záměrem není schovávat se před stráží jako ustrašené dítě, ale proniknout mezi ně a způsobit rozruch, aniž by ho s tím někdo spojoval. Záleží jen na hráči, zda využije během plnění mise násilí nebo ne, jelikož stráž nikdy sama bez prvotního podezření střelbu a násilí nepoužije.\n\nV prvních třech dílech je hráčova postava, 'Agent 47', limitována, co se týče pohybu: nemůže skákat, přelézat zdi nebo lézt po římsách. Je zde pár míst, kde se dát taková možnost uplatnit, ale herní prostředí tomu jinak uzpůsobeno není. Takové omezení má za následek jakousi pohybovou strohost – hráč není schopen pohybovat se plně dle vlastní vůle.\n\nV posledních dvou dílech je Hitman schopen i přeskakovat či přelézat menší překážky a lézt po 'tomu určených předmětech a k tomu určených místech' (jako pletivo, vinná réva, uvolněné cihly, bedny atd.). Je tu také možnost prolézt výtahovým poklopem na střechu výtahu a poté odtud např. uškrtit oběť jedoucí ve výtahu za pomocí struny.\n\nJedním z hlavních znaků herní série Hitman je ukazatel nápadnosti, který ukazuje kolik pozornosti Agent 47 přitahuje jak od veřejnosti, tak i od stráží. Tento ukazatel je závislý na řadě věcí. Například 'hlídkování' okolo domu nebo určité oblasti v uniformě strážce a s tomu odpovídající zbraní nepřitáhne tolik pozornosti jako pobíhání v uniformě číšníka v zakázané oblasti nebo v oblasti, kde nemá co dělat, zatímco v ruce drží zbraň místo předkrmu. \n\nVe většině případů je nutno schovávat oběti nebo se jich zbavovat s cílem vyhnutí se poplachu. V posledních dvou dílech \"\" a \"\" je pro schovávání těl spousta možností a míst (kontejnery, odpadkové koše apod.). Řada cílů může být zabita bez použité střelné zbraně, tento styl hraní je v posledních dvou dílech hry více než žádoucí. Hráč se musí soustředit více na herní prostředí, které se stává více a více interaktivním. Další možnost je i maskování vraždy jako nehody. Ty mohou být způsobeny např. RU-AP minou nebo těžkým předmětem, strčením někoho přes zábradlí a dalšími nápaditými způsoby:\n\n\nPočínaje druhým dílem série, \"Hitman: Silent Assassin\", je prosazován systém zabíjení max. 1 ranou, tzv. single shot. Tzn. použití struny, předmětů z okolí či 1 kulky. Hodnocení je zobrazováno po každé misi. Nejlepším je označení \"Tichý zabiják\", pro jehož splnění je potřeba splnit řadu dalších podmínek (viz níže).\n\nHerní série Hitman dovoluje hráči zabít svůj cíl nebo vedlejší oběti mnoha rozličnými způsoby. Od použití střelné zbraně, přes zbraně na blízko až po předměty získané z prostředí jako např. lopata, pohrabáč, tágo atd.). Od dílu \"In Hitman: Contracts\" se ve hře objevují navíc zbraně typu nůž, které ale hráč může použít nejen několikrát za sebou, ale i několika způsoby (např. přímé bodnutí, podříznutí hrdla, hod nožem přímo do krční tepny či opakované bodání až do vykrvácení. \n\n47 vlastní také touto hrou zpopularizovaný vraždící nástroj, tzv. garotu nebo 'strunu'. Tato struna je speciálně navržena pro škrcení, tomu odpovídají i úpravy. Struna obsahuje nabroušenou řeznou část a rukojeti, díky kterým je zabití nepřítele mnohem jednodušší a jistější. Jako jediný nástroj je možno ho brát na všechny mise během herního příběhu, Hitmanovi zůstane i po odhození všech dalších zbraní nebo při procházením detektory kovů. \n\nCílem hry a každé mise je dosažení statutu Tichý zabiják. Jedná se o jakési nejvyšší hodnocení výkonu během mise. Pro získání takového hodnocení je nutno, aby 47 zabil jen požadované cíle a nikoho dalšího. Dále pak použití jen objektů z prostředí, jako v díle \"Hitman: Absolution\" či omamných látek jako chloroform, jak tomu je v díle \"Hitman 2: Silent Assassin\" (tyto omamné látky mají ale jen dočasný účinek, který je závislý na dávce látky vpravené do těla oběti, na rozdíl od injekčních jedů). Díky těmto látkám může Hitman získat oblečení nebo přístupové body do dalších úrovní, aniž by je zabil a ztratil tak na nejvyšším možném hodnocení. V díle \"\" přibyla ještě možnost přidávat sedativa do jídel či nápojů, aby se Hitman nemusel setkat s obětí tváří v tvář. \"Hitman: Blood Money\" dále přináší možnost držet někoho jako rukojmí za použití menší zbraně a využít ho jako lidský štít. Tento rukojmí může být posléze omráčen nebo propuštěn. V některých případech a některých misích může nájemná vražda vypadat také jako nehoda (za použití prvku náhody, hlavně v díle \"Hitman: Blood Money\"), tím pádem budou tyto vraždy hodnoceny jako nehody, ne jako atentát a bude tak zvýšeno závěrečné hodnocení. Pozor je třeba si dát na náhodné kolemjdoucí, stejně jako na stráže, obě dvě skupiny lidí totiž mohou vystupovat jako svědci. V takovém případě je hodnocení pochopitelně nižší. Jestliže ale někdo (cíl nebo civilista) zemře náhodným způsobem či se mu stane nehoda, nezáleží na přítomnosti svědků. V pozdějších dílech série se také Agentu 47 nabízí možnost zabít svědky, předtím, než spustí alarm nebo kontaktují blízké stráže, a vrátit tak hodnocení zpět o stupeň výš. Je třeba ale brát v potaz vraždu nevinného člověka, což na hodnocení \"Tichý zabiják\" nestačí. Svědci také okamžitě alarmují stráže, jestliže uvidí Hitmana se převlékat, ukrývat se nebo nosit zbraň. \n\nPři určitých misích je předem dáno, jakým způsobem se má Agent 47 těla zbavit, jakým způsobem zabít oběť. Můžeme zmínit např. 'zamčení oběti v sauně za účelem zvýšení srdečního tepu a následného infarktu,' 'otrávení jídla oběti,' 'převlečení Agenta 47 za lékaře a sabotování chirurgického zákroku,' 'nahrazení repliky zbraně zbraní skutečnou' nebo 'manipulace s pyrotechnikou.'\n\nVe většině případů je důležité schovávat Hitmanovy oběti, ať už ty cílené nebo vedlejší. Agent 47 se tak může vyhnout nečekanému spuštění alarmu. Za tímto účelem můžeme ve hře nalézt celou řadu skrýší – od kontejnerů až po chladicí boxy. V opačném případě, kdy 47 oběti neschová, se tak vystavuje nebezpečí odhalení nebo podezřívavému chování ze stran stráží.\n\nHitmanova insignie se poprvé objevila už v prvním díle série \"Hitman: Codename 47\" na branách vily Prof. Dr. Otto Wolfgang Ort-Meyera, je k vidění po celé jeho laboratoři, i v bazénu plném krve, kde ho na konci dílu Agent 47 zabije. V díle \"Hitman: Contracts\" ho můžeme nalézt na podlaze klonovací laboratoře. Během hry je insignie k vidění i jako přaska opasku profesora Ort-Meyera. Ve čtvrtém díle \"Hitman: Blood Money\" se objevuje na knihách během misí jako tzv. easter egg.\n\nDalším místem, které je typické pro umístění této insignie je Hitmanova zbraň – AMT Hardballer, ve hře nazývaná jako 'Silverballer'. Znak je na zbrani vyryt z obou stran. V některých misích je vidět, že je znak jen vyryt, ale v dalších si můžeme všimnout, že je rytina vyplněna černou či červenou barvou. Znak je tím zvýrazněn. Insignii můžeme nalézt i na Hitmanově laptopu, kufříku či telefonu. Ve filmové verzi nosí 47 pár stříbrných manžetových knoflíčků s těmito insigniemi v červené barvě.\n\nMezinárodní agentura (ICA – International Contract Agency), známá i jen jako „Agentura“ je Hitmanův zaměstnavatel a Alma Mater. Tato agentura patří mezi světovou elitu ve svém oboru, je velmi štědře sponzorována a někdy bývá dokonce spojována s cizineckými legiemi. Náplní její práce jsou atentáty a nájemné vraždy. Stará se tak o problémy svých klientů. Má profesionální zabijáky po celém světě. V Americe, Asii i Evropě. Agentura úzce spolupracuje i s některými vládními a tajnými organizacemi jako jsou FBI, CIA, MI6 nebo NSA. Některé z nich jí poskytují informace, další záštitu a v neposlední řadě jsou některé z nich i klienty. Ačkoliv je agentura neutrální a eticky nevyhraněná, odmítá plnit zakázky dané na vládní úředníky. Bojí se vyvolání mezinárodního konfliktu. Proto většina cílů Agenta 47 jsou kriminálníci, členi gangů nebo hlavy podsvětí. \n\nMotto agentury je latinské „Merces Letifer“, což volně přeloženo znamená „smrtonosný obchod.“ Zajímavé je taky podobnost loga agentury jako takové s logem MI5. Podobnost se týká hlavně obrázku uprostřed trojúhelníku, znaků v rozích – zleva doprava I, O, I jako zkratka IO Interactive. U loga MI5 to je pak zleva doprava M, I, 5. \n\nAgentura používá jakési „zprostředkovatele“ jako Diana Burnwood pro práci s agenty. Ti zabezpečují hladký průběh operací pomocí komunikace s agenty přes vysílačku, telefon nebo osobní kontakt. Tito zprostředkovatelé také vysílají agenty pro pořizování, poskytování nebo výměnu informací. Standardní cena se při těchto obchodech pohybuje okolo 1500 dolarů za složku. V díle \"\" vystupuje Agent 47 ve složkách informací pod číslem BRO3886. Agentura se také musí potýkat s konkurenční společností podobného typu 'Franchise'. Tato společnost už se o zničení ICA několikrát pokusila, avšak zatím neuspěla. \n\nVe filmu \"Hitman\" je tato Agentura nahrazena 'Organizací'. Stejně jak Agentura i Organizace je úzce spojena s dalšími vládními organizacemi, které pro ni mají velmi důležitou roli. Je neutrální, co se chování, názorů a postojů ke světovým problémům týče. Zaobírá se problémy po celém světě, stejně jako Agentura v počítačové sérii vysílá své zabijáky do všech koutů planety. Rozdílem je, že zatímco Agentura ICA v počítačové podobě Hitmana nabírá lidi z okraje společnosti a trénuje je na zabijáky nebo zabijáky získává experimentálním klonováním, filmová Organizace místo toho nabírá sirotky, které trénuje a převychovává od útlého věku. Avšak, ve scéně, kdy 47 připoutává agenta FSB Yuri Marklova k vaně, tak u tikajících hodin na laptopu jasně vidět název ICA místo Organizace.\n\n\n\n\n\n\n\n\nCelá herní série Hitman obdržela vcelku pozitivní hodnocení. Díky tomuto hodnocení se řadí mezi hry s hodnocením nad 80% a tím pádem patří mezi světovou herní špičku, podle serveru GameRankings a MetaCritic. K březnu 2011 se prodalo 8 milionů kusů této série.\n\n"}
{"id": "871467", "url": "https://cs.wikipedia.org/wiki?curid=871467", "title": "Karel Kratochvíle", "text": "Karel Kratochvíle\n\nKarel Kratochvíle (* 27. dubna 1958 Písek) je český politik, od října 2014 senátor za obvod č. 12 – Strakonice, v letech 2004 až 2010 poslanec Poslanecké sněmovny PČR, v letech 1998 až 2006 a opět v letech 2010 až 2014 zastupitel města Písku, člen ČSSD.\n\nVystudoval VŠ zemědělskou. Pracoval jako zootechnik. Působil na postu viceprezidenta Asociace svazu chovatelů koní. Od roku 2012 je ředitelem Zemského hřebčince v Písku.\n\nVe volbách v roce 2002 kandidoval do poslanecké sněmovny za ČSSD (volební obvod Jihočeský kraj). Nebyl zvolen, ale do sněmovny usedl dodatečně v srpnu 2004 jako náhradník poté, co na mandát rezignoval poslanec Vladimír Špidla. Byl členem sněmovního výboru pro vědu, vzdělání, kulturu, mládež a tělovýchovu a od roku 2005 i členem zemědělského výboru. Poslanecký mandát obhájil ve volbách v roce 2006. Byl členem zemědělského výboru, v letech 2009-2010 jeho místopředsedou. Ve sněmovně setrval do voleb v roce 2010. V roce 2006 ho Mladá fronta DNES uvedla jako jednoho z nejméně aktivních poslanců. V končícím funkčním období podle údajů deníku ani jednou ve sněmovně nepromluvil v rozpravě. Kratochvíle to popřel a uvedl, že vystoupil minimálně dvakrát.\n\nV komunálních volbách roku 1998, komunálních volbách roku 2002 a komunálních volbách roku 2010 byl zvolen do zastupitelstva města Písek za ČSSD. Profesně se k roku 1998 uvádí jako zootechnik, k roku 2002 coby tajemník ACHK v ČR, roku 2006 jako poslanec a v roce 2010 se zmiňuje coby referent Zemědělské agentury Ministerstva zemědělství v Písku. V komunálních volbách roku 2014 obhájil za ČSSD post zastupitele města Písku, krátce na to ale na něj rezignoval.\n\nVe volbách do Senátu PČR v roce 2014 kandidoval za ČSSD v obvodu č. 12 – Strakonice. Se ziskem 16,38 % hlasů skončil v prvním kole na 2. místě a postoupil tak do druhého kola. V něm nakonec poměrem hlasů 51,25 % : 48,74 % porazil kandidáta TOP 09 a STAN Martina Gregoru a stal se senátorem.\n\nV komunálních volbách v roce 2018 obhajoval za ČSSD post zastupitele města Písek na 24. místě kandidátky, ale neuspěl. Skončil tak i v pozici radního města.\n\nJe ženatý, má dva syny.\n\n"}
{"id": "871475", "url": "https://cs.wikipedia.org/wiki?curid=871475", "title": "Mil Mi-40", "text": "Mil Mi-40\n\nMil Mi-40 byl projektovaný sovětský, resp. ruský vrtulník určený k transportu pěchotního družstva (cca 10 osob) na bojiště, kterému poté mohl poskytnou palebnou podporu svými zbraněmi. První návrhy pocházejí z roku 1983, jsou známy jen technické výkresy a modely. Ačkoli byl projekt nakrátko vzkříšen v 90. letech 20. století, nebyl zřejmě postaven ani prototyp. Poslední informace pocházejí z roku 1995, projekt je považován za zrušený.\n\nNavazoval na koncepci bitevního typu Mil Mi-24, konstrukčně vycházel z pozdějšího typu Mil Mi-28, z něhož převzal pohonnou soustavu, také nosník ocasního rotoru a některé elektronické a zbraňové systémy. I podvozek vypadal obdobně jako u Mi-28, jen v opačné konfiguraci. U Mi-40 měl nezatahovatelný podvozek dvojici kol na levém i pravém boku trupu plus příďové zdvojené kolo. Mi-28 má hlavní podvozek vepředu a vzadu je ocasní kolo. Hlavní rotor vrtulníku Mi-40 měl pět listů, ocasní měl dva dvoulisté souosé rotory ve tvaru písmene X. Na nosnících na boku trupu byly celkem 4 závěsy pro výzbroj.\n\nData z knihy \"Atlas vojenské techniky: Vrtulníky\", Magnet-press, 1994 (je uvedeno, že jde o předběžné údaje)\n\n\n\n"}
{"id": "871476", "url": "https://cs.wikipedia.org/wiki?curid=871476", "title": "Kanton Briey", "text": "Kanton Briey\n\nKanton Briey (fr. \"Canton de Briey\") byl francouzský kanton v departementu Meurthe-et-Moselle v regionu Lotrinsko. Tvořilo ho devět obcí. Zrušen byl po reformě kantonů 2014.\n\n"}
{"id": "871477", "url": "https://cs.wikipedia.org/wiki?curid=871477", "title": "Kanton Chambley-Bussières", "text": "Kanton Chambley-Bussières\n\nKanton Chambley-Bussières (fr. \"Canton de Chambley-Bussières\") byl francouzský kanton v departementu Meurthe-et-Moselle v regionu Lotrinsko. Tvořilo ho 12 obcí. Zrušen byl po reformě kantonů 2014.\n\n"}
{"id": "871478", "url": "https://cs.wikipedia.org/wiki?curid=871478", "title": "Pražský komorní balet", "text": "Pražský komorní balet\n\nPražský komorní balet je český nezávislý profesionální taneční soubor, jehož počátky sahají do 60. let 20. století. \n\nU zrodu souboru stáli Luboš Ogoun, Pavel Šmok a Vladimír Vašut, kteří v roce 1964 zakládají studio Balet Praha. Na původní ideu Baletu Praha navazuje choreograf Pavel Šmok v roce 1975 pod názvem Pražský komorní balet. Vznik tohoto souboru znamenal velký zlom ve vývoji československého baletu. Na repertoáru byly zejména choreografie Pavla Šmoka, zároveň však hostujících českých i zahraničních choreografů (L. Vaculík, P. Zuska, J. Kylián, R. North, Ch. Bruce, P. Delacroix, aj.).\n\nZa téměř půlstoletí činnosti a umělecké tvorby soubor prošel cílevědomým a úspěšným vývojem, stal se významným reprezentantem tanečního umění České republiky a hlavního města Prahy v zahraničí (Izrael, Austrálie, Indie, Čína, Německo, aj.) a získal řadu významných ocenění (Ceny Thálie za mimořádné jevištní výkony, Ceny českého literárního fondu za nejlepší choreografie, aj.). \nUmělecká rada Pražského komorního baletu v čele s prof. Ivankou Kubicovou, Markétou Perroud a Hanou Turečkovou pokračuje v tradici inovativního a progresivního souboru s českým a mezinárodním repertoárem.\n\n\n\n"}
{"id": "871484", "url": "https://cs.wikipedia.org/wiki?curid=871484", "title": "Evanston", "text": "Evanston\n\nNázev Evanston se může vztahovat k více místům:\n\nv Austrálii:\n\nv Kanadě:\n\nve Spojených státech amerických:\n"}
{"id": "871491", "url": "https://cs.wikipedia.org/wiki?curid=871491", "title": "Viktor Korček starší", "text": "Viktor Korček starší\n\nViktor Korček starší (25. července 1948, Poděbrady – 19. července 2012, Beroun) byl český výtvarník a „manažer kultury“. Je známý zejména díky své malířské činnosti - technika olej, nebo epromal. Město Beroun ho In memoriam ocenilo jako zakladatele mezinárodního hudebního festivalu Talichův Beroun. \n\nViktor Korček se narodil v Poděbradech, ale celý život prožil v Berouně. Původně vyučený lesník zde vystudoval dodatečně gymnázium. Poté studoval na Krajské konzervatoři v Praze v oborech scénografie, dejiny umění a divadelní kostýmy. Výtvarné školení podstoupil u prof. Bohumila Krause a také u profesora Karla Součka - národního umělce. Tzv. formální vzdělání dokončil v roce 1985 titulem magistr - na Filozofické fakultě UK v Praze v oboru Teorie kultury – dějiny umění. \n\nNejdříve pracoval jako výtvarník v propagaci, od roku 1975 až do počátku 90. let už jako vedoucí v oblasti kultury. Své aktivity dělil mezi činnost organizátorskou a výtvarnou. Kromě interiérové tvorby pro různé podniky a instituce realizoval řadu výstav např. Jana Preislera, Maxe Švabinského, rodiny Mánesů, Karla Svolinského a dalších. V tomto období vystavoval svá díla na individuálních i skupinových výstavách Praze, ale i v dalších krajích ČR.\n\nPo změně režimu 1989 začal podnikat. V těchto letech se věnoval stavební i bytové architektuře. Po roce 1999 dále studoval metodu epromal a vystavoval s plzeňskými výtvarníky ak. mal. Karlem Březinou a ak. soch. Břetislavem Holakovským. Viktor Korček st. vystavoval na salonech Českých, Moravských a Slezských výtvarníků v Litoměřicích, dále na častých výstavách v Berouně a Plzni.\n\nOd roku 2008 se vrátil do berounského uměleckého života a opět vystavoval v Městské galerii v Berouně. Zemřel v červenci 2012 po dlouholetém boji s rakovinou plic. \n\nMěl dceru Veroniku a syna Viktora. Oba dva se také věnují umění; dcera Veronika vystudovala uměleckou školu pro design a keramiku, kromě jiných technik se věnuje nejvíce navrhování šperků. Syn Viktor Korček sice vystudoval management a zdravotnictví, přesto však také tvoří dle otcova vzoru, nejraději pracuje s olejovými barvami a technikou epromal. \n\n\n"}
{"id": "871492", "url": "https://cs.wikipedia.org/wiki?curid=871492", "title": "Aucklandovy ostrovy", "text": "Aucklandovy ostrovy\n\nAucklandovy ostrovy ( \"Auckland Islands\") jsou neobydleným souostrovím tvořeným skupinou sopečných ostrovů ležících poblíž Nového Zélandu, pod jehož administrativní správu patří.\n\nSouostroví se nachází v subantarktické části jižního Tichého oceánu, asi ve vzdálenosti 460 km jižněji od Nového Zélandu. Je tvořeno největším Aucklandovým ostrovem (\"Auckland Island\", 510 km²), pak Adamsovým ostrovem (\"Adams Island\", 100 km²), malými ostrovy jako Enderbyův ostrov (\"Enderby Island\", 7 km²) a ostrov Zklamání (\"Disappointment Island\", 4 km²) a několika drobnými ostrůvky např.: Ewing Island, Rose Island, Dundas Island, Green Island, Masked Island. Souostroví se rozkládá mezi 50° 30' a 50° 55' jižní zeměpisné šířky a 165° 50' a 166° 20' východní zeměpisné délky.\n\nOstrovy se nacházejí v místech střetu Pacifické a Australské tektonické desky, vznikly následkem horotvorných procesů před 40 až 100 miliony let. Ostrovům dominují již nečinné, erodované pliocénní sopky, nejvyšším místem souostroví je Mount Dick vysoký 705 m na Adamsově ostrově. Západní pobřeží největších ostrovů (Aucklandovým a Adamsovým) jsou strmá a spadají přímo k mořské hladině, východní pobřeží je poznamenáno účinky zalednění a je rozekláno do pevniny hluboko zasahujícími fjordy a zátokami poskytující chráněná kotviště; ledovce se na ostrovech nedochovaly. Řeky jsou krátké, strmé a na vodu bohaté.\n\nJsou tam poměrně stabilní teploty, které se pohybují od +5 do +12 °C. Vanou tam však západní studené větry přinášející bohaté dešťové srážky, ročně spadne asi 1200 mm. Okolní vody jsou velmi bouřlivé a obloha je často zachmuřená, prší téměř v 80 % dnů.\n\nVe 13. století byly některé z ostrovů krátce obývány prehistorickými Polynésany, kteří tam, jak potvrzují archeologické nálezy, připluli v rámci tehdejšího rozpínání na vratkých lodích; byly to nejjižnější známé osady Polynésanů. V novodobé historii ostrovy objevil roku 1806 Abraham Bristow, kapitán na velrybářské lodi Oceán a pojmenoval hlavní ostrov po baronu Aucklandovi. Ostrovy dále prozkoumali mořeplavci v roce 1839 Jules Dumont d'Urville a roku 1840 James Clark Ross. \n\nOstrovy se velice brzy po objevení staly oblíbeným lovištěm tamních lachtanů. Ti byli v roce 1830 téměř vyloveni a dalších 20 let se lovily velryby v okolních vodách. Po roce 1850, když byly i tyto vyloveny, byly ostrovy lovci téměř opuštěny. Souostroví bylo pro své nepříznivé povětrnostní podmínky místem častého ztroskotání lodí, a proto byly na ostrovy dovezeny prasata, ovce a kozy jako zásoba potravy pro trosečníky, dostaly se tam také kočky a myši.\n\nV roce 1842 byli na Aucklandův ostrov přivezeni Maorové z Chathamských ostrovů (\"Chatham Islands\"), kteří tam přežívali díky lovu tuleňů a rostlině lenovníku (\"Phormium\"). Následně byla roku 1850 založena osada Hardwicke, s asi 200 obyvateli, která se měla stát základnou pro lov velryb a zemědělskou činnost. Po dvou a půl letech byla pro neúspěšnost uzavřena a osadníci byli společně s Maory odvezeni na Nový Zéland. V roce 1863 byly Aucklandovy ostrovy administrativně přiřazeny k Novému Zélandu. Za 2. světové války, mezi léty 1941 až 1945, tam byla meteorologická stanice jako součást vojenské pozorovací stanice.\n\nDo počátku 19. století nežili na Aucklandových ostrovech žádní suchozemští savci. Lidským přičiněním se na ostrovy dostaly prasata, ovce, kozy, kočky i myši. Tito býložravci, všežravci i šelmy zničili nejen mnoho původní flory, ale likvidovali i hnízdiště ptáků a lachtanů, kteří přicházeli pravidelně na ostrov vyvádět mláďata. V současné době byla introdukovaná zvířata téměř všechna odlovena a odvezena. Je zajímavé, že tato zdivočelá prasata žijící v izolovaném prostředí nemají mnohé současné nemoci, a jsou proto vhodná pro lékařské výzkumy. Adamsův ostrov a ostrov Zklamání byly těchto zvířat naštěstí ušetřeny, a proto je tam zcela původní prostředí.\n\nDruhy rostlin rostoucích na ostrovech jsou rozděleny většinou do pásem podle typu půdy a nadmořské výšky. Bylo zjištěno, že na ostrovech vyrůstá 233 taxonů rostlin. V oblasti okolo pobřeží rostou nejčastěji byliny, v nadmořské výšce asi 50 m začínají růst stromy rodu železnec (\"Metrosideros umbellata\"), jsou to nejjižněji rostoucí stromy v této oblasti. Výše vyrůstají různé keře jako korálovka, \"Coprosma foetidissima\", \"Dracophyllum longifolium\", \"Myrsine divaricata\" a \"Pseudopanax simplex\". Na vlhkých místech roste kapradina, sleziník, žebrovice, šáchor, \"Astelia linearisa\", \"Carpha alpina\", \"Centrolepis ciliata\" a \"Oreobolus pectinatus\". Výše již vyrůstají jen trsnaté traviny, včetně rodu \"Chionochloa antarctica\" tvořící trsy až 1,5 m vysoké. Úplně nahoře pak mechorosty a lišejníky. Ve skalních trhlinách a v suti se objevují \"Myosotis capitata\", \"Plantago aucklandica\" a \"Ranunculus pinguis\".\n\nSkoro každý ostrov má nějaké specifika, třeba na Aucklandově ostrově rostou tři druhy nápadných květin jednoho rodu \"Pleurophyllum criniferum\", \"Pleurophyllum hookeri\" a \"Pleurophyllum speciosum\" a nejjižněji rostoucí stromová kapradina \"Cyathea smithii\". Enderbyův ostrov má široké plochy porostlé bylinami \"Bulbinella rossii\", ostrov Zklamání rozsáhlé travnaté plochy a Ewing Island husté porosty rostliny \"Olearia\".\n\nAucklandovy ostrovy jsou velice příhodné k hnízdění mořských i k trvalému životu suchozemských ptáků. Zvláště od doby odstranění lidmi přivedených nepřátel (menší počet prasat, koček a myší zůstal jen na Aucklandově ostrově) se tam mohou v klidu rozmnožovat i celoročně přežívat. Mimo původních ptáků tam žije i několik druhů dovezených z Evropy. Vyskytují se hlavně tyto druhy:\n\nPravidelně tam přicházejí také vyvádět své potomky a pářit se dva druhy lachtanů: lachtan Forsterův a lachtan novozélandský, jehož 70 % roční populace se rodí právě na Aucklandových ostrovech.\n\nJiž roku 1934 prohlásila vlády Nového Zélandu Aucklandovy ostrovy za přírodní rezervaci a v roce 1998 byly vyhlášeny za součást Celosvětového dědictví s názvem \"Novozélandské subantarktické ostrovy\". Ostrovy jsou dnes neobydlené a je také zakázán jakýkoliv lov ve 12 mílovém pásmu okolo ostrovů. Bývají organizované pouze občasné \"turistické\" zájezdy na pozorování zvířat na Aucklandově a Enderbyově ostrově.\n\n\n\n"}
{"id": "871495", "url": "https://cs.wikipedia.org/wiki?curid=871495", "title": "Václav Vašíček", "text": "Václav Vašíček\n\nVáclav Vašíček (* 10. února 1991, Šumperk) je český fotbalový útočník, momentálně hrající za prvoligový klub SK Sigma Olomouc. Je bývalým mládežnickým reprezentantem Česka.\n\nS fotbalem začínal v týmu SK Sigma Olomouc, kde prošel všemi jejími mládežnickými výběry.\n\nV sezoně 2009/10 poprvé nastoupil za \"A\" tým. Stabilně se však do áčka neprobojoval a působil na hostování v jiných klubech. Nastupoval postupně za 1. SC Znojmo, FC Vysočinu Jihlava a opět za Znojmo. V létě 2014 se vrátil do Olomouce, která v ročníku 2013/14 sestoupila do 2. ligy. V klubu se mu střelecky dařilo a stal se se 13 vstřeleckými zásahy společně s Tomášem Poznarem a Ľubomírem Urgelou nejlepším střelcem druhé nejvyšší soutěže. Týmu rovněž pomohl k návratu do 1. ligy. Na podzim 2015 se mu v mužstvu střelecky nedařilo, dal pouze jeden gól v 10 střetnutích.\n\nPřed jarem 2011 zamířil hostovat do 1. SC Znojmo. V mužstvu působil celkem dva roky a nastoupil dohromady k 50 střetnutím, ve kterých se prosadil 20x.\n\nV lednu 2013 odešel na hostování do klubu FC Vysočina Jihlava. V Jihlavě měl společně s dalšími fotbalisty nahradit Stanislava Tecla, který tehdy přestoupil do Viktorie Plzeň. Za Vysočinu však odehrál pouze dva zápasy jako střídající hráč, v nichž branku nevsitíl. Vydržel zde jen půl roku a vrátil se zpět do Olomouce.\n\nPřed sezonou 2013/14 zamířil podruhé hostovat do Znojma, který v daném ročníku hrálo nejvyšší soutěž. 26. října 2013 vstřelil úvodní gól v ligovém utkání s 1. FK Příbram, Znojmo zvítězilo v duelu dvou týmů ze spodních pater tabulky 3:0. 29. listopadu 2013 v utkání proti domácímu týmu FK Teplice se jednou brankou podílel na vítězství Znojma 3:1. 8. března 2014 vsítil hattrick v ligovém utkání proti FK Baumit Jablonec (výhra 4:0). 3. května 2014 dal Václav Vašíček dva goly Liberci, účastníkovi evropských pohárů, a pomohl tak zvítězit Znojmu 4:1. Na konci sezony se ale zranil a nemohl tak pomoct týmu Znojma udržet první ligu. Znojmo i jeho Sigma Olomouc nakonec sestoupili a Vašíček se tak vrátil z hostování do druhé ligy. Za tým zaznamenal 10 přesných střeleckých zásahů v 25 utkáních.\n\nPřed jarem 2016 odešel na půlroční hostování s opcí na přestup do Dukly Praha\n\n"}
{"id": "871498", "url": "https://cs.wikipedia.org/wiki?curid=871498", "title": "Peter Blau", "text": "Peter Blau\n\nPeter Blau (7. února 1918 – 12. března 2002) byl americký sociolog.\n\nNarodil se ve Vídni, roku 1939 emigroval do USA. K jeho hlavním oblastem zájmu patřila byrokracie, svou analýzu velkých byrokratických institucí představil v knize \"The Dynamics of Bureaucracy\" z roku 1955. Rozvíjel též teorii sociální směny George Caspara Homanse, především v knize \"Exchange and Power in Social Life\" z roku 1964. Blau obohacuje Homansovu teorii o faktor velkých institucí. Zatímco Homans viděl společnost jako soubor jedinců, kteří neustále směňují jeden s druhým a snaží se maximalizovat svůj zisk (nikoli jen ekonomický, ale i emocionální atd.), Blau doplňuje, že velké sociální instituce a formace mají vlastní \"emergentní vlastnosti\", které nelze považovat za pouhé rozšíření vlastností individuí. Hovoří proto o Homansově \"psychologickém redukcionismu\". Blau též uznává, že se jedinci mohou pod různými sociálními tlaky dostat do vztahů, které pro ně výhody nepřinášejí (vykořisťování), a také uznává existenci vztahů nereciprocitních (přátelství, láska), čímž teorii sociální směny, často kritizovanou za příliš \"tržní pohled na sociální systémy\", zvícerozměrňuje.\n\n\n\n"}
{"id": "871503", "url": "https://cs.wikipedia.org/wiki?curid=871503", "title": "Kanton Cirey-sur-Vezouze", "text": "Kanton Cirey-sur-Vezouze\n\nKanton Cirey-sur-Vezouze (fr. \"Canton de Cirey-sur-Vezouze\") byl francouzský kanton v departementu Meurthe-et-Moselle v regionu Lotrinsko. Tvořilo ho sedm obcí. Zrušen byl po reformě kantonů 2014.\n\n"}
{"id": "871504", "url": "https://cs.wikipedia.org/wiki?curid=871504", "title": "Kanton Colombey-les-Belles", "text": "Kanton Colombey-les-Belles\n\nKanton Colombey-les-Belles (fr. \"Canton de Colombey-les-Belles\") byl francouzský kanton v departementu Meurthe-et-Moselle v regionu Lotrinsko. Tvořilo ho 31 obcí. Zrušen byl po reformě kantonů 2014.\n\n"}
{"id": "871505", "url": "https://cs.wikipedia.org/wiki?curid=871505", "title": "Kanton Conflans-en-Jarnisy", "text": "Kanton Conflans-en-Jarnisy\n\nKanton Conflans-en-Jarnisy (fr. \"Canton de Conflans-en-Jarnisy\") byl francouzský kanton v departementu Meurthe-et-Moselle v regionu Lotrinsko. Tvořilo ho 25 obcí. Zrušen byl po reformě kantonů 2014.\n\n"}
{"id": "871507", "url": "https://cs.wikipedia.org/wiki?curid=871507", "title": "Kanton Domèvre-en-Haye", "text": "Kanton Domèvre-en-Haye\n\nKanton Domèvre-en-Haye (fr. \"Canton de Domèvre-en-Haye\") byl francouzský kanton v departementu Meurthe-et-Moselle v regionu Lotrinsko. Tvořilo ho 27 obcí. Zrušen byl po reformě kantonů 2014.\n\n"}
{"id": "871508", "url": "https://cs.wikipedia.org/wiki?curid=871508", "title": "Kanton Jarville-la-Malgrange", "text": "Kanton Jarville-la-Malgrange\n\nKanton Jarville-la-Malgrange (fr. \"Canton de Jarville-la-Malgrange\") je francouzský kanton v departementu Meurthe-et-Moselle v regionu Grand Est. Tvoří ho 12 obcí. Před reformou kantonů 2014 ho tvořily 4 obce.\n\nod roku 2015:\n\npřed rokem 2015:\n\n"}
{"id": "871509", "url": "https://cs.wikipedia.org/wiki?curid=871509", "title": "Kanton Mont-Saint-Martin", "text": "Kanton Mont-Saint-Martin\n\nKanton Mont-Saint-Martin (fr. \"Canton de Mont-Saint-Martin\") je francouzský kanton v departementu Meurthe-et-Moselle v regionu Grand Est. Tvoří ho osm obcí. Před reformou kantonů 2014 ho tvořilo 8 obcí.\n\nod roku 2015:\n\n\npřed rokem 2015:\n\n"}
{"id": "871513", "url": "https://cs.wikipedia.org/wiki?curid=871513", "title": "Kanton Neuves-Maisons", "text": "Kanton Neuves-Maisons\n\nKanton Neuves-Maisons (fr. \"Canton de Neuves-Maisons\") je francouzský kanton v departementu Meurthe-et-Moselle v regionu Lotrinsko. Tvoří ho devět obcí.\n\nod roku 2015:\n\npřed rokem 2015:\n\n"}
{"id": "871516", "url": "https://cs.wikipedia.org/wiki?curid=871516", "title": "Kanton Saint-Nicolas-de-Port", "text": "Kanton Saint-Nicolas-de-Port\n\nKanton Saint-Nicolas-de-Port (fr. \"Canton de Saint-Nicolas-de-Port\") byl francouzský kanton v departementu Meurthe-et-Moselle v regionu Lotrinsko. Tvořilo ho 14 obcí. Zrušen byl po reformě kantonů 2014.\n\n"}
{"id": "871520", "url": "https://cs.wikipedia.org/wiki?curid=871520", "title": "Lednové povstání", "text": "Lednové povstání\n\nLednové povstání, ( \"Powstanie styczniowe\", \"Польское \"nebo\" Янва́рское восста́ние\"), proti Ruskému impériu vzniklo manifestem Prozatímní národní vlády 22. ledna 1863 na území Kongresového Polska, od 1. února 1863 Litvy, Běloruska a části Ukrajiny a Ruska a trvalo do roku 1864, kdy bylo definitivně poraženo. Vzniklo spontánně z odporu mladých Poláků, kteří odmítali sloužit v Ruské armádě a utíkali do lesů. K nim se připojila polská šlechta a mnoho měšťanů. Polské skupiny, často vyzbrojené jen kosami, musely brzy přejít ke gerilové válce, ale boje trvaly 18 měsíců.\n\nBylo to největší polské národní povstání, setkalo se s mezinárodní podporou nejen veřejného mínění. Mělo charakter partyzánské války s přibližně 1200 bitev a střetů. Přes počáteční úspěchy skončilo porážkou povstalců, z nichž několik desítek tisíc padlo v bojích, téměř jeden tisíc bylo popraveno, 38 000 odsouzeno na nucené práce a na Sibiř a okolo deseti tisíc emigrovalo. Po bitvách Rusové pálili obce, které ukrývaly povstalce a vraždili civilní obyvatelstvo. Zničeny byly četné kulturní statky, např. rozsáhlý archiv Zamojských ve Zvěřinci. Vilno zpacifikovaly oddíly Michaila Muravjova, zvaného \"Věšátěl\". V Litvě padlo asi 10 000 polských šlechticů z celkového počtu 40 tisíc, to jest každý čtvrtý Polák..\n\nPo porážce povstání bylo několik set lidí popraveno a 20 až 70 tisíc deportováno na Sibiř. Následovala další vlna emigrace zejména vzdělaných lidí na Západ, především do Francie. Ruština se stala úředním jazykem, všechno vyučování kromě náboženského muselo být v ruštině. Polské království bylo roku 1867 plně inkorporováno do Ruského impéria, přejmenováno na Poviselský kraj a správně rozčleněno na 10 provincií s gubernátory v čele. Šlechta byla potrestána zvláštní daní, většina statků byla zkonfiskována a půda rozdělena poddaným. Krátce po porážce povstání bylo na polském území zrušeno nevolnictví (na ruském území už o 3 roky dříve), čímž si ruská vláda získala polské rolníky. Pozdější rozvoj průmyslu a měst i s tím spojené zlepšení životní úrovně situaci v Polsku na několik desetiletí napomohlo uklidnit.\n\n"}
{"id": "871521", "url": "https://cs.wikipedia.org/wiki?curid=871521", "title": "Hans F. K. Günther", "text": "Hans F. K. Günther\n\nHans Friedrich Karl Günther (16. února 1891 Freiburg – 25. září 1968 Freiburg) byl německý rasový vědec a eugenik. Učil na univerzitách v Jeně, Berlíně a Freiburgu. Napsal spoustu knih a esejů o rasové teorii. Byl členem nacistické politické strany NSDAP.\n\nGünther byl synem hudebníka. Studoval na univerzitě Alberta-Ludvíka ve Freiburgu. Chodil na přednášky zoologie a geografie. V roce 1911 strávil semestr v Sorbonně v Paříži. Doktorátu dosáhl roku 1914. Téhož roku narukoval do první světové války. Byl raněn a poté neschopen boje, takže sloužil u Červeného kříže.\n\nPo válce v roce 1919 začal se svou spisovatelskou kariérou. Napsal polemickou práci nazvanou \"Ritter, Tod und Teufel. Der heldische Gedanke\" („Rytíř, smrt a ďábel. Hrdinská myšlenka“) - přepracoval tradiční německý pohanský romantický nacionalismus do formy biologického nacionalismu. Tato práce zaujala i Heinricha Himmlera.\n\nV roce 1922 Günther studoval na univerzitě ve Vídni a pracoval v muzeu v Drážďanech. V roce 1923 se přestěhoval do Skandinávie a žil tam se svou druhou manželkou, která byla Norka. V roce 1935 se stal profesorem na univerzitě v Berlíně, kde učil o rase, biologii člověka a venkovskou etnografii. Od roku 1940 do roku 1945 působil jako profesor na univerzitě Alberta-Ludvíka.\n\nZískal spoustu ocenění. V roce 1935 byl prohlášen za svou vědeckou práci „pýchou NSDAP“. V roce 1940 získal medaili za umění a vědu od Adolfa Hitlera. V březnu roku 1941 byl přijat jako čestný host na konferenci Alfreda Rosenberga o studii židovské otázky.\n\nPo druhé světové válce byl Günther umístěn v internačních táborech po dobu tří let.\n\nGünther evropskou populaci rozdělil do šesti rasových skupin - Nordický typ (Nordische Rasse), Fálský typ (Fälische Rasse), Baltický typ (Ostbaltische Rasse), Dinárský typ (Dinarische Rasse), Alpínský typ (Ostische Rasse) a Mediteránní typ (Westische Rasse). Podle Günthera byl Nordický rasový typ zakladatelem vlivných kultur téměř po celém světě.\n\n"}
{"id": "871522", "url": "https://cs.wikipedia.org/wiki?curid=871522", "title": "Kostel svatého Martina (Luleč)", "text": "Kostel svatého Martina (Luleč)\n\nŘímskokatolický farní kostel svatého Martina v Lulči se nachází na kopci nad obcí, zvaném Liliová hora. V pramenech se objevuje již na počátku 15. století, dnešní stavba je z let 1751–1753. Je chráněn jako kulturní památka České republiky. Jde o farní kostel farnosti Luleč.\n\nKe kostelu vede z obce Křížová cesta.\n\n\n"}
{"id": "871523", "url": "https://cs.wikipedia.org/wiki?curid=871523", "title": "Arnold Šimonek", "text": "Arnold Šimonek\n\nArnold Šimonek (* 19. září 1990) je slovenský fotbalový útočník. V říjnu 2014 se kvůli přetrvávajícím zdravotním problémům rozhodl přerušit svoji fotbalovou kariéru. Od té doby hraje nižší slovenské ligy, od července 2016 za celek OFK Velký Lapáš.\n\nS fotbalem začal v šesti letech v Dubníku, ovšem po třech letech v roce 1999 přestoupil do FKM Nové Zámky. Tady vydržel až do žákovské kategorie, kde se předvedl 37 vstřelenými góly ve 14 zápasech. Tím si vysloužil nabídky z bratislavského Interu, Banské Bystrice i Košic, ale nakonec se rozhodl pro Nitru, kde se v té době začal rozbíhat fotbalová akademie. V Nitře se v kategorii starších žáků stal mistrem Slovenska a podařilo se mu pomoci týmu do finále Nike Cupu. V roce 2007 si ho trenér Pavel Hapal vytáhl do áčka, kde ho postavil do základu v zápase Corgoň ligy proti Slovanu Bratislava. Nitra tehdy skončila v lize třetí, ovšem Šimonek už kvůli zlomené noze do dalšího zápasu áčka v té sezoně nenaskočil. Po Hapalovi převzal tým v další sezoně Pavel Malura a po něm v rychlém sledu Marián Süttö a Petar Kurčubić a tým nakonec skončil 11. Šimonek se do sestavy probojoval až za Kurbučiće a proti Artmedii Petržalka zaznamenal svůj premiérový gól. Pod novým trenérem Ivanem Galádem se Šimonek stal stabilním členem základní sestavy, pomohl Nitře ke 4. místu a zahrál si i v Evropské lize (v předkole proti maďarskému Györu).\n\nV červenci 2010 odešel hostovat do Vysočiny Jihlava, ovšem v červenci 2011 byl zpátky v Nitře. V lednu 2013 se do Jihlavy vrátil na přestup a podepsal zde smlouvu na 3,5 roku.\n\nV srpnu 2013 odešel na roční hostování s následnou opcí na přestup do tureckého druholigového týmu Manisaspor, který o něj projevil velký zájem. Jeho hostování však v podstatě skončilo už na konci prosince téhož roku, když dostal infekci a do dalších zápasů již nenastoupil.\n\nV létě 2014 odešel na půlroční hostování do TJ Spartak Myjava.\n\nŠimonek působil v mládežnických reprezentacích Slovenska včetně týmu do 21 let. Zúčastnil se kvalifikace na Mistrovství Evropy hráčů do 21 let 2013 konaného v Izraeli, kde Slovensko obsadilo s 15 body druhé místo v konečné tabulce skupiny 9 za první Francií (21 bodů). Skóroval 6. září 2011 proti domácímu Kazachstánu (výhra 1:0) a 11. října 2011 proti domácímu Lotyšsku (výhra Slovenska 6:0). Slovensko se na závěrečný šampionát neprobojovalo přes baráž, v níž vypadlo po prohrách 0:2 doma i venku s Nizozemskem.\n\n"}
{"id": "871524", "url": "https://cs.wikipedia.org/wiki?curid=871524", "title": "Zápas o titul mistryně světa v šachu 1975", "text": "Zápas o titul mistryně světa v šachu 1975\n\nDesátý zápas o titul mistryně světa v šachu byl posledním kláním, ve kterém zvítězila mistryně světa Nona Gaprindašviliová. Vyzývatelkou jí byla Nana Aleksandrijová. Zápas se uskutečnil od 20. října do 1. prosince roku 1975 v Picundě a v Tbilisi v Sovětském svazu. Hlavním rozhodčím byl Miroslav Filip z Československa, sekundantem Gaprindašviliové Ajvars Gipslis a sekundantem Aleksandrijové Buchuti Ivanovič Gurgenidze. Zápas byl nekompromisní bitvou, když jen jedna partie z dvanácti skončila remízou. Gaprindašviliová převzala iniciativu od třetí partie, po sedmi kolech vedla 5,5:1,5 a vedení již s přehledem udržela. Zvítězila nakonec 8,5:3,5.\n\n\n"}
{"id": "871527", "url": "https://cs.wikipedia.org/wiki?curid=871527", "title": "Petr Krill", "text": "Petr Krill\n\nPetr Krill (* 27. května 1941 Ráječek) je český politik, v 90. letech 20. století starosta Šumperka, počátkem 21. století poslanec Poslanecké sněmovny za ODS.\n\nNarodil se ve vesnici Ráječek u Zábřehu. Absolvoval jedenáctiletou střední školu v Zábřehu, maturoval v roce 1958. Pak vystudoval fakultu strojního inženýrství Vysoké školy strojní a textilní v Liberci (obor strojírenské technologie). Tuto školu dokončil v roce 1963, pak prodělal základní vojenskou službu a následně začal pracovat v podniku \"Závod 1. pětiletky\" (později \"Pramet\") v Šumperku. V závodě pak setrval do roku 1988 a působil na různých výrobních a technických pozicích. Pak přešel do Výzkumného ústavu práškové metalurgie.\n\nPo sametové revoluci se začal politicky angažovat. Za Občanské fórum byl v komunálních volbách roku 1990 zvolen do zastupitelstva Šumperku. Do zdejšího zastupitelstva se opětovně dostal v komunálních volbách roku 1994, komunálních volbách roku 1998, komunálních volbách roku 2002 a komunálních volbách roku 2010, nyní již za ODS. Profesně se k roku 1998 uvádí jako starosta, k roku 2002 coby poslanec a k roku 2010 jako důchodce. Post starosty vykonával od roku 1994. Byl členem Rady Svazu měst a obcí ČR a členem předsednictva Svazu obcí střední Moravy.\n\nV senátních volbách roku 2000 neúspěšně kandidoval do horní komory za senátní obvod č. 65 - Šumperk. Získal v 1. kole 24 % hlasů a postoupil do 2. kola, v němž ho ale poměrem 59:41 porazil a senátorem se stal lidovec Adolf Jílek. Ve volbách v roce 2002 byl zvolen do poslanecké sněmovny za ODS (volební obvod Olomoucký kraj). Byl členem sněmovního petičního výboru a členem výboru pro evropskou integraci (později oficiálně výbor pro evropské záležitosti, v němž v letech 2004-2006 působil jako místopředseda. Poslanecký mandát obhájil ve volbách v roce 2006. Byl nadále místopředsedou výboru pro evropské záležitosti a také byl členem zahraničního výboru. Ve sněmovně setrval do voleb v roce 2010.\n\nJe podruhé ženatý. Z prvního manželství má dvě dcery. S druhou manželkou Milenou měli dvě děti.\n"}
{"id": "871528", "url": "https://cs.wikipedia.org/wiki?curid=871528", "title": "Tradiční analogový telefonní systém", "text": "Tradiční analogový telefonní systém\n\nNázev tradiční nebo analogový telefonní systém se používá v češtině jako ekvivalent anglického výrazu Plain ordinary telephone service – POTS, který označuje telefonní službu určenou k přenosu hlasu, která dlouhou dobu představovala (a v některých zemích stále představuje) základní formu připojení soukromých (bytových) i firemních účastníků do telekomunikačních sítí. Dřívější označení Post Office Telephone Service/System se ve většině zemí po oddělení telefonních firem od státních poštovních organizací přestalo používat. V České republice, případně v bývalém Československu se POTS z velké části překrývá s pojmem Jednotná telefonní síť (JTS).\n\nOznačení \"tradiční\" odráží fakt, že tato základní telefonní služba je dostupná prakticky od zavedení veřejného telefonního systému koncem 19. století i v době pokročilejších forem telefonie jako je ISDN, mobilních telefonů a VoIP. Základní služba nedoznala z pohledu běžného uživatele velkých změn bez ohledu na to, že komunikační okruhy veřejných telefonních sítí se průběžně modernizují v souladu s pokrokem v digitálních komunikacích (zavedení tónové volby, elektronických ústředen, optických kabelů); nicméně kromě zlepšení kvality zvuku je většina změn pro běžného účastníka prakticky nepozorovatelná.\n\nTradiční telefonní systém zahrnuje:\n\n\nMnoho doplňkových služeb začalo být dostupné pro telefonní účastníky v souvislosti digitalizací telefonních ústředen během 70. a 80. let dvacátého století:\n\n\nDíky velkému rozšíření tradiční telefonní sítě byly nové formy komunikačních zařízení jako modemy a faxy navrhovány tak, aby byly schopny přenášet digitální informace přes tradiční telefonní síť.\n\nVe většině případů je funkce účastnického vedení (tak zvané místní smyčky) sloužící pro připojení telefonního přístroje k ústředně prakticky nezměněna a zůstává kompatibilní s telefony s pulzní volbou, přestože její používání sahá k začátku 20. století.\n\nÚčastnické vedení z místní ústředny nebo koncentrátoru je obvykle tvořeno jedním párem kroucené dvoulinky a na straně účastníka je zakončeno konektorem RJ11. Z ústředny je obvykle je napájeno stejnosměrným napětím −48 až 60 V zálohovaným pomocí rozsáhlé sady baterií (zapojených sériově) a v některých případech i elektrickým generátorem, který zajišťuje funkčnost telefonních linek i během delších výpadků elektrické sítě. Účastnické vedení má typicky odpor okolo 300 ohmů, a nemůže ohrozit zdraví a život lidí (přestože zkratování vedení může způsobit nepříjemný pocit).\n\nPřes své omezené schopnosti, malou šířku pásma a žádnou podporu mobility poskytuje tradiční telefonní síť vyšší spolehlivost než ostatní telefonní systémy (mobilní telefony, VoIP, atd.). Mnoho telefonních společností usiluje o dosažení dostupnosti oznamovacího tónu ve více než 99.999% případech zvednutí telefonu. Je to v marketingu a inženýrských srovnáních často citovaný standard nazývaný pětidevítková dostupnost nebo spolehlivost. Znamená, že po zvednutí mikrotelefonu není linka dostupná (obsazeno, porucha, apod.) pro volání nejvýše 5 minut za rok.\n\n\n"}
{"id": "871532", "url": "https://cs.wikipedia.org/wiki?curid=871532", "title": "Olga Bolșova", "text": "Olga Bolșova\n\nOlga Bolșova (též často Olga Bolšova; * 16. června 1968 Kišiněv, Moldavská SSR) je bývalá moldavská atletka, která se v 90. letech specializovala na skok do výšky. V závěru své kariéry se věnovala trojskoku.\n\nProvdala se za překážkáře a olympionika Vadima Zadojnova. Dcera Aliona Bolsovová je profesionální tenistka. Rodina žije v Katalánsku. \n\nNejvětší úspěch své kariéry zaznamenala na halovém ME ve Stockholmu v roce 1996, kde vybojovala výkonem 194 cm bronzovou medaili. Na Letních olympijských hrách 1996 v Atlantě postoupila do finále, kde obsadila 11. místo (193 cm). Z kvalifikace postoupila také v roce 1997 na halovém MS v Paříži, kde skončila devátá.\n\nJejím nejlepším výsledkem v trojskoku bylo 4. místo na halovém MS 2001 v Lisabonu. Od bronzové medaile ji dělily pouhé dva centimetry. Hned v první sérii vylepšila hodnotu národního rekordu na 14,17 metru. V dalších sériích se však již nezlepšila a bronz vybojovala výkonem 14,19 m Američanka Tiombe Hurdová. Na MS v atletice 2001 v Edmontonu a na evropském šamionátu v Mnichově v roce 2002 skončila devátá.\n\n\"Hala\"\n\n\"Dráha\"\n\n"}
{"id": "871536", "url": "https://cs.wikipedia.org/wiki?curid=871536", "title": "Oxid iridičelý", "text": "Oxid iridičelý\n\nOxid iridičelý (IrO) je binární sloučenina kyslíku a iridia. Tato látka byla připravena fotochemickým přesmykem <nowiki>[</nowiki>(η-O)IrO<nowiki>]</nowiki> v pevném argonu při teplotě 6 K. Za vyšších teplot nemůže tato látka existovat. Kation této látky [IrO] má formální oxidační číslo IX, navrhovaný český název je kation tetraoxoiridutý (přípona \"-utý\" pro ox. č. 9).\n"}
{"id": "871538", "url": "https://cs.wikipedia.org/wiki?curid=871538", "title": "Vladimír Valenta (hygienik)", "text": "Vladimír Valenta (hygienik)\n\nVladimír Valenta (* 14. října 1958) je český lékař a od října 2012 do července 2016 hlavní hygienik České republiky.\n\nV roce 1983 vystudoval Lékařskou fakultu hygienickou Univerzity Karlovy v Praze (MUDr.).\n\nAtestaci vykonal v oboru hygiena a epidemiologie (1986) a o čtyři roky později absolvoval specializační atestaci v oboru hygiena všeobecná a komunální (1990). Roku 1996 pak obdržel specializaci pro obor veřejné zdravotnictví.\n\nPostgraduální studium zakončil v roce 2007 na Fakultě vojenského zdravotnictví Univerzity obrany v Hradci Králové (Ph.D.).\n\nPrvní dva roky po promoci působil na Okresní hygienické stanici v Jablonci nad Nisou, odkud v roce 1985 přešel na pozici vedoucího oddělení hygieny všeobecné a komunální Okresní hygienické stanice v Liberci, kterou následně deset let vedl.\n\nV roce 2001 se stal krajským hygienikem a ředitelem Krajské hygienické stanice Libereckého kraje. V říjnu 2012 byl vládou na návrh ministra zdravotnictví Leoše Hegera jmenován hlavním hygienikem České republiky, když na této pozici vystřídal Michaela Víta. V roce 2016 se nepřihlásil do výběrového řízení dle nového služebního zákona a v polovině června 2016 schválila Vláda ČR, že jej ve funkci nahradí Eva Gottvaldová. Ta se funkce ujala k 15. červenci 2016, Vladimír Valenta se vrátil na místo krajského hygienika Libereckého kraje.\n\nK roku 2012 působil v následujících institucích a organizacích:\n\n"}
{"id": "871540", "url": "https://cs.wikipedia.org/wiki?curid=871540", "title": "Děkanát Telč", "text": "Děkanát Telč\n\nDěkanát Telč nebo děkanství telčské je územní část brněnské diecéze. V současné době zahrnuje 29 římskokatolických farností.\n\n"}
{"id": "871541", "url": "https://cs.wikipedia.org/wiki?curid=871541", "title": "Děkanát Vranov", "text": "Děkanát Vranov\n\nDěkanát Vranov nebo děkanství vranovské je územní část brněnské diecéze. V současné době zahrnuje 20 římskokatolických farností.\n\n"}
{"id": "871544", "url": "https://cs.wikipedia.org/wiki?curid=871544", "title": "Raimond VII. z Toulouse", "text": "Raimond VII. z Toulouse\n\nRaimond VII. z Toulouse též Raimond VII. ze Saint-Gilles ( \"Ramon VII de Tolosa\", \"Raymond VII de Toulouse\", červenec 1197, Beaucaire – 27. září 1249, Millau) byl hrabě z Toulouse, vévoda z Narbonne a markýz z Provence od roku 1222 až do své smrti.\n\nNarodil se jako syn toulouského hraběte Raimonda VI. a jeho manželky Jany, dcery anglického krále Jindřicha II. a Eleonory Akvitánské.\n\nV roce 1216 vedl vzpouru v toulouském hrabství proti Šimonovi z Monfortu. Spolu se svým otcem se mu postupně podařilo obnovit svou mocenskou přítomnost v hrabství. V září 1217 tak Raimond VII. znovu získal Toulouse. Při jeho opětovném obléhání křižáky byl 25. června 1218 Šimon z Montfortu zabit kamenem vystřeleným z praku. Po jeho smrti přešel Raimond do úspěšné protiofenzivy a do roku 1222 získal jeho zásluhou jeho otec nazpět většinu svých území.\n\nV letech 1227–1229 pokračovala královská armáda pod vedením Humberta z Beaujeu v křížové výpravě proti albigenským zahájené Ludvíkem VIII. Sám král Ludvík IX. se tažení nezúčastnil. Výprava byla ukončena pařížskou smlouvou podepsanou 12. dubna 1229. Raimondu VII. se sice podařilo udržet většinu svých území, ale jeho dcera a jediná dědička Jana se měla provdat za jednoho z Ludvíkových bratrů a přinést mu věnem hrabství Toulouse. Pokud by Raimond neměl další potomky, měla Jana zdědit i ostatní jeho panství. Kdyby se Jana se svým manželem nedočkala potomků, mělo se celé jejich panství stát součástí francouzské koruny. Ludvík smlouvou získal severní část albigenského kraje včetně města Albi. Získal také do zástavy sedm hradů včetně citadely v Toulouse.\n\nRoku 1241 se Raimond v marné touze po synovi, jehož narozením by zvrátil situaci ve svůj prospěch, rozvedl se svou ženou Sanchou, dcerou aragonského krále Alfonse II. Poté začal jednat o manželském sňatku se Sanchou, dcerou provensálského hraběte Ramona Berenguera V. Ke sňatku bylo zapotřebí papežského dispenzu. Papež Celestýn IV. právě zemřel a volba nového se v dohledné době nekonala. Raimond se tedy roku 1243 oženil s Markétou, dcerou Huga z Lusignanu. Neplodný svazek byl zrušen z důvodu blízkého příbuzenství v září 1245. Raimond se syna nedočkal a zemřel v září 1249. K poslednímu odpočinku byl uložen vedle své matky v klášteře Fontevrault.\n\n"}
{"id": "871545", "url": "https://cs.wikipedia.org/wiki?curid=871545", "title": "Raimond VI. z Toulouse", "text": "Raimond VI. z Toulouse\n\nRaimond VI. z Toulouse ( \"Ramon VI de Tolosa\", \"Raymond VI de Toulouse\", 27. října 1156, Saint-Gilles – 2. srpna 1222, Toulouse) byl hrabě z Toulouse, Saint-Gilles, Rouergue a markýz provensálský. Na svém území nechal Raimund stejně jako jeho otec volně praktikovat příznivce katarské církve, což se mu stalo osudným.\n\nNarodil se jako syn toulouského hraběte Raimonda V. a jeho manželky Konstancie, dcery francouzského krále Ludvíka VI. Vládu převzal po smrti otce roku 1194 a ihned se mu podařilo zničením kláštera Saint-Gilles popudit proti sobě papeže Celestýna III., který jej exkomunikoval. Celestýnův nástupce Inocenc III. přislíbil Raimundovi zrušení exkomunikace, pokud podpoří křížovou výpravu do Svaté země a boj proti herezi.\n\nOd roku 1204 tak přicházeli do země papežští legáti v podobě cisterciáků a španělských kleriků a snažili se kázáním přesvědčit obyvatelstvo k návratu k víře pravé. V roce 1207 hrabě dostal od papeže výtku, že nedodržuje přísahu, nadržuje herezi a neposlouchá svatého otce. Nad jeho zeměmi byl vyhlášen interdikt, kdy nemohly probíhat bohoslužby a být udělovány svátosti. 14. ledna 1208 byl zabit papežský legát Petr z Castelnau. Vražda se stala důvodem k nové exkomunikaci hraběte a jeho obvinění z hereze, což by znamenalo konfiskaci jeho obrovského majetku pro něj i jeho dědice. Hrabě se pokusil s kurií vyjednat smír a vydal sedm vyžádaných strategicky položených hradů.\n\nZatímco se chystal na veřejné pokání v Saint-Gilles, tak k papežským výzvám dosud vlažný francouzský král Filip II. dal svolení svým vazalům, aby se zúčastnili křížové výpravy na jih. 18. června 1208 se Raimund veřejně kál, nechal se před opatstvím jen v košili zbičovat a následně byl donucen přislíbit poslušnost vůdcům kruciáty.\n\nBěhem června 1208 se shromáždilo křižácké vojsko živené přísliby o odpustkách a majetku nevěřích v Lyonu. Raimond se k vojsku připojil ve Valence a vydal jako rukojmího svého syna. Následoval masakr v Béziers a obléhání Carcassonne, jehož kapitulace vyústila ve volbu nového pána zabraného panství, jímž se stal Šimon z Montfortu. Místní vikomt Raimond Roger Trencavel zemřel v listopadu téhož roku ve vězení. Zdá se, že Raimond z Toulouse se během těchto událostí v křižáckém táboře zdržoval, ale aktivně se neúčastnil, což vedlo k jeho dalšímu obvinění, že neplní dané sliby. Marně se pokusil získat na svou stranu krále Filipa II. a při osobní audienci u papeže se dočkal příslibu soudního procesu. Příští dva roky se vyjednávalo a 27. ledna 1211 na koncilu v Montpellieru dostal Raimond od papežských legátů seznam požadavků, které rozhodně nemohl přijmout. Měl se vzdát vlády, vstoupit do rytířského řádu a povinně se zúčastnit kruciát do Svaté země. 15. dubna 1211 byl papežem opět exkomunikován, stáhl se do Toulouse a chystal se na válku, která byla již od počátku křížové výpravy vedena s nevídanou krutostí. Kataři byli hromadně upalováni, mnohá obléhání končila maskarem poražených a to na obou stranách.\n\nV září 1211 byl Montfortem poražen u Castelnaudary. Rok 1213 mu přinesl dočasnou naději, když papež na základě diplomatického umění aragonského krále Petra II. nařídil Montfortovi, aby vrátil Raimondovi jeho území. Po nátlaku papežských legátů svá nařízení odvolal a Petra II. si v bitvě u Muretu našla smrt. Raimond se spasil útěkem a vyhledal azyl na anglickém dvoře. Papežský legát Petr z Beneventa sice zařídil Raimondovi po návratu roku 1214 zproštění viny, ale země hraběte byly nadále pod nadvládou Šimona z Montfortu a to po lateránském koncilu se souhlasem papeže.\n\nDo následné vzpoury se zapojil i Raimondův syn a podařilo se mu dobýt Beaucaire. Začal vydávat listiny s tituly, které mu měly náležet. 13. září 1217 Raimond VI. v čele okcitánského vojska hladce vtáhl do svého bývalého města Toulouse a začala horečná výstavba křižáky zbořených hradeb, na níž se podílely všechny vrstvy obyvatelstva. Následovalo dlouhé obléhání. Na začátku června přijel do města Raimond VII. s posilami. 25. června 1218 byl Montfort příhodně zabit kamenem z katapultu. O rok později město marně obléhal francouzský princ Ludvík.\n\nRaimond VI. získal díky oslabení křižáků až do své smrti většinu svého původního území. Zemřel exkomunikovaný v srpnu 1222 přikryt řádovým pláštěm johanitů a byl pohřben do prostého hrobu mimo posvěcenou půdu na pozemku johanitského konventu a ani snaha jeho syna o zproštění klatby nepřinesla žádaný výsledek.\n\nRaimond byl ženatý mnohokrát a zdá se, že své manželky týral. Beatrix z Béziers, která byla v kontaktu s katarským učením, Raimond zapudil, čímž proti sobě popudil Trencavely, své vazaly. Sňatkem s Johanou byl sice zažehnán vleklý konflikt jeho rodu s vládci Akvitánie, ale manželství se stejně jako ta předchozí nepovedlo. Však ještě v době Janina sňatku dvě z jejích předchůdkyň žily, první v klášteře v Albi a druhá zapuzena. Poslední manželkou byla Eleonora, sestra aragonského krále Petra a přestože byla zřejmě neplodná, nebyla svým chotěm zapuzena a zemřela po únoru 1226 jako vdova.\n\n\n"}
{"id": "871549", "url": "https://cs.wikipedia.org/wiki?curid=871549", "title": "Roberto Maroni", "text": "Roberto Maroni\n\nRoberto Maroni (* 15. března 1955, Varese) je italský politik, od 1. července 2012 federální sekretář politické strany Liga Severu usilující o nezávislost severní Itálie. Od roku 1992 je členem italské poslanecké sněmovny (za Lombardii) a v letech 1994-1995 a 2008-2011 byl ministrem vnitra a v letech 2001 až 2006 ministrem práce ve vládách Silvia Berlusconiho.\n\nPovoláním je právník, studium práva ukončil v roce 1979 na Milánské univerzitě prací z občanského práva.\n"}
{"id": "871550", "url": "https://cs.wikipedia.org/wiki?curid=871550", "title": "Lydia Lamaison", "text": "Lydia Lamaison\n\nLydia Lamaison (5. srpna 1914, Mendoza, Argentina – 20. února 2012, Buenos Aires, Argentina) byla argentinská herečka. Hrála v mnoha filmech i seriálech, např. \"Divoký anděl\", \"Milosrdné lži\" a \"Děvka a velryba\".\n\n\n\n\n"}
{"id": "871562", "url": "https://cs.wikipedia.org/wiki?curid=871562", "title": "Radek Krejčík", "text": "Radek Krejčík\n\nRadek Krejčík (* 27. února 1974) je bývalý český fotbalista, záložník.\nHrál za FC Slovan Liberec, Bohemians Praha, SK Slavia Praha, FC Marila Příbram, Artmedii Petržalka, Tatran Prešov, SK Dynamo České Budějovice a FK Bohemians Praha. Celkem v české nejvyšší soutěži odehrál 117 utkání a dal 2 góly. Ve slovenské nejvyšší soutěži nastoupil ve 34 utkáních. V evropských pohárech nastoupil ve 12 utkáních a dal 1 gól. V současné době nastupuje v I.A třídě Ústeckého kraje za TJ Sokol Pokratice – Litoměřice.\n\n"}
{"id": "871572", "url": "https://cs.wikipedia.org/wiki?curid=871572", "title": "Stefano Eranio", "text": "Stefano Eranio\n\nStefano Eranio (29. prosince 1966, Janov, Itálie) je bývalý italský Záložník, hrající většinou na pravé straně. Vrcholem jeho kariéry mohlo být MS 1994, jenže před turnajem si utrhl Achillovu šlachu.\n\n"}
{"id": "871579", "url": "https://cs.wikipedia.org/wiki?curid=871579", "title": "Chráněný režim", "text": "Chráněný režim\n\nChráněný režim ( , též , tj. \"režim chráněné virtuální paměti\") je v informatice speciální operační režim mikroprocesorů rodiny x86 (a kompatibilních). Umožňuje v počítači například zajistit, že spuštěný program (tj. proces) nemůže zasahovat mimo svůj vymezený prostor (tj. nemůže zasahovat ani do jiných procesů ani do jádra operačního systému).\n\nChráněný režim byl uveden v 16bitovém procesoru Intel 80286 a vylepšen ve 32bitovém procesoru Intel 80386. Je podporován i 64bitovými procesory x86-64.\n\nPůvodní mikroprocesory pro počítače IBM PC kompatibilní používaly procesory 8086 a 8088 s podporou reálného režimu, který postrádal jakoukoliv možnost ochrany. Nebylo proto možné naprogramovat operační systém, který by umožnil navzájem oddělit operační systém i běžící procesy a tím ani nebylo možné zajistit správnou funkci multitaskingu.\n\nChráněný režim byl uveden v roce 1982 v 16bitovém procesoru Intel 80286, v roce 1986 byl vylepšen ve 32bitovém procesoru Intel 80386. Je k dispozici i ve všech kompatibilní procesorech. V roce 2003 byl uveden 64bitový procesor Opteron, který též podporuje chráněný režim a podporují ho i další x86-64 kompatibilní procesory z rodiny x86.\n\nMezi operační systémy, které chráněný režim používají, patří všechny verze Microsoft Windows z řady Windows NT, macOS, Linux (i Android, pokud běží na mikroprocesoru od firmy Intel), tedy všechny plně 32bitové systémy. Systém DOS je 16bitový a chráněný režim nepodporuje, ale mohou ho využívat některé jeho součásti (např. EMM386) nebo aplikace (např. hra Doom nebo starší verze Microsoft Windows).\n\nChráněný režim přináší ve schopnostech mikroprocesorů několik nových vlastností, které dohromady umožňují naprogramovat moderní operační systém. Od moderních systémů provozovaných jako desktop nebo server se požaduje, aby zajistily:\n\n\nChráněný režim přináší podporu ochrany paměti, která umožňuje přidělit běžícímu procesu určitý úsek operační paměti a znemožnit, aby mohl zasahovat mimo tento vymezený prostor. Umožňuje tím zavést multitasking (v paměti může být najednou více procesů).\n\nPrivilegovaný režim umožňuje zajistit, aby neprivilegované procesy nemohly měnit nastavení, která byla provedena v privilegovaném režimu. Jádro operačního systému běží v privilegovaném režimu a všechny ostatní procesy v neprivilegovaném. Tak jádro neztratí nad počítačem kontrolu a jen jádro může procesům přidělovat a odebírat systémové prostředky, ukončovat je, vynucovat změnu kontextu, rozhodovat o dostatečném oprávnění k provedení určité činnosti atd.\n\nDále chráněný režim přináší pokročilou správu operační paměti, která spočívá v podpoře virtuální paměti pomocí stránkování, což usnadňuje provozování multitaskingu.\n\nChráněný režim přináší také možnost virtualizace, takže uvnitř jednoho systému (hypervizor) lze provozovat jiný systém (virtualizovaný), který bude mít dojem, že má počítač jen pro sebe (je však pod kontrolou hypervizoru).\n\nProcesory podporující chráněný režim zachovávají kvůli zpětné kompatibilitě i podporu staršího reálného režimu. To umožnilo používat již existujícího software (jak aplikační software, tak i operační systém DOS nebo starší Microsoft Windows).\n\nProcesory rodiny x86 se dodnes z důvodu zpětné kompatibility spouštějí nejprve v reálném režimu a do chráněného režimu musí být teprve přepnuty, což moderní operační systémy (Microsoft Windows, Linux, macOS, …) dělají při bootování hned po aktivaci jádra.\n\nChráněný režim podporují i 64bitové procesory x86-64, které mají novou instrukční sadu, ale umí zajistit všechny výše zmíněné vlastnosti chráněného režimu u 32bitových procesorů. Navíc je u 64bitových procesorů rodiny x86 zajištěna zpětná kompatibilita, která umožňuje přepnout mikroprocesor do 32bitového nebo 16bitového režimu, ve kterém se chová stejně, jako původní procesory.\n\n"}
{"id": "871586", "url": "https://cs.wikipedia.org/wiki?curid=871586", "title": "Kanton Baccarat", "text": "Kanton Baccarat\n\nKanton Baccarat (fr. \"Canton de Baccarat\") je francouzský kanton v departementu Meurthe-et-Moselle v regionu Grand Est. Tvoří ho 91 obcí. Před reformou kantonů 2014 ho tvořilo 20 obcí.\n\nod roku 2015:\n\n\n\npřed rokem 2015:\n\n"}
{"id": "871587", "url": "https://cs.wikipedia.org/wiki?curid=871587", "title": "Robert Ezra Park", "text": "Robert Ezra Park\n\nRobert Ezra Park (14. února 1864 – 7. února 1944) byl jeden z prvních průkopníků americké sociologie, jeden z nejvýznamnějších představitelů tzv. chicagské školy. Byl žákem známých amerických pragmatických filozofů Johna Deweye a Williama Jamese, studoval též v Německu. Zabýval se především problematikou velkoměstského života, přistěhovalectví, rasového soužití, davového chování a sociální patologie. Vytvořil též koncept sociální ekologie. K jeho nejvlivnějším pracím patří kniha \"The City: Suggestions for the Study of Human Nature in the Urban Environment\", kterou roku 1925 napsal s Ernestem Burgessem a R. D. MacKenziem. Pracoval rovněž jako novinář, ve svých článcích se snažil především o mezietnické a mezirasové porozumění.\n\nRobert E. Park se narodil v Harveyville v americkém státě Pensylvánie. Vyrůstal v Red Wing v Minnesotě v komunitě plné skandinávských imigrantů, kde absolvoval střední školu. V roce 1882 nastoupil na University of Minnesota v Minneapolis. Odtud roku 1883 přestoupil na Michiganskou univerzitu, ovlivněn Johnem Deweym, jedním ze zakladatelů filozofie pragmatismu, kde v roce 1887 získal titul bakalář filozofie. Mezi lety 1887 až 1898 pracoval jako novinář v Minneapolis, Detroitu, Denveru, New Yorku a Chicagu. V roce 1898 Park nastoupil na Harvardovu univerzitu, kde studoval psychologii a filozofii a v roce 1899 získal titul magistra umění. Poté odešel studovat do Německa na Friedrich Wilhelm Universität (dnešní Humboldtovu univerzitu) v Berlíně a jeden semestr strávil také studiem ve Štrasburku. Následně získal titul Ph.D. na Univerzitě Heidelberg.\n\nV letech 1904–1905 vyučoval filozofii na Harvardově univerzitě a mezi roky 1905–1914 pracoval v Tuskegee Institute, nejdříve jako publicista a později jako ředitel public relations. Začal se také velmi zajímat o to, v jakých podmínkách žijí původní obyvatelé Konga – a díky tomuto zájmu se seznámil s Bookerem T. Washingtonem, jedním z nejvýznamnějších vůdců černochů v USA. Spolupracoval s ním, hlavně v oblasti public relations. William I. Thomas se doslechl o jeho schopnostech a pozval ho, aby vyučoval na Chicagské univerzitě během let 1914–1923. Věnoval se výzkumu lidské ekologie, pro který mu velkoměsto posloužilo jako námět. V roce 1925 zastával funkci prezidenta American Sociological Society (dnešní Americké sociologické asociace). Nakonec působil na Fisk University v Nashville, a to až do své smrti v roce 1944.\n\nLidská ekologie je sociologický termín, který zkoumá vztahy mezi lidskou společností a jejím fyzickým prostředím. Poprvé tento termín použil právě R. E. Park roku 1921. S tímto přístupem však operoval již dříve, a to ve své studii o lidském chování v městském prostředí z roku 1915.\n\nPodle Parka jsou vztahy mezi lidmi primárně založené na principu soutěže. Lidé mezi sebou neustále soupeří, zejména o prostor. Výsledkem těchto soutěží je vznik symbiotických vztahů. Ve společnosti navíc dochází k rozdělení na dvě skupiny. Ta první je biotická a je výsledkem soutěže mezi lidmi. Druhá je kulturní, jde v ní o komunikaci a konsenzus. Nové formy komunikace nejenom přinášejí možnost lepšího porozumění, ale vytvářejí také sdružení, která zesilují konkurenci mezi lidmi. Park tvrdí, že lidská ekologie by se měla zabývat pouze první skupinou a jejími důsledky. Nejlepší příklad symbiotické soutěže je město, kde se to může pozorovat na několika úrovních: například na jeho rozdělení.\n\nPředpověděl, že města se přetvoří do pěti soustředných kruhů, kde vnitřní kruhy budou představovat oblasti sociálního a psychického úpadku, naopak prosperující oblasti se přesunou na okraj města. Tento model je znám jako teorie soustředných zón, kterou popsal ve své knize \"The City\" publikované roku 1925.\n\nV souvislosti se studiem měst zavedl Park také pojem přirozené oblasti, které jsou výsledkem neplánovaných, biotických procesů a jsou to malé a stavebně stejnorodé oblasti na území měst.\n\nDalším důležitým pojmem, kterým se Park během svého života zabýval, bylo rasové soužití. Tuto problematiku studoval zejména během svého působení na chicagské univerzitě společně s Bookerem T. Washingtonem. Co Parka opravdu zajímalo, byl princip vzniku vztahu mezi bělochy a černochy na americkém jihu, kde se tyto dvě rasy setkávaly nejvíce a vztah mezi nimi byl poznamenán otrokářskou historií.\n\nBěhem svého působení v Chicagu také rozvinul teorii asimilace imigrantů ve Spojených státech. Roku 1950 dokončil svou knihu \"Race and Culture\", na které pracoval přes 30 let (1913-1944); je to soubor 29 esejů o rasových a kulturních vztazích ve společnosti. Svou teorii pojmenoval jako cyklus rasových vztahů a rozdělil ji na čtyři části. Kontakt, konflikt, dohoda a asimilace. Prvními částmi jsou kontakt a následný konflikt během soutěže. Po určité době dochází k dohodě, která jednu rasu učiní dominantní. Nakonec ovšem dojde k začlenění.\n\nObdobí Parkova nástupu na chicagskou univerzitu je spojeno s jejím vrcholným rozkvětem. Park dobře znal díla evropských sociologů a v roce 1921 vydal učebnici \"Introduction to the Science of Sociology\", která po dlouhou dobu určovala směr americké sociologie, protože nebyla jako ostatní standardní učebnice - systematicky spojovala různou literaturu z různých zdrojů a utváří tak ucelené pojednání o sociologii z různých pohledů.\n\n\n\n"}
{"id": "871589", "url": "https://cs.wikipedia.org/wiki?curid=871589", "title": "Přenosové médium", "text": "Přenosové médium\n\nPřenosové médium ve fyzice nebo v telekomunikacích je libovolné prostředí, které může přenášet vlnění nebo jinou formu energie.\n\nMezi nejrozšířenější přenosová média patří metalické kabely tvořené různě uspořádanými vodiči.\n\nPomocí elektromagnetického vlnění (nejčastěji pomocí rádiových vln), je možné komunikovat volným prostorem i vzduchoprázdným prostředím (včetně kosmického prostoru).\n\nVětší přenosovou kapacitu poskytuje díky vyšším kmitočtům viditelné nebo neviditelné světlo, jehož šíření je ale negativně ovlivňováno povětrnostními podmínkami, proto se pro jeho přenos používají optické kabely.\n\nVe speciálních případech (komunikace s ponorkami) se pro komunikaci používá i mechanické vlnění v podobě zvukových nebo ultrazvukových vln.\n\n"}
{"id": "871592", "url": "https://cs.wikipedia.org/wiki?curid=871592", "title": "CCMP", "text": "CCMP\n\nCCMP (Counter Cipher Mode with Block Chaining Message Authentication Code Protocol, CCM mode Protocol) je v kryptografii název šifrovacího protokolu pro bezdrátové sítě, které používají standardy novely IEEE 802.11i. Nahrazuje prolomený protokol WEP a méně bezpečný protokol TKIP. CCMP je založen na režimu čítače s CBC-MAC (CCM) v AES standardu.\n\nCCMP používá CCM, který kombinuje CTR pro důvěrnost dat a CBC-MAC pro autentizaci a integritu. CCM chrání integritu MPDU datového pole a vybrané části IEEE 802.11 hlavičky MPDU. CCMP je založen na AES zpracování a používá 128bitový klíč a 128bitovou velikost bloku. CCMP používá CCM s následující dvojicí parametrů:\n\n\nCCMP Medium Access Control Protocol Data Unit (MPDU) se skládá z pěti částí. Prvním z nich je hlavička MAC, která obsahuje cílovou a zdrojovou adresu datového paketu. Druhým je CCMP hlavička, která je složena z 8 oktetů a obsahuje číslo paketu (PN), Ext IV a ID klíče. Číslem paketu je 48bitové číslo uložené do 6 oktetů. PN kódy jsou první dva a poslední čtyři oktety CCMP hlavičky a jsou navyšovány pro každý následující paket. Mezi kódy PN je vyhrazený oktet a oktet s ID klíče. Oktet s ID klíče obsahuje Ext IV (bit 5), ID klíče (bity 6–7), a vyhrazené podpole (bity 0–4). CCMP používá tyto hodnoty pro šifrování datové jednotky a také MIC. Třetí úsek je datová jednotka, která obsahuje data odeslané v paketu. Na konci je autentizační kód zprávy (MIC), který chrání integritu a autenticitu paketu a sekvence rámcové kontroly (FCS), která se používá pro detekci chyb a korekci. Z těchto částí se šifruje pouze datová jednotka a MIC.\n\nCCMP je standardní šifrovací protokol standardu WPA2 a je mnohem bezpečnější než WEP nebo WPA s TKIP. CCMP poskytuje následující bezpečnostní služby:\n\n\nVzhledem k tomu, že CCMP je režimem blokové šifry, je zabezpečen proti útokům se složitostí 2, pokud je klíč pro šifrování 256bitový nebo větší. Existují ovšem generické útoky Meet-in-the-middle (zkratka MITM, ale nezaměňujte s Man in the middle), které mohou být použity ke snížení teoretické síly klíče na 2 (kde codice_1 je počet bitů v klíči).\n\n"}
{"id": "871594", "url": "https://cs.wikipedia.org/wiki?curid=871594", "title": "Kanton Badonviller", "text": "Kanton Badonviller\n\nKanton Badonviller (fr. \"Canton de Badonviller\") byl francouzský kanton v departementu Meurthe-et-Moselle v regionu Lotrinsko. Tvořilo ho 12 obcí. Zrušen byl po reformě kantonů 2014.\n\n"}
{"id": "871595", "url": "https://cs.wikipedia.org/wiki?curid=871595", "title": "Kanton Bayon", "text": "Kanton Bayon\n\nKanton Bayon (fr. \"Canton de Bayon\") byl francouzský kanton v departementu Meurthe-et-Moselle v regionu Lotrinsko. Tvořilo ho 27 obcí. Zrušen byl po reformě kantonů 2014.\n\n"}
{"id": "871596", "url": "https://cs.wikipedia.org/wiki?curid=871596", "title": "Kanton Dieulouard", "text": "Kanton Dieulouard\n\nKanton Dieulouard (fr. \"Canton de Dieulouard\") byl francouzský kanton v departementu Meurthe-et-Moselle v regionu Lotrinsko. Tvořilo ho 11 obcí. Zrušen byl po reformě kantonů 2014.\n\n"}
{"id": "871597", "url": "https://cs.wikipedia.org/wiki?curid=871597", "title": "Kanton Gerbéviller", "text": "Kanton Gerbéviller\n\nKanton Gerbéviller (fr. \"Canton de Gerbéviller\") byl francouzský kanton v departementu Meurthe-et-Moselle v regionu Lotrinsko. Tvořilo ho 19 obcí. Zrušen byl po reformě kantonů 2014.\n\n"}
{"id": "871598", "url": "https://cs.wikipedia.org/wiki?curid=871598", "title": "Kanton Vandœuvre-lès-Nancy-Est", "text": "Kanton Vandœuvre-lès-Nancy-Est\n\nKanton Vandœuvre-lès-Nancy-Est (fr. \"Canton de Vandœuvre-lès-Nancy-Est\") byl francouzský kanton v departementu Meurthe-et-Moselle v regionu Lotrinsko. Tvořila ho pouze východní část města Vandœuvre-lès-Nancy. Zrušen byl po reformě kantonů 2014.\n"}
{"id": "871599", "url": "https://cs.wikipedia.org/wiki?curid=871599", "title": "Kanton Vandœuvre-lès-Nancy-Ouest", "text": "Kanton Vandœuvre-lès-Nancy-Ouest\n\nKanton Vandœuvre-lès-Nancy-Ouest (fr. \"Canton de Vandœuvre-lès-Nancy-Ouest\") byl francouzský kanton v departementu Meurthe-et-Moselle v regionu Lotrinsko. Tvořila ho pouze západní část města Vandœuvre-lès-Nancy. Zrušen byl po reformě kantonů 2014.\n"}
{"id": "871600", "url": "https://cs.wikipedia.org/wiki?curid=871600", "title": "Kanton Thiaucourt-Regniéville", "text": "Kanton Thiaucourt-Regniéville\n\nKanton Thiaucourt-Regniéville (fr. \"Canton de Thiaucourt-Regniéville\") byl francouzský kanton v departementu Meurthe-et-Moselle v regionu Lotrinsko. Tvořilo ho 20 obcí. Zrušen byl po reformě kantonů 2014.\n\n"}
{"id": "871601", "url": "https://cs.wikipedia.org/wiki?curid=871601", "title": "Kanton Pont-à-Mousson", "text": "Kanton Pont-à-Mousson\n\nKanton Pont-à-Mousson (fr. \"Canton de Pont-à-Mousson\") je francouzský kanton v departementu Meurthe-et-Moselle v regionu Grand Est. Tvoří ho 24 obcí. Před reformou kantonů 2014 ho tvořilo 17 obcí.\n\nod roku 2015:\n\npřed rokem 2015:\n\n"}
{"id": "871602", "url": "https://cs.wikipedia.org/wiki?curid=871602", "title": "Kanton Saint-Max", "text": "Kanton Saint-Max\n\nKanton Saint-Max (fr. \"Canton de Saint-Max\") je francouzský kanton v departementu Meurthe-et-Moselle v regionu Grand Est. Tvoří ho pět obcí. Před reformou kantonů 2014 ho tvořily tři obce.\n\nod roku 2015:\n\npřed rokem 2015:\n\n"}
{"id": "871603", "url": "https://cs.wikipedia.org/wiki?curid=871603", "title": "Kanton Lunéville-Nord", "text": "Kanton Lunéville-Nord\n\nKanton Lunéville-Nord (fr. \"Canton de Lunéville-Nord\") byl francouzský kanton v departementu Meurthe-et-Moselle v regionu Lotrinsko. Tvořilo ho 19 obcí. Zrušen byl po reformě kantonů 2014.\n\n"}
{"id": "871604", "url": "https://cs.wikipedia.org/wiki?curid=871604", "title": "Kanton Lunéville-Sud", "text": "Kanton Lunéville-Sud\n\nKanton Lunéville-Sud (fr. \"Canton de Lunéville-Sud\") byl francouzský kanton v departementu Meurthe-et-Moselle v regionu Lotrinsko. Tvořilo ho 17 obcí. Zrušen byl po reformě kantonů 2014.\n\n"}
{"id": "871605", "url": "https://cs.wikipedia.org/wiki?curid=871605", "title": "Kanton Toul-Nord", "text": "Kanton Toul-Nord\n\nKanton Toul-Nord (fr. \"Canton de Toul-Nord\") byl francouzský kanton v departementu Meurthe-et-Moselle v regionu Lotrinsko. Tvořilo ho 19 obcí.\n\n"}
{"id": "871606", "url": "https://cs.wikipedia.org/wiki?curid=871606", "title": "Kanton Toul-Sud", "text": "Kanton Toul-Sud\n\nKanton Toul-Sud (fr. \"Canton de Toul-Sud\") byl francouzský kanton v departementu Meurthe-et-Moselle v regionu Lotrinsko. Tvořilo ho 16 obcí. Zrušen byl po reformě kantonů 2014.\n\n"}
{"id": "871607", "url": "https://cs.wikipedia.org/wiki?curid=871607", "title": "Kanton Laxou", "text": "Kanton Laxou\n\nKanton Laxou (fr. \"Canton de Laxou\") je francouzský kanton v departementu Meurthe-et-Moselle v regionu Grand Est. Tvoří ho dvě obce.\n\n"}
{"id": "871608", "url": "https://cs.wikipedia.org/wiki?curid=871608", "title": "Kanton Longuyon", "text": "Kanton Longuyon\n\nKanton Longuyon (fr. \"Canton de Longuyon\") byl francouzský kanton v departementu Meurthe-et-Moselle v regionu Lotrinsko. Tvořilo ho 23 obcí. Zrušen byl po reformě kantonů 2014.\n\n"}
{"id": "871610", "url": "https://cs.wikipedia.org/wiki?curid=871610", "title": "Kanton Longwy", "text": "Kanton Longwy\n\nKanton Longwy (fr. \"Canton de Longwy\") je francouzský kanton v departementu Meurthe-et-Moselle v regionu Lotrinsko. Tvoří ho osm obcí. Před reformou kantonů 2014 ho tvořila pouze obec Longwy.\n\nod roku 2015:\npřed rokem 2015:\n\n"}
{"id": "871611", "url": "https://cs.wikipedia.org/wiki?curid=871611", "title": "Kanton Malzéville", "text": "Kanton Malzéville\n\nKanton Malzéville (fr. \"Canton de Malzéville\") byl francouzský kanton v departementu Meurthe-et-Moselle v regionu Lotrinsko. Tvořilo ho 11 obcí. Zrušen byl po reformě kantonů 2014.\n\n"}
{"id": "871612", "url": "https://cs.wikipedia.org/wiki?curid=871612", "title": "Kanton Seichamps", "text": "Kanton Seichamps\n\nKanton Seichamps (fr. \"Canton de Seichamps\") byl francouzský kanton v departementu Meurthe-et-Moselle v regionu Lotrinsko. Tvořilo ho devět obcí. Zrušen byl po reformě kantonů 2014.\n\n"}
{"id": "871613", "url": "https://cs.wikipedia.org/wiki?curid=871613", "title": "Kanton Tomblaine", "text": "Kanton Tomblaine\n\nKanton Tomblaine (fr. \"Canton de Tomblaine\") byl francouzský kanton v departementu Meurthe-et-Moselle v regionu Lotrinsko. Tvořilo ho 12 obcí. Zrušen byl po reformě kantonů 2014.\n\n"}
{"id": "871614", "url": "https://cs.wikipedia.org/wiki?curid=871614", "title": "Kanton Nomeny", "text": "Kanton Nomeny\n\nKanton Nomeny (fr. \"Canton de Nomeny\") byl francouzský kanton v departementu Meurthe-et-Moselle v regionu Lotrinsko. Tvořilo ho 25 obcí. Zrušen byl po reformě kantonů 2014.\n\n"}
{"id": "871615", "url": "https://cs.wikipedia.org/wiki?curid=871615", "title": "Kanton Pompey", "text": "Kanton Pompey\n\nKanton Pompey (fr. \"Canton de Pompey\") byl francouzský kanton v departementu Meurthe-et-Moselle v regionu Lotrinsko. Tvořilo ho šest obcí. Zrušen byl po reformě kantonů 2014.\n\n"}
{"id": "871616", "url": "https://cs.wikipedia.org/wiki?curid=871616", "title": "Kanton Vézelise", "text": "Kanton Vézelise\n\nKanton Vézelise (fr. \"Canton de Vézelise\") byl francouzský kanton v departementu Meurthe-et-Moselle v regionu Lotrinsko. Tvořilo ho 33 obcí. Zrušen byl po reformě kantonů 2014.\n\n"}
{"id": "871617", "url": "https://cs.wikipedia.org/wiki?curid=871617", "title": "Kanton Villerupt", "text": "Kanton Villerupt\n\nKanton Villerupt (fr. \"Canton de Villerupt\") je francouzský kanton v departementu Meurthe-et-Moselle v regionu Lotrinsko. Tvoří ho 14 obcí.\nPřed reformou kantonů 2014 ho tvořilo 12 obcí.\n\nod roku 2015:\n\npřed rokem 2015:\n\n"}
{"id": "871618", "url": "https://cs.wikipedia.org/wiki?curid=871618", "title": "Kanton Nancy-Est", "text": "Kanton Nancy-Est\n\nKanton Nancy-Est (fr. \"Canton de Nancy-Est\") byl francouzský kanton v departementu Meurthe-et-Moselle v regionu Lotrinsko. Tvořila ho pouze východní část města Nancy. Zrušen byl po reformě kantonů 2014.\n"}
{"id": "871619", "url": "https://cs.wikipedia.org/wiki?curid=871619", "title": "Kanton Nancy-Nord", "text": "Kanton Nancy-Nord\n\nKanton Nancy-Nord (fr. \"Canton de Nancy-Nord\") byl francouzský kanton v departementu Meurthe-et-Moselle v regionu Lotrinsko. Tvořila ho pouze severní část města Nancy. Zrušen byl po reformě kantonů 2014.\n"}
{"id": "871620", "url": "https://cs.wikipedia.org/wiki?curid=871620", "title": "Kanton Nancy-Ouest", "text": "Kanton Nancy-Ouest\n\nKanton Nancy-Ouest (fr. \"Canton de Nancy-Ouest\") byl francouzský kanton v departementu Meurthe-et-Moselle v regionu Lotrinsko. Tvořila ho pouze západní část města Nancy. Zrušen byl po reformě kantonů 2014.\n"}
{"id": "871621", "url": "https://cs.wikipedia.org/wiki?curid=871621", "title": "Kanton Nancy-Sud", "text": "Kanton Nancy-Sud\n\nKanton Nancy-Sud (fr. \"Canton de Nancy-Sud\") byl francouzský kanton v departementu Meurthe-et-Moselle v regionu Lotrinsko. Tvořila ho pouze jižní část města Nancy. Zrušen byl po reformě kantonů 2014.\n"}
{"id": "871625", "url": "https://cs.wikipedia.org/wiki?curid=871625", "title": "Palác Fénix", "text": "Palác Fénix\n\nPalác Fénix je mohutná komerční budova ve funkcionalistickém stylu stojící na adrese Václavské náměstí 802/56, na Novém Městě, Praha 1. V pasáži budovy je mnoho obchodů a restauračních zařízení a sídlí zde také kino a divadlo Studio dva. Palác je chráněn jako kulturní památka České republiky.\n\nVe 14. století stávaly na místě dnešního paláce tři budovy, v polovině 16. století již jen 2dvaobjekty. Později na počátku 19. století zde byly postaveny dva dvoupatrové domy s klasicistní fasádou, do doby kdy je od jejich majitele pana Klubaly odkoupila roku 1927 vídeňská „Životní pojišťovací společnost Fénix“.\n\nTéhož roku byl vystavěn palác dnešního typicky českého funkcionalistického vzhledu, jehož autory byli prof. Ing. arch. Josef Gočár a Ing. arch. Bedřich Ehrmann. Na vývoji konstrukce se podílel rovněž i vídeňský profesor Nowak, jenž provedl statické výpočty a navrhl nosný systém. Autorem výkresů výztuže a konstrukčních provedení je inženýr Franke.\n\nPři výstavbě bylo využito nejmodernějších prostředků tehdejší doby a samotná konstrukce je řešena s mimořádnou technickou invencí. Unikátně je řešen také například kinosál pro 760 osob, který díky unikátnímu užití Vierendeelova nosníku nemá žádné opěrné sloupy.\n\nMozaiky v pasáži vytvořil známý český malíř Rudolf Kremlička.\n\nNásledovalo ještě několik let menších úprav a konečná kolaudace budovy proběhla 12. února 1930.\n\n"}
{"id": "871629", "url": "https://cs.wikipedia.org/wiki?curid=871629", "title": "Karl Gützlaff", "text": "Karl Gützlaff\n\nKarl Friedrich August Gűtzlaff (8. července 1803, Pyrzyce, Pomořansko – 9. srpna 1851, Hongkong) byl německý sinolog a jeden z prvních evangelických misionářů na Dálném východě – v Thajsku, Koreji a Hongkongu.\n\nStudoval v Berlíně na misijní škole Jana Jeníka a v Rotterdamu. Roku 1826 byl rotterdamskou misijní společností poslán do Batavie, dnešní Jakarty, kde se během dvouletého pobytu naučil čínsky. Odešel pak přes Singapur do Bangkoku a Macaa, odkud podnikal cesty po čínském pobřeží. R. 1835 vstoupil do anglických služeb jako tlumočník, později tajemník vyslanectva, čímž zvlášť v 1. opiové válce (1839–1842) svou znalostí poměrů a jazyka prokázal Anglii cenné služby.\n\nR. 1844 zřídil v Hongkongu spolek pro vzdělávání domorodých misionářů. Někteří z nich byli skuteční konvertité, jiní však byli závislí na opiu a chtěli pouze získat peníze, a právě obětí jejich podvodů se Gűtzlaff nakonec stal. Hlásili mu případy náboženských konverzí a prodejů Nového zákona, přitom však ani nenavštívili místa, o kterých to tvrdili. Exempláře Nového zákona, které jim Gűtzlaff poskytl, prodali zpět vydavateli, který je pak Gűtzlaffovi prodal podruhé.\n\nGűtzlaff zemřel v Hongkongu v roce 1851, otřesen odhalením těchto podvodů. Našel však svého pokračovatele. Čínskou evangelizační společností (\"Chinese Evangelization Society\"), kterou založil, totiž prošel James Hudson Taylor, který se stal zakladatelem úspěšné Vnitročínské misie (\"China Inland Mission\"). Jedna z ulic Hongkongu nese na Gűtzlaffovu počest jeho jméno.\n\nGűtzlaff byl třikrát ženat. Poprvé se oženil v Singapuru v roce 1829, jeho ženou se stala misionářka Maria Newell. Byla to první svobodná žena s tímto posláním, která na Dálný východ přicestovala za London Missionary Society, což bylo naprosto ojedinělé. V roce 1831 však zemřela po porodu dvojčat, stejně jako jedno z dětí. Druhé se dožilo čtyř měsíců.\n\nZnovu se Gűtzlaff oženil v roce 1834, jeho druhá žena vedla v Macau školu a domov pro slepce. Zemřela v roce 1849 v Singapuru. Potřetí se oženil s Dorothy Gabriel v Anglii roku 1850.\n\nGűtzlaff byl velmi plodným autorem a překladatelem – sepsal řadu evangelických traktátů, vydával čínský měsíčník, spolupracoval na překladu Bible do čínštiny, sám ji překládal do thajštiny a dalších dvou dialektů. Dále napsal např.:\n\n\n\"V tomto článku byly použity informace z článků a na anglické Wikipedii\".\n"}
{"id": "871631", "url": "https://cs.wikipedia.org/wiki?curid=871631", "title": "Kanton Étain", "text": "Kanton Étain\n\nKanton Étain (fr. \"Canton d'Étain\") je francouzský kanton v departementu Meuse v regionu Grand Est. Tvoří ho 42 obcí. Před reformou kantonů 2014 ho tvořilo 26 obcí.\n\nod roku 2015:\n\npřed rokem 2015:\n\n"}
{"id": "871633", "url": "https://cs.wikipedia.org/wiki?curid=871633", "title": "Oxid hassičelý", "text": "Oxid hassičelý\n\nOxid hassičelý (HsO) je binární chemická sloučenina kyslíku a hassia připravená v plynné fázi ve velmi malém množství a jako látka není stabilní, protože atom hassia má poločas přeměny maximálně v řádu desítek sekund. Je to analog oxidu osmičelého (hassium je v periodické tabulce pod osmiem).\n\nOxid hassičelý se připravuje oxidací hassia ve směsi helia a kyslíku:\n\nAnalogicky jako oxid osmičelý reaguje s hydroxidem sodným:\n"}
{"id": "871634", "url": "https://cs.wikipedia.org/wiki?curid=871634", "title": "Kanton Ancerville", "text": "Kanton Ancerville\n\nKanton Ancerville (fr. \"Canton d'Ancerville\") je francouzský kanton v departementu Meuse v regionu Grand Est. Tvoří ho 25 obcí. Před reformou kantonů 2014 ho tvořilo 17 obcí.\n\nod roku 2015:\n\n\npřed rokem 2015:\n\n"}
{"id": "871638", "url": "https://cs.wikipedia.org/wiki?curid=871638", "title": "Kanton Seuil-d'Argonne", "text": "Kanton Seuil-d'Argonne\n\nKanton Seuil-d'Argonne (fr. \"Canton de Seuil-d'Argonne\") byl francouzský kanton v departementu Meuse v regionu Lotrinsko. Tvořilo ho 13 obcí. Zrušen byl po reformě kantonů 2014.\n\n"}
{"id": "871639", "url": "https://cs.wikipedia.org/wiki?curid=871639", "title": "Kanton Montfaucon-d'Argonne", "text": "Kanton Montfaucon-d'Argonne\n\nKanton Montfaucon-d'Argonne (fr. \"Canton de Montfaucon-d'Argonne\") byl francouzský kanton v departementu Meuse v regionu Lotrinsko. Tvořilo ho 17 obcí. Zrušen byl po reformě kantonů 2014.\n\n"}
{"id": "871640", "url": "https://cs.wikipedia.org/wiki?curid=871640", "title": "Veľká Kamenistá", "text": "Veľká Kamenistá\n\nVeľká Kamenistá (polsky Kamienista je dvouvrcholová hora v Západních Tatrách. Nachází se na hlavním hřebeni Západních Tater, na slovensko-polské hranici, asi 2 km východně od nejvyššího vrcholu Západních Tater Bystré a 6 km severo-severozápadně od obce Podbanské. Vyšší z vrcholů má výšku 2127 m n. m. a leží na slovenském území a nižší má výšku 2122 m n. m. a leží na slovensko-polské hranici. S prominencí 335 metrů patří mezi 10 nejprominentnějších vrcholů celých Tater.\n\nNa horu je z důvodů ochrany přírody zakázaný přístup, nevede sem žádná značená cesta. Slovenská strana hory je součástí Národně přírodní rezervace Tichá dolina, polská strana patří do \"Obszar ochrony ścisłej (přísná rezervace) „Pyszna, Tomanowa, Pisana”.\n\n"}
{"id": "871648", "url": "https://cs.wikipedia.org/wiki?curid=871648", "title": "Disociace (rozcestník)", "text": "Disociace (rozcestník)\n\nDisociace (štěpení nebo rozklad) je označením následujících jevů:\n\n\n"}
{"id": "871649", "url": "https://cs.wikipedia.org/wiki?curid=871649", "title": "Kanton Bar-le-Duc-Nord", "text": "Kanton Bar-le-Duc-Nord\n\nKanton Bar-le-Duc-Nord (fr. \"Canton de Bar-le-Duc-Nord\") byl francouzský kanton v departementu Meuse v regionu Lotrinsko. Tvořily ho tři obce. Zrušen byl po reformě kantonů 2014.\n\n"}
{"id": "871650", "url": "https://cs.wikipedia.org/wiki?curid=871650", "title": "Kanton Bar-le-Duc-Sud", "text": "Kanton Bar-le-Duc-Sud\n\nKanton Bar-le-Duc-Sud (fr. \"Canton de Bar-le-Duc-Sud\") byl francouzský kanton v departementu Meuse v regionu Lotrinsko. Tvořilo ho pět obcí. Zrušen byl po reformě kantonů 2014.\n\n"}
{"id": "871652", "url": "https://cs.wikipedia.org/wiki?curid=871652", "title": "Kanton Charny-sur-Meuse", "text": "Kanton Charny-sur-Meuse\n\nKanton Charny-sur-Meuse (fr. \"Canton de Charny-sur-Meuse\") byl francouzský kanton v departementu Meuse v regionu Lotrinsko. Tvořilo ho 22 obcí. Zrušen byl po reformě kantonů 2014.\n\n"}
{"id": "871653", "url": "https://cs.wikipedia.org/wiki?curid=871653", "title": "Kanton Clermont-en-Argonne", "text": "Kanton Clermont-en-Argonne\n\nKanton Clermont-en-Argonne (fr. \"Canton de Clermont-en-Argonne\") je francouzský kanton v departementu Meuse v regionu Grand Est. Tvoří ho 50 obcí. Před reformou kantonů 2014 ho tvořilo 14 obcí.\n\nod roku 2015:\n\n\npřed rokem 2015:\n\n"}
{"id": "871654", "url": "https://cs.wikipedia.org/wiki?curid=871654", "title": "Vervins", "text": "Vervins\n\nVervins je francouzská obec v departementu Aisne v regionu Hauts-de-France. V roce 2011 zde žilo 2 614 obyvatel. Je centrem arrondissementu Vervins.\n\nLa Bouteille, Fontaine-lès-Vervins, Gercy, Hary, Landouzy-la-Cour, Thenailles\n\n\"Počet obyvatel\" \n\n\n"}
{"id": "871655", "url": "https://cs.wikipedia.org/wiki?curid=871655", "title": "Kanton Dun-sur-Meuse", "text": "Kanton Dun-sur-Meuse\n\nKanton Dun-sur-Meuse (fr. \"Canton de Dun-sur-Meuse\") byl francouzský kanton v departementu Meuse v regionu Lotrinsko. Tvořilo ho 17 obcí. Zrušen byl po reformě kantonů 2014.\n\n"}
{"id": "871656", "url": "https://cs.wikipedia.org/wiki?curid=871656", "title": "Kanton Fresnes-en-Woëvre", "text": "Kanton Fresnes-en-Woëvre\n\nKanton Fresnes-en-Woëvre (fr. \"Canton de Fresnes-en-Woëvre\") byl francouzský kanton v departementu Meuse v regionu Lotrinsko. Tvořilo ho 32 obcí. Zrušen byl po reformě kantonů 2014.\n\n"}
{"id": "871657", "url": "https://cs.wikipedia.org/wiki?curid=871657", "title": "Kanton Gondrecourt-le-Château", "text": "Kanton Gondrecourt-le-Château\n\nKanton Gondrecourt-le-Château (fr. \"Canton de Gondrecourt-le-Château\") byl francouzský kanton v departementu Meuse v regionu Lotrinsko. Tvořilo ho 19 obcí. Zrušen byl po reformě kantonů 2014.\n\n"}
{"id": "871658", "url": "https://cs.wikipedia.org/wiki?curid=871658", "title": "Kanton Ligny-en-Barrois", "text": "Kanton Ligny-en-Barrois\n\nKanton Ligny-en-Barrois (fr. \"Canton de Ligny-en-Barrois\") je francouzský kanton v departementu Meuse v regionu Grand Est. Tvoří ho 41 obcí. Před reformou kantonů 2014 ho tvořilo 20 obcí.\n\n\n\npřed rokem 2015:\n\n"}
{"id": "871659", "url": "https://cs.wikipedia.org/wiki?curid=871659", "title": "Kanton Montiers-sur-Saulx", "text": "Kanton Montiers-sur-Saulx\n\nKanton Montiers-sur-Saulx (fr. \"Canton de Montiers-sur-Saulx\") byl francouzský kanton v departementu Meuse v regionu Lotrinsko. Tvořilo ho 13 obcí. Zrušen byl po reformě kantonů 2014.\n\n"}
{"id": "871660", "url": "https://cs.wikipedia.org/wiki?curid=871660", "title": "Kanton Pierrefitte-sur-Aire", "text": "Kanton Pierrefitte-sur-Aire\n\nKanton Pierrefitte-sur-Aire (fr. \"Canton de Pierrefitte-sur-Aire\") byl francouzský kanton v departementu Meuse v regionu Lotrinsko. Tvořilo ho 26 obcí. Zrušen byl po reformě kantonů 2014.\n\n"}
{"id": "871661", "url": "https://cs.wikipedia.org/wiki?curid=871661", "title": "Barcelonnette", "text": "Barcelonnette\n\nBarcelonnette je francouzská obec v departementu Alpes-de-Haute-Provence v regionu Provence-Alpes-Côte d'Azur. Žije zde obyvatel. Je centrem arrondissementu Barcelonnette a kantonu Barcelonnette.\n\n\n"}
{"id": "871662", "url": "https://cs.wikipedia.org/wiki?curid=871662", "title": "Kanton Revigny-sur-Ornain", "text": "Kanton Revigny-sur-Ornain\n\nKanton Revigny-sur-Ornain (fr. \"Canton de Revigny-sur-Ornain\") je francouzský kanton v departementu Meuse v regionu Grand Est. Tvoří ho 28 obcí. Před reformou kantonů 2014 ho tvořilo 15 obcí.\n\nod roku 2015:\n\n\npřed rokem 2015:\n\n"}
{"id": "871663", "url": "https://cs.wikipedia.org/wiki?curid=871663", "title": "Kanton Saint-Mihiel", "text": "Kanton Saint-Mihiel\n\nKanton Saint-Mihiel (fr. \"Canton de Saint-Mihiel\") je francouzský kanton v departementu Meuse v regionu Grand Est. Tvoří ho 34 obcí. Před reformou kantonů 2014 ho tvořilo 20 obcí.\n\nod roku 2015:\n\n\npřed rokem 2015:\n\n"}
{"id": "871665", "url": "https://cs.wikipedia.org/wiki?curid=871665", "title": "Kanton Varennes-en-Argonne", "text": "Kanton Varennes-en-Argonne\n\nKanton Varennes-en-Argonne (fr. \"Canton de Varennes-en-Argonne\") byl francouzský kanton v departementu Meuse v regionu Lotrinsko. Tvořilo ho 12 obcí. Zrušen byl po reformě kantonů 2014.\n\n"}
{"id": "871666", "url": "https://cs.wikipedia.org/wiki?curid=871666", "title": "Ashley Bellová", "text": "Ashley Bellová\n\nAshley Bellová (* 26. května 1986) je americká herečka, nejvíce známa pro své role ve filmech \"Poslední vymítání ďábla\" a \"The Day\".\n\nBellová se narodila v Santa Monice v Kalifornii matce Victorii Carrollové, herečce, a otci Michaelovi Bellovi, herci.\n\nNavštěvovala střední uměleckou školu v New Yorku a dokončila ji v roce 2007 s bakalářským uměleckým titulem.\n"}
{"id": "871667", "url": "https://cs.wikipedia.org/wiki?curid=871667", "title": "Kanton Vigneulles-lès-Hattonchâtel", "text": "Kanton Vigneulles-lès-Hattonchâtel\n\nKanton Vigneulles-lès-Hattonchâtel (fr. \"Canton de Vigneulles-lès-Hattonchâtel\") byl francouzský kanton v departementu Meuse v regionu Lotrinsko. Tvořilo ho 14 obcí. Zrušen byl po reformě kantonů 2014.\n\n"}
{"id": "871668", "url": "https://cs.wikipedia.org/wiki?curid=871668", "title": "Kanton Void-Vacon", "text": "Kanton Void-Vacon\n\nKanton Void-Vacon (fr. \"Canton de Void-Vacon\") byl francouzský kanton v departementu Meuse v regionu Lotrinsko. Tvořilo ho 18 obcí. Zrušen byl po reformě kantonů 2014.\n\n"}
{"id": "871670", "url": "https://cs.wikipedia.org/wiki?curid=871670", "title": "Kanton Verdun-Centre", "text": "Kanton Verdun-Centre\n\nKanton Verdun-Centre (fr. \"Canton de Verdun-Centre\") byl francouzský kanton v departementu Meuse v regionu Lotrinsko. Tvořily ho tři obce. Zrušen byl po reformě kantonů 2014.\n\n"}
{"id": "871672", "url": "https://cs.wikipedia.org/wiki?curid=871672", "title": "Kanton Verdun-Est", "text": "Kanton Verdun-Est\n\nKanton Verdun-Est (fr. \"Canton de Verdun-Est\") byl francouzský kanton v departementu Meuse v regionu Lotrinsko. Tvořilo ho osm obcí. Zrušen byl po reformě kantonů 2014.\n\n"}
{"id": "871673", "url": "https://cs.wikipedia.org/wiki?curid=871673", "title": "James Samuel Coleman", "text": "James Samuel Coleman\n\nJames Samuel Coleman (12. května 1926 – 25. března 1995) byl americký sociolog. Byl žákem Paula Felixe Lazarsfelda a stoupencem teorie racionální volby. Coleman vybočoval z řady amerických sociologů své generace, jelikož se zabýval jak empirickým výzkumem, tak konstruováním vlastních teorií. Jeho práce se rovněž vyznačovala širokým okruhem zájmu, nejznámější je však pro svou práci týkající se školství, dospívání a mládeže a je rovněž průkopníkem využívání matematických modelů v sociologii. Po většinu svého profesního života působil na univerzitě v Chicagu a v roce 1991 se stal prezidentem American Sociological Association (ASA).\n\nJako syn Jamese a Maurine Colemanových strávil své rané mládí v Bedfordu ve státě Indiana, záhy se však rodina přestěhovala do Louisville v Kentucky. Po absolvování střední školy narukoval během druhé světové války do amerického námořnictva. V roce 1949 získal na Purdueově univerzitě bakalářský titul z chemického inženýrství, v té době se však již začal zajímat o sociologii, kterou se posléze vydal studovat na Kolumbijskou univerzitu v New Yorku, kde z ní v roce 1955 získal doktorát.\n\nV roce 1959 začal Coleman vyučovat na Univerzitě Johnse Hopkinse, v průběhu svého života přednášel ještě na univerzitách ve Stanfordu a v Chicagu. Ve své počáteční výzkumné činnosti se soustředil zejména na období dospívání a na různé neformální společenské systémy, které jej ovlivňují, a zajímal se, kde se tyto systémy dostávají do konfliktu s hodnotami institucionalizovaného vzdělávání.\n\n\"Coleman report\" (Colemanova zpráva) byla sociologická studie, vydaná roku 1966 na popud americké vlády pod názvem \"Equality of Educational Oppurtunity\". Zkoumaný vzorek sestával z téměř 650 000 studentů a učitelů na 3 000 školách. Tato studie nastolila způsob šetření, který byl později napodobován mnoha dalšími výzkumníky a její výsledky z velké části utvářely desegrační politiku v rámci amerického školství.\n\nStudie začínala převratnou, značně kontroverzní premisou, že rovnost příležitostí by měla být hodnocena rovností výsledků spíše než rovností vstupních podmínek. Coleman se svým týmem tedy sbíral data nejen o vzdělávacích prostředcích dostupných různým studentům (výdaje na jednoho žáka, velikost školní knihovny atd.), ale i o jejich akademických výsledcích. Bylo tak možné zodpovědět otázku nakolik, případně jakým způsobem, jsou školy schopné překonat nerovnosti (zejména ty odvíjející se od rasového původu) se kterými žáci do škol přicházeli. Coleman sám tvrdil, že nejdůležitější zjištění, které studie přinesla, byla dvě. Zaprvé se ukázalo, že rozdíly v kvalitě škol samotných souvisí s úrovní vzdělání jednotlivých žáků pouze minimálně. Rozdíly v rodinném zázemí naopak vykazovaly velmi těsný vztah s akademickými úspěchy studenta. Zadruhé ze studie vyplývá, že na studijní výsledky daného žáka nemá vliv pouze jeho osobní pozadí, nýbrž i rodinný původ ostatních studentů v jeho okolí.\n\nZávěry Colemanovy zprávy byly později různými způsoby dezinterpretovány, nejčastěji tvrzeními, že škola v rozvoji člověka nehraje žádnou důležitou roli. Paradoxně právě sám Coleman ve svých dalších pracích zkoumal,v jakých ohledech jsou školy důležité, případně jak se dá jejich vliv na životy žáků navýšit. Mezi tyto další práce patří například \"High School Achievment\" (1982) a \"The Impact of Communities\" (1987), kde srovnává veřejné a soukromé školství.\n\nV díle \"The\" \"Foundations of Social Theory\" (Základy sociální teorie) z roku 1990 se Coleman věnuje teorii sociálního kapitálu, sadě zdrojů v rodinných vztazích a sociálních komunitních kruzích. Coleman věřil, že sociální kapitál je užitečný pro kognitivní či sociální vývoj dítěte, resp. mladistvého. V textu se zmiňuje o třech hlavních typech kapitálu: lidském, fyzickém a sociálním.\n\nLidský kapitál se zakládá na dovednostech, znalostech a zkušenostech jedince, které určují jeho hodnotu ve společnosti. Fyzický kapitál má původ ve vlastnění hmotných (fyzických) statků využitelných k výrobě dalších statků. Dohromady se sociálním kapitálem pak tyto tři typy investic tvoří tři hlavní aspekty výměny kapitálu ve společnosti.\n\nPodle Colemana se sociální a lidský kapitál může často vzájemně doplňovat. Pomocí jistých dovedností, znalostí a zkušeností totiž může jedinec nabýt svůj sociální status a následkem toho i více sociálního kapitálu.\n\nVýměna kapitálu pak podle Colemanovo teorií závisí na povinnostech a očekáváních. Situaci, kdy někomu prokazujeme laskavosti, popisuje pomocí kreditových kuponů. Pokud od nás někdo potřebuje laskavost, v podstatě nám tak dává kreditový kupon značící, že za patřičnou laskavost či službu bude následovat odměna v jistém rozsahu. A aby se laskavost mohla v budoucnu opakovat, mluví Coleman o dvou nezbytných podmínkách. Dle první musí být ve společenském prostředí dostatečná úroveň důvěry, aby byla zachována víra ve splnění povinnosti odměny. Podle druhé musí jedinec brát v potaz ještě právě rozsah takové povinnosti.\n\nZatímco sociální kapitál drží svou hodnotu ve využitelnosti, jedná se o kapitál těžce vyměnitelný. Coleman současně s tím zkoumal myšlenku relativního kapitálu a věřil, že hodnota kapitálu je závislá na sociálním prostředí jedince a jedinci samotném. Na základě toho se potom mění i hodnota lidského a fyzického kapitálu.\n\nInvestici do sociálního kapitálu považuje Coleman jako složitější než investici do lidského či fyzického kapitálu. Investice do fyzického kapitálu je podle něj většinou dobré rozhodnutí jak finančně, tak ekonomicky. Investice do lidského kapitálu pak ústí v pozitiva v podobě zvýšení inteligence člověka a rozsahu jeho zkušeností. Mezitím ovšem investice do sociálního kapitálu nepůsobí tolik atraktivně; pokud podle Colemana investuje jedinec do sociálního kapitálu, neinvestuje nutně do sebe samotného, ale do společenské struktury, v níž se kapitál nachází. A ta až obratem odmění ty jedince a skupiny, kteří jsou součástí takové struktury.\n\n\n"}
{"id": "871674", "url": "https://cs.wikipedia.org/wiki?curid=871674", "title": "Kanton Verdun-Ouest", "text": "Kanton Verdun-Ouest\n\nKanton Verdun-Ouest (fr. \"Canton de Verdun-Ouest\") byl francouzský kanton v departementu Meuse v regionu Lotrinsko. Tvořily ho dvě obce. Zrušen byl po reformě kantonů 2014.\n\n"}
{"id": "871675", "url": "https://cs.wikipedia.org/wiki?curid=871675", "title": "Kanton Damvillers", "text": "Kanton Damvillers\n\nKanton Damvillers (fr. \"Canton de Damvillers\") byl francouzský kanton v departementu Meuse v regionu Lotrinsko. Tvořilo ho 20 obcí. Zrušen byl po reformě kantonů 2014.\n\n"}
{"id": "871678", "url": "https://cs.wikipedia.org/wiki?curid=871678", "title": "Kanton Souilly", "text": "Kanton Souilly\n\nKanton Souilly (fr. \"Canton de Souilly\") byl francouzský kanton v departementu Meuse v regionu Lotrinsko. Tvořilo ho 18 obcí. Zrušen byl po reformě kantonů 2014.\n\n"}
{"id": "871679", "url": "https://cs.wikipedia.org/wiki?curid=871679", "title": "Kanton Spincourt", "text": "Kanton Spincourt\n\nKanton Spincourt (fr. \"Canton de Spincourt\") byl francouzský kanton v departementu Meuse v regionu Lotrinsko. Tvořilo ho 26 obcí. Zrušen byl po reformě kantonů 2014.\n\n"}
{"id": "871680", "url": "https://cs.wikipedia.org/wiki?curid=871680", "title": "Kanton Stenay", "text": "Kanton Stenay\n\nKanton Stenay (fr. \"Canton de Stenay\") je francouzský kanton v departementu Meuse v regionu Grand Est. Tvoří ho 35 obcí. Před reformou kantonů 2014 ho tvořilo 19 obcí.\n\nod roku 2015:\n\n\npřed rokem 2015:\n\n"}
{"id": "871681", "url": "https://cs.wikipedia.org/wiki?curid=871681", "title": "Johann Carl von Skop", "text": "Johann Carl von Skop\n\nJohann Carl von Skop zvaný též Tluk (asi 1674 – ?) byl básník tvořící v latině.\n\nNarodil se v Těšíně. Studoval v Krakově, Benátkách, Madridu, Salamance a v Římě, kde se stal i učitelem poetiky. Následně se vydal do Frankfurtu nad Odrou. Konvertoval z katolicismu k luteránství. Jeho majetek na Těšínsku byl rozchvácen „vzteklými mnichy“ a jemu samému bylo zakázáno v městě Těšíně pobývat. Roku 1701 se zapsal ve Frankfurtu ke studiu teologie pod jménem \"„Carolus Skop vulgo Tluck, eques Silesius“\".\n\n"}
{"id": "871683", "url": "https://cs.wikipedia.org/wiki?curid=871683", "title": "Kanton Vaubecourt", "text": "Kanton Vaubecourt\n\nKanton Vaubecourt (fr. \"Canton de Vaubecourt\") byl francouzský kanton v departementu Meuse v regionu Lotrinsko. Tvořilo ho 12 obcí. Zrušen byl po reformě kantonů 2014.\n\n"}
{"id": "871685", "url": "https://cs.wikipedia.org/wiki?curid=871685", "title": "Kanton Vaucouleurs", "text": "Kanton Vaucouleurs\n\nKanton Vaucouleurs (fr. \"Canton de Vaucouleurs\") je francouzský kanton v departementu Meuse v regionu Grand Est. Tvoří ho 47 obcí. Před reformou kantonů 2014 ho tvořilo 20 obcí.\n\nod roku 2015:\n\npřed rokem 2015:\n\n"}
{"id": "871688", "url": "https://cs.wikipedia.org/wiki?curid=871688", "title": "Martin Špinar", "text": "Martin Špinar\n\nMartin Špinar (* 1. prosince 1972, Brno) je bývalý český fotbalista, obránce.\n\n\nZačínal v SK Moravská Slavia Brno. V lize za hrál FC Zbrojovka Brno,AFK Atlantik Lázně Bohdaneč a FC Dukla Příbram, ve druhé lize i za Jihlavu a Tatran Poštorná. V československé a české lize nastoupil celkem v 84 utkáních.\n\n"}
{"id": "871690", "url": "https://cs.wikipedia.org/wiki?curid=871690", "title": "Gloriet (Vlčí kopec)", "text": "Gloriet (Vlčí kopec)\n\nGloriet je lovecký pavilon nad údolím řeky Oslavy v okrese Třebíč. Gloriet byl postaven v roce 1830 na popud majitele panství a nedalekého zámečku na Vlčím kopci Jindřicha Viléma III. Haugwitze. Je chráněn jako kulturní památka České republiky.\n\nStavba byla vybudována ve stylu historizujícího romantismu a později upravena novogoticky. V roce 2003 byl objekt rekonstruován státním podnikem Lesní správa Náměšť nad Oslavou, LČR. \n\nGloriet válcovitého tvaru stojí na kamenné podezdívce, vstupní otvor je obdélníkového tvaru s ustupujícím záklenkem. Proti vchodovému otvoru je umístěno 5 vyhlídkových otvorů. V objektu se měla nacházet podlaha z dubových parket a kulatý stůl s židlemi. V současnosti je gloriet bez vnitřního vybavení. \n\n"}
{"id": "871691", "url": "https://cs.wikipedia.org/wiki?curid=871691", "title": "Eleonora Teles de Menezes", "text": "Eleonora Teles de Menezes\n\nEleonora Teles de Menezes (1350 – 27. duben 1386) byla jako manželka portugalského krále Ferdinanda I. portugalskou královnou. V letech 1383–1385 byla portugalskou regentkou. Jejím prvním manželem byl portugalský šlechtic, na nátlak Ferdinanda však toto manželství bylo zrušeno a král se s Eleonorou oženil sám. V Portugalsku si získala pověst zrádkyně obviňované z nevěry a zrady své země; je považována za portugalskou obdobu Lucrezie Borgie.\n\nRudovlasá Eleonora byla dcerou portugalského šlechtice Martima Afonsa Tela de Meneses. V mládí byla provdaná za šlechtice jménem João Lourenço da Cunha, s nímž měla syna Álvara (dědice svého otce) a dítě, které se narodilo mrtvé. Eleonořina sestra Maria Telles de Menezes byla dvorní dámou Beatrice, dcery Petra I. a jeho milenky Inés de Castro. Během návštěvy své sestry u dvora se seznámila také s Beatriciným nevlastním bratrem Ferdinandem (I.). Ferdinandem se nechala ochotně svést.\n\nFerdinandovi (od roku 1367 králi) se podařilo dosáhnout anulace Eleonořina prvního manželství a 15. května 1372 se s ní oženil. Po jeho smrti v roce 1383 byla Eleonora jmenována regentkou jménem jejich jediné dcery Beatrix. Vládla se svým milencem Joãem Fernandesem Andeirem, k nelibosti šlechty i nižších vrstev. Princeznino manželství s Janem I. Kastilským a hrozící ztráta nezávislosti vedly k vyhnání matky i dcery z Portugalska. Eleonora zemřela nedlouho poté, v roce 1386.\n"}
{"id": "871692", "url": "https://cs.wikipedia.org/wiki?curid=871692", "title": "Bostonský škrtič", "text": "Bostonský škrtič\n\nBostonský škrtič je přezdívka patřící pachateli (nebo více pachatelům) série čtrnácti vražd žen, které se odehrály na začátku 60. let 20. století v Bostonu, Massachusetts. Přestože tyto zločiny byly přisouzeny jednomu muži jménem Albert DeSalvo poté, co se k vraždám přiznal během projednávání jiného procesu, pozdější vyšetřovatelé, kteří zkoumali jednotlivé případy uškrcených žen (někdy též označované jako \"vraždy hedvábnou punčochou\"), dospěli k názoru, že nejde o zločiny spáchané jedním člověkem.\n\nPůvodní přezdívka pro jednoho nebo více pachatelů byla \"Šílený škrtič z Bostonu\". Ve vydání Sunday Herald z 8. července 1962 byla zveřejněna zpráva s titulkem \"Šílený škrtič zabil v Bostonu čtyři ženy\", ve které se v prvním odstavci uvádělo, že \"po Bostonu řádí šílený škrtič\". Neznámý vrah byl také zpočátku označovaný jako \"Bestiální přízrak\" nebo \"Škrtící přízrak\" pro až nadpřirozenou schopnost vnikat do bytů zavražděných žen. Po svém veřejném přiznání k vraždám se Albert DeSalvo jako \"Bostonský škrtič\" zapsal do dějin kriminalistiky.\n\n\n\nMezi 14. červnem 1962 a 4. lednem 1964 bylo v oblasti Bostonu nalezeno 14 zavražděných žen. Většina z nich byla sexuálně zneužita a uškrcena ve vlastním bytě. Vzhledem k chybějícím známkám násilného vniknutí se předpokládalo, že ženy buď útočníka znaly, nebo ho z vlastní vůle vpustily do bytu v domnění, že jde o servisního technika, údržbáře, podomního prodejce a podobně. Přes širokou mediální publicitu prvních případů, která měla odradit ženy od vpouštění cizích návštěvníků do bytů, vraždy pokračovaly. Zabíjení vyděsilo mnoho mladých žen v oblasti Bostonu, některé se dokonce odstěhovaly. Mnoho obyvatel si pořídilo do svých bytů slzný plyn a nové dveřní zámky a zástrčky. \n\nVraždy pokračovaly i v dalších městech a místní spravedlnost marně hledala spojitost mezi jednotlivými případy. Massachusettský právní zástupce Edward W. Brooke zorganizoval společný postup všech policejních oddělení. Kontroverzní bylo jeho rozhodnutí spolupracovat s psychometrikem Peterem Hurkosem, který prohlásil, že pachatelem všech vražd je jedna osoba. Když Hurkos sestavil podrobný popis nesprávného pachatele, E. W. Brook se stal terčem posměchu médií. Policie nevěděla jistě, zda pachatelem všech vražd je jediný člověk, převážná část veřejnosti o tom však byla přesvědčená. Bouřlivě se diskutovala souvislost mezi většinou obětí (převážně zdravotních sester) a nemocnicemi.\n\n27. října 1964 vnikl do bytu mladé ženy cizinec vydávající se za detektiva. Přivázal ženu k posteli, sexuálně ji zneužil a pak najednou odešel, přičemž na odchodu se ještě omluvil. Ženin popis pachatele pomohl kriminalistům vypátrat násilníka, jímž byl Albert deSalvo. Po zveřejnění jeho fotografie se přihlásilo mnoho dalších žen a označilo ho jako muže, který je přepadl. Dříve toho samého dne – 27. října – se DeSalvo vydával za motoristu s poruchou na autě a pokoušel se vnutit do domu na Bridgewater, Massachusetts. Majiteli domu, pozdějšímu náčelníku Brocktonské policie Richardu Sproulesovi, však bylo jeho chování podezřelé a nakonec po něm vystřelil z brokovnice.\n\nDeSalvo původně nebyl podezírán v souvislosti s vraždami. Došlo k tomu až poté, co byl uvězněn kvůli znásilnění a svému spoluvězni Georgi Nassarovi podrobně popsal své další aktivity, které jasně ukazovaly k Bostonskému škrtiči. Nassar oznámil toto přiznání svému právnímu zástupci Lee Baileymu, který se poté ujal DeSalvova případu. Policie byla ohromena přesností, s jakou DeSalva popisoval místa zločinů. Přes určité nesrovnalosti uváděl DeSalva podrobnosti, které nebyly v médiích zveřejněny. Nicméně chyběly jakékoliv fyzické důkazy, které by potvrdily jeho výpověď. Proto byl souzen pro předešlé nesouvisející zločiny – loupeže a sexuální delikty, ze kterých byl známý pod přezdívkou \"Zelený muž\" nebo také \"Měřič\" (The Measuring Man). Bailey se snažil u soudu použít doznání k vraždám jako přitěžující okolnost klientovy minulosti, aby dosáhl osvobození pro nepříčetnost, avšak soudce tento argument zamítl.\nDeSalvo byl v roce 1967 odsouzen na doživotí. V únoru stejného roku uprchl spolu se dvěma jinými vězni (jedním z nich byl bankovní lupič George Harrison z Westfordu z Massachusetts) z Bridgewaterské státní nemocnice, což dalo podnět k rozsáhlému pátrání. Na jeho pryčně našli vzkaz policejnímu řediteli, v němž DeSalva oznamoval, že smyslem jeho útěku bylo upozornit na podmínky v nemocnici i na svou situaci. Následující den se sám přihlásil policii. Vzhledem ke zmíněnému útěku ho přeložili do věznice s maximální ostrahou Walpole State Prison, kde byl o šest let později nalezen mrtev (byl ubodán) na ošetřovně. Jeho vrah či vrahové nebyli nikdy vypátráni.\n\nZůstává nejisté, zda DeSalvo byl opravdu Bostonským škrtičem. Lidé, kteří ho osobně znali, nechtěli uvěřit tomu, že by byl schopen brutálního násilného činu. Také bylo poukazováno na různý věk a etnickou příslušnost zavražděných žen, navíc nebyl konzistentní ani způsob provedení jednotlivých vražd.\n\nDeSalvův advokát Bailey zastával názor, že jeho klient byl hledaným vrahem, jak o tom napsal v publikaci \"Obhajoba se nikdy nevzdává\" (1995). Susan Kellyová v knize \"Bostonští škrtiči\" (1996) zveřejnila některé údaje z massachusettské policejní složky k případu. Je přesvědčená, že případy škrcení muselo spáchat více osob. Další autor, bývalý kriminalistický psycholog u FBI Robert Ressler, uvádí, že \"v tomto případě se snažíme spojit tolik protichůdných vzorců chování, že je nemyslitelné, aby náležely jediné osobě\". \n\nJohn E. Douglas, bývalý zvláštní agent u FBI, jeden z prvních kriminalistických psychologů, také nevěří, že DeSalvo byl Bostonským škrtičem. Ve své knize \"Případy, které nás strašily\" popsal DeSalva jako zločince, který pouze znásilňoval kvůli pocitu moci. Tento typ zločince nemá podle něj potřebu zabíjet způsobem jako při bostonských vraždách, ovšem na druhou stranu může mít sklon se k těmto vraždám hlásit.\n\nV případu Mary Sullivanové, zavražděné 4. ledna 1964 ve věku 19 let, použil Casey Sherman stopy DNA při pokusu najít jejího předpokládaného vraha. Sherman o tom napsal ve své knize \"Růže pro Mary\" (2003), kde vyjádřil přesvědčení, že DeSalvo nebyl zodpovědný za její smrt. Podle vlastní výpovědi na ní například vykonal soulož, zatímco forenzní analýzou nebyly zjištěny stopy jakékoliv sexuální aktivity.\n"}
{"id": "871695", "url": "https://cs.wikipedia.org/wiki?curid=871695", "title": "Kippo", "text": "Kippo\n\nKippo je skript v jazyce Python inspirovaný obdobným projektem Kojoney, licencovaný pod novou licencí BSD, vyvinutý k emulaci prostředí shellu a tvářící se jakožto plnohodnotný SSH terminál. Slouží k zachycení brute force útoků zejména na Linuxové servery, které provozují důležité aplikace, např. databázové servery finančního oddělení. Avšak z principu multiplatformnosti použitého jazyka je možné tento skript provozovat i na jiných OS. Veškeré akce, příkazy v emulovaném prostředí a stažené soubory (povětšinou sloužící k dodatečným útokům) jsou ukládány, lze je poté podrobně analyzovat a poté provést případná opatření počínaje blokací útočící IP adresy, rozsahu či provedení patřičných právních kroků. \n\nSvým principem se tedy jedná o past, zvané jakožto \"honeypot\", která poskytuje vzhledem k vlastnostem jazyka střední míru interakce s útočícím uživatelem. \n\n\n"}
{"id": "871696", "url": "https://cs.wikipedia.org/wiki?curid=871696", "title": "Poslední vymítání ďábla", "text": "Poslední vymítání ďábla\n\nPoslední vymítání ďábla je americký hororový film režírován a sestřihán Danielem Stammem. Ve filmu hrají Patrick Fabian, Ashley Bellová, Iris Bahrová a Louis Herthum.\n\nFilm se zaměřuje na evangelického kněze, který léta z kapes zoufalých věřících tahá peníze a trápí ho výčitky svědomí. Chce tedy se svým štábem natočit při této poslední seanci dokument se svou zpovědí a doznáním. Po příjezdu na krví prosáklou rodinnou farmu je ale hned zřejmé, že tady na něj čeká skutečné a ryzí zlo, na které se nemohl nijak připravit. Cesty zpět už není. To, co tady reverend zažije, do základů otřese jeho vírou.\n\n\nFilm měl být promítán na filmovém festivalu South by Southwest 2010. Nicméně 12. února 2010 Lionsgate odkoupili práva od US Distribution a nastavili datum vydání filmu na 27. srpna 2010.\n\nSvětová premiéra se konala na LA Film Festival 24. června 2010 a byl zde uveden Eli Rothovou a Danielem Stammem.\n\nNa DVD a Blu-ray byl film vydán 4. ledna 2011.\n\n"}
{"id": "871698", "url": "https://cs.wikipedia.org/wiki?curid=871698", "title": "Pomník slezským legionářům v Těšíně", "text": "Pomník slezským legionářům v Těšíně\n\nPomník slezským legionářům v Těšíně, plným názvem Pomník na počest slezských legionářů padlých za Polsko (polsky \"Pomnik Ku Czci Legionistów Śląskich Poległych za Polskę\"), Poláky nazývaný též \"Těšínská niké\" (polsky \"Nike cieszyńska\") nebo \"Slezanka\" (polsky \"Ślązaczka\") je pomník v polském Těšíně, blízko česko-polské hranice na řece Olši. Jeho autorem je Jan Raszka a připomíná padlé vojáky Slezské legie, bojující za první světové války na straně Ústředních mocností. Na vršku pomníku stojí heroina v těšínském kroji a její ruka se šavlí směřuje k české hranici. Na podstavci pomníku jsou v jeho zadní části čtyři kartuše s názvy míst v českém Těšínsku, kde proběhly boje sedmidenní války.\n\nPomník byl postaven v roce 1934, ve kterém byl podepsán německo-polský pakt o neútočení a v Polsku byla zorganizována kampaň k 15. výročí sedmidenní války. Po vstupu německé armády do Těšína 1. září 1939 během německo-slovenského útoku na Polsko byl pomník Němci zničen.\n\nV roce 2005 byl pomník obnoven. Vzhledem k dějinným konotacím postavení pomníku, podobě pomníku (na jeho vršku stojí heroina v těšínském kroji a její ruka se šavlí směřuje k české hranici, v zadní části pomníku jsou čtyři kartuše s názvy míst v dnešním Česku, na kterých se bojovalo v sedmidenní válce) a jeho umístění (pomník stojí několik desítek metrů od bývalého hraničního přechodu z polského Těšína do Českého Těšína na mostě Družby), vzbudilo obnovení pomníku na Těšínsku rozruch a v Česku též vyvolalo poslaneckou interpelaci ministra zahraničí.\n\n"}
{"id": "871703", "url": "https://cs.wikipedia.org/wiki?curid=871703", "title": "Kanton Commercy", "text": "Kanton Commercy\n\nKanton Commercy (fr. \"Canton de Commercy\") je francouzský kanton v departementu Meuse v regionu Grand Est. Tvoří ho 14 obcí. Před reformou kantonů 2014 ho tvořilo 19 obcí.\n\nod roku 2015:\n\npřed rokem 2015:\n\n"}
{"id": "871704", "url": "https://cs.wikipedia.org/wiki?curid=871704", "title": "Kanton Montmédy", "text": "Kanton Montmédy\n\nKanton Montmédy (fr. \"Canton de Montmédy\") je francouzský kanton v departementu Meuse v regionu Grand Est. Tvoří ho 45 obcí. Před reformou kantonů 2014 ho tvořilo 25 obcí.\n\nod roku 2015:\n\n\npřed rokem 2015:\n\n"}
{"id": "871705", "url": "https://cs.wikipedia.org/wiki?curid=871705", "title": "Kanton Vavincourt", "text": "Kanton Vavincourt\n\nKanton Vavincourt (fr. \"Canton de Vavincourt\") byl francouzský kanton v departementu Meuse v regionu Lotrinsko. Tvořilo ho 11 obcí. Zrušen byl po reformě kantonů 2014.\n\n"}
{"id": "871709", "url": "https://cs.wikipedia.org/wiki?curid=871709", "title": "Kanton Château-du-Loir", "text": "Kanton Château-du-Loir\n\nKanton Château-du-Loir (fr. \"Canton de Château-du-Loir\") je francouzský kanton v departementu Sarthe v regionu Pays de la Loire. Tvoří ho 11 obcí.\n\n"}
{"id": "871715", "url": "https://cs.wikipedia.org/wiki?curid=871715", "title": "Kanton Allonnes (Sarthe)", "text": "Kanton Allonnes (Sarthe)\n\nKanton Allonnes (fr. \"Canton d'Allonnes\") je francouzský kanton v departementu Sarthe v regionu Pays de la Loire. Tvoří ho šest obcí.\n\n"}
{"id": "871718", "url": "https://cs.wikipedia.org/wiki?curid=871718", "title": "Kanton Allonnes (Maine-et-Loire)", "text": "Kanton Allonnes (Maine-et-Loire)\n\nKanton Allonnes (fr. \"Canton d'Allonnes\") je francouzský kanton v departementu Maine-et-Loire v regionu Pays de la Loire. Tvoří ho sedm obcí.\n\n"}
{"id": "871721", "url": "https://cs.wikipedia.org/wiki?curid=871721", "title": "Inzerát (album)", "text": "Inzerát (album)\n\nInzerát je šesté studiové album hudební skupiny Kryštof. Bylo vydáno 15. října 2012 a obsahuje 10 písní, z čehož 2 duety s Jaromírem Nohavicou (Křídla z mýdla) a Tomášem Klusem (Cesta). Na albu se podílel producent Yaron Fuchs.\n\nSingl \"Inzerát\" se vyšplhal na první příčku v žebříčku Radio TOP100, kde se udržel nejlépe tři týdny. Druhý singl \"Křídla z mýdla\" se umístil na deváté příčce. Třetí singl \"Zatančím\" se vyšplhal na 46. příčku.\n\nČtvrtý singl \"Cesta\" (ft. Tomáš Klus) do žebříčku vstoupil na 85. příčce, ve svém jedenáctém týdnu v žebříčku se vyšplhal až na první pozici, kde následně vydržel dalších čtrnáct týdnů. Na udílení cen Český slavík Mattoni 2013 píseň \"Cesta\" zvítězila ve dvou kategoriích: Nejhranější píseň Rádia Impuls a MTV videoklip roku. Singl byl také zvolen jako úvodní píseň k filmu \"Křídla Vánoc\".\n\nAlbum debutovalo na první příčce českého žebříčku TOP50 Prodejní IFPI. Také bylo oceněno platinovou deskou za prodej více jak 10 000 kusů. K únoru 2013 se ho celkem prodalo přes 16 000 kusů.\n\nAlbum se v žebříčku ČNS IFPI TOP50 Prodejní prozatím udrželo 66 týdnů od vydání 15. října 2012 až dodnes. První čtyři týdny prodeje se udrželo na první příčce žebříčku, poté ho překonalo \"Take Me Home\" od One Direction. Nicméně později se nepravidelně na první pozici vracelo a celkem tak zaznamenalo dalších jedenáct týdnů na nejvyšší příčce.\n\n\n\nV souvislosti s novou deskou vyráží Kryštof na turné. Původně měla kapela navštívit 3 největší města v České republice – Prahu, Brno a Ostravu, ale z důvodu velkého zájmu byl přidán ještě koncert v Opavě. Jako předkapely vystoupí Nebe a Ido Vs. The World (USA). Speciálním hostem je Jaromír Nohavica.\n\nZ tour bylo vydáno DVD v limitované edici 500 ks.\n\n"}
{"id": "871723", "url": "https://cs.wikipedia.org/wiki?curid=871723", "title": "Kanton Écommoy", "text": "Kanton Écommoy\n\nKanton Écommoy (fr. \"Canton d'Écommoy\") je francouzský kanton v departementu Sarthe v regionu Pays de la Loire. Tvoří ho 11 obcí.\n\n"}
{"id": "871730", "url": "https://cs.wikipedia.org/wiki?curid=871730", "title": "Střední marka", "text": "Střední marka\n\nStřední marka (něm. \"Mittelmark\") je historický zeměpisný výraz, který se vztahuje na někdejší původní území Braniborské marky (kolem roku 1417). Název zřejmě vychází z polohy obou tehdy braniborských krajů Staré marky (dnešní Sasko-Anhaltsko) a Nové marky (v dnešním Polsku). \n\nStřední marka byla mimoto název také provincie zřízené roku 1713 hohenzollernských území (viz Prusko), jež však existovalo jen poměrně krátce. \n\nOd roku 1993 se toto označení území opět objevuje při zřízení okresu Postupim-Mittelmark. Současná podoba však zaujímá jen malou část původní Střední marky. Mimo to jižní díl okresu s okresním městem Lázně Bělčice historicky nikoli ke Střední marce, nýbrž byl až do vídeňského kongresu v roce 1815 součástí Saska.\n"}
{"id": "871732", "url": "https://cs.wikipedia.org/wiki?curid=871732", "title": "MC Gey", "text": "MC Gey\n\nJakub Rafael, vystupující pod pseudonymem MC Gey, je český rapper, básník, ilustrátor a spisovatel který je nejvíce znám pro své působení ve skupinách Actionday Crew a Ty Nikdy. Roku 2010 vydal své první album - Turbulence negativních dobrot, rok na to vytvořil společně s DJ Fattem album nazvané Imaginarium naprosto běžných podivností.\n\nTexty v písních Mc Geye se kromě značného množství vulgarismů, dvojsmyslů, jinotajů, černého humoru a příběhů vyznačují neobyčejnou barvitostí, nevyhýbají se tabuizovaným společenským tématům, jsou plné skrytých i zcela otevřených narážek na hiphopovou subkulturu, vysmívají se maloměšťáctví, předsudkům, floskulím.\n\nV roce 2016 vydal album RλP-LIFE, které kompletně produkoval hudebník KRUDANZE. Album je koncepčně založené na tzv. punchlines (úderných, útočných, štiplavých rýmech), je směsicí narážek, kritiky rapu, vtipů a variací na urážky obézních žen – Gey zde často používá termín \"tlustá holka\" jako odkaz na americký černošský pouliční slang. Album bylo nominováno na Anděla v kategorii hip-hop.\n\nSpolupráce: Prago Union, Kato, Luzer, Boy Wonder, Tono s, Jelínek, Idea , DJ Fatte a další.\n\n\n"}
{"id": "871736", "url": "https://cs.wikipedia.org/wiki?curid=871736", "title": "Salatín (Roháče)", "text": "Salatín (Roháče)\n\nSalatín je hora v Roháčích, na hlavním hřebeni Západních Tater. Nachází se asi 7 km jihovýchodně od Zuberce a dosahuje výšky 2048 m n. m. Jde o nejzápadnější dvoutisícovku v celých Tatrách.\n\nSalatín se nachází v centrální části rozsáhlého masívu, mezi Baníkovem (2178 m) a Brestovou (1934 m), od které je oddělen sedlem Parichvost. Západní svahy klesají do Bobrovecké doliny a východní do Roháčské doliny. Z vrcholu je daleký kruhový rozhled.\n\nPřístup je možný z několika směrů:\n\n"}
{"id": "871740", "url": "https://cs.wikipedia.org/wiki?curid=871740", "title": "Permission to Land", "text": "Permission to Land\n\nPermission to Land je první studiové album britské skupiny The Darkness, vydané v roce 2003. Jeho producentem byl Pedro Ferreira a vyšlo u vydavatelství Atlantic Records.\n\n"}
{"id": "871743", "url": "https://cs.wikipedia.org/wiki?curid=871743", "title": "Stokesův posuv", "text": "Stokesův posuv\n\nStokesův posuv je rozdíl mezi energii fotonu odpovídajícího maximu absorpčního pásu a fotonu s nižší energií odpovídajícího maximu příslušného emisního pásu.\nTento rozdíl energií se v důsledku relaxace elektronu v pevné látce po absorpci a emisi fotonu obvykle přemění na vibrační energii (teplo).\n\n"}
{"id": "871744", "url": "https://cs.wikipedia.org/wiki?curid=871744", "title": "Hot Cakes", "text": "Hot Cakes\n\nHot Cakes je třetí studiové album britské skupiny The Darkness, vydané v roce 2012. Vyšlo u vydavatelství Atlantic Records.\n\n"}
{"id": "871747", "url": "https://cs.wikipedia.org/wiki?curid=871747", "title": "Stokesův zákon", "text": "Stokesův zákon\n\nVlnová délka luminiscenční emise při fotoluminiscenci je větší nebo rovna vlnové délce excitačního světla (λ ≥ λ).\n\n"}
{"id": "871748", "url": "https://cs.wikipedia.org/wiki?curid=871748", "title": "Jan Gemrot", "text": "Jan Gemrot\n\nJan Gemrot (* 25. listopadu 1983 Praha) je český malíř.\n\nUpozornil na sebe už u přijímacího řízení na Akademii výtvarných umění v Praze. Díky jeho mimořádnému talentu mu byla udělena výjimka, a nastoupil tak na Akademii do ateliéru klasické malby Zdeňka Berana již po ukončení třetího ročníku střední Výtvarné školy Václava Hollara . Již za studia několikrát vystavoval na samostatných výstavách a také se zúčastnil velké řady výstav skupinových. Jeho diplomová práce – cyklus \"Únos\" – byla zakoupena do sbírky současného umění DvorakSec contemporary. Od roku 2011 je zastoupen i ve sbírkách Národní galerie v Praze.\nTvorba Jana Gemrota je syntézou či psychologickou exkurzí do problémů současné společnosti. Gemrot přistupuje k tématům obrazů s realistickým, či spíše hyperrealistickým projevem, jenž je někdy přerušován gestičtějším, expresivním rukopisem. Prostřednictvím konkrétního vizuálního prvku usiluje o vyjádření těžko uchopitelného pocitu a atmosféry, tedy o silné psychologické působení obrazu. Svým brilantním výtvarným podáním rozvíjí příběh, v němž však vždy zůstává něco nedořčeno pro projekci divákova osobního stanoviska. Naléhavost jeho umělecké výpovědi je nepřehlédnutelná. Propojení mistrovské malířské virtuozity s intenzivním, až šokujícím obsahem rozehraným v několika interpretačních rovinách, spolu s konceptuálním uvažováním staví Jana Gemrota na jednu z předních pozic současné mladé umělecké scény\n\n\n\n\n\n\n\n\n\n\n"}
{"id": "871753", "url": "https://cs.wikipedia.org/wiki?curid=871753", "title": "Kanton La Chartre-sur-le-Loir", "text": "Kanton La Chartre-sur-le-Loir\n\nKanton La Chartre-sur-le-Loir (fr. \"Canton de La Chartre-sur-le-Loir\") je francouzský kanton v departementu Sarthe v regionu Pays de la Loire. Tvoří ho devět obcí.\n\n"}
{"id": "871754", "url": "https://cs.wikipedia.org/wiki?curid=871754", "title": "Kanton La Ferté-Bernard", "text": "Kanton La Ferté-Bernard\n\nKanton La Ferté-Bernard (fr. \"Canton de La Ferté-Bernard\") je francouzský kanton v departementu Sarthe v regionu Pays de la Loire. Tvoří ho 13 obcí.\n\n"}
{"id": "871760", "url": "https://cs.wikipedia.org/wiki?curid=871760", "title": "Turistická značená trasa 1014", "text": "Turistická značená trasa 1014\n\nTrasa začíná u železniční stanice v Dobřichovicích. Zpočátku vede přibližně 600 metrů po zastavěném území Dobřichovic a postupně stoupá směrem k lesům brdských Hřebenů. Poté trasa přibližně 11 km vede po území přírodního parku Hřebeny, a mimo jiné od ní vedou odbočky k dvou vyhlídkovým místům (Hvíždinec a Babka). Po opuštění Hřebenů se trasa dostává na území okres Beronu a vede skrze vesnice Halouny, Svinaře, městys Liteň, vesnice Korno a Tetín do Berouna. V Berouně prochází kolem železniční stanice a náměstí a směřuje za město na kopec Děd, kde končí.\n"}
{"id": "871763", "url": "https://cs.wikipedia.org/wiki?curid=871763", "title": "Amnestie Václava Klause", "text": "Amnestie Václava Klause\n\nAmnestie vyhlášená Václavem Klausem coby prezidentem České republiky představuje právní akt hromadného omilostnění některých odsouzených a zastavení některých trestních řízení dle přesně vymezených podmínek. Tuto částečnou amnestii vyhlásil Václav Klaus dne 1. ledna 2013 na konci svého novoročního projevu, a to při příležitosti 20. výročí samostatnosti České republiky. Rozhodnutí bylo vyhlášeno 2. ledna 2013 ve Sbírce zákonů pod číslem 1/2013 Sb. v samostatné částce 1/2013. Účinnosti nabylo dnem vyhlášení, tedy dnem rozeslání této částky.\n\nAmnestie byla už krátce po vyhlášení silně kritizována. Jako velmi sporný byl hodnocen především druhý článek amnestie, kvůli kterému byla ukončena řada kauz závažné hospodářské kriminality a korupce.\n\nCelkově bylo amnestií prominuto více než 111 tisíc trestů (z velké části podmíněných).\n\nPodle Ladislava Jakla, ředitele politického odboru Kanceláře prezidenta republiky, se amnestie připravovala řadu týdnů dopředu „v širokém okruhu tří lidí“. Sám prezident Klaus prohlásil, že „filozofie amnestie vznikala několik let“,\nresp. „deset let jsme o tom uvažovali, deset let jsme měli různé nápady, co by tam mělo být zařazeno\".\nPremiér Petr Nečas se o chystané amnestii dozvěděl před Vánocemi a její přípravu konzultoval s ministrem spravedlnosti Pavlem Blažkem. Vše probíhalo v utajení, aby se zabránilo neklidu ve věznicích. Tuto skutečnost na počátku ledna potvrdil i ministr spravedlnosti s tím, že s ministerským předsedou pouze konzultoval formulačně-právní otázky. Utajené projednávání ale mohlo být podle komentátora týdeníku \"Respekt\" Jana Macháčka porušením zákona, protože amnestie měla být zřejmě projednávána pouze v režimu \"důvěrné\", nikoli v režimu \"tajné\".\n\nDeník \"Insider\" 15. ledna napsal, že ředitelka odboru legislativy a práva kanceláře prezidenta Dana Římanová byla prezidentem o stanovisko požádána až po vyhlášení amnestie a ve svém stanovisku pro prezidenta 2. ledna uvedla, že trestní řízení trvající déle než šest let nelze paušálně označit za nepřiměřeně dlouhá. Římanová médiím potvrdila, že se na přípravě amnestie nijak nepodílela a že o rozbor byla požádána až po jejím vyhlášení.\n\nDne 19. ledna přinesly \"Lidové noviny\" informace, podle kterých amnestii připravovali tři lidé: prezidentův tajemník Ladislav Jakl, právník Pavel Hasenkopf a bývalý poslanec ČSSD Zdeněk Koudelka. Ladislav Jakl to však v rozhovoru pro Radiožurnál označil za „absolutní nesmysly“. Pavel Hasenkopf v reakci na to sdělil, že se na přípravě amnestie podílel, ale jeho návrh (který získaly \"Lidové noviny\" a proto Hasenkopfa označily za autora amnestie) nebyl vybrán. Výsledný text amnestie je podle něj kompilátem z několika různých návrhů. Spolupráci se Zdeňkem Koudelkou pak popřel ministr spravedlnosti Pavel Blažek.\n\nVratislav Mynář, ředitel kanceláře Klausova prezidentského nástupce Miloše Zemana koncem dubna znovu médiím potvrdil, že autory amnestie jsou Petr Hájek, právník Pavel Hasenkopf a Ladislav Jakl, přičemž Jakla označil za nejaktivnějšího z celé trojice. Hájek s Jaklem Mynářovo tvrzení následně opět popřeli. Pavel Hasenkopf v reakci na to zažaloval Kancelář prezidenta republiky Spor v létě 2014 skončil smírem, podle kterého Hasenkopf „neměl možnost ovlivnit vyhlášené znění amnestie“. \n\nPrezident ani jeho kancelář amnestii nezdůvodnili, avšak o den později, 2. ledna 2013 při jmenování Jaroslava Bureše do funkce předsedy Vrchního soudu v Praze, Václav Klaus poznamenal: „Věřím, že teď ve vašem vrchním soudu už bude vše v pořádku, už budete soudit tak dobře, že nebude potřeba, aby se udělovaly nějaké amnestie a milosti. Doufám, že nastane rajská doba.“\n\nDruhý článek amnestie, abolici dlouho neuzavřených kauz, obhajoval především prezidentův tajemník Ladislav Jakl.\n\n16. ledna poskytl prezident Klaus rozhovor České televizi, ve kterém vyjmenoval tři cíle, které amnestií sledoval. Prvním cílem bylo odpustit a prominout lidem, kteří spáchali méně závažné trestné činy, které by podle Klause ve většině evropských zemí ani nevedly k uvěznění. Druhý cílem bylo propustit z věznic seniory. Třetím cílem bylo zastavit enormně dlouhá soudní řízení. Zároveň odmítl, že by amnestii vyhlašoval kvůli nějakým konkrétním lidem.\n\nK platnosti amnestie byla potřeba kromě prezidentova rozhodnutí také kontrasignace premiéra Petra Nečase, který tak také učinil. Vláda tím přijala nad amnestií odpovědnost. Podle ministra financí Miroslava Kalouska však vláda nese odpovědnost pouze za \"provedení\", nikoli \"důsledky\" amnestie, a to i z důvodu, že o ní nebyli členové vlády (kromě ministra spravedlnosti Pavla Blažka a premiéra Petra Nečase) předem informováni. Nečas sám řekl, že amnestii nemohl nepodepsat. Podle Aleše Gerlocha, Václava Pavlíčka, Jana Wintra, Jana Kysely a dalších odborníků na ústavní právo jsou však tyto interpretace mylné a odpovědnost nese i vláda, takže premiér mohl rozsah či samotné vyhlášení amnestie ovlivnit.\n\nSkutečnost, že premiér Petr Nečas z mnoha stran kritizovanou amnestii bez informování členů vlády a jakéhokoli vysvětlení kontrasignoval, nahrává podle týdeníku \"Respekt\" spekulacím, že jeho podpis byl politickým obchodem za Klausův předvánoční podpis pod vládním daňovým balíčkem, což premiér vyloučil. Tyto spekulace však potvrzují policejní odposlechy (nasazené kvůli kauze Nagyová). Podle odposlechů měl 5. ledna Petr Nečas ředitelce své kanceláře Janě Nagyové říci: „\"Amnestie je strašný průšvih. Můžu říct otevřeně, že šlo o podpis za podpis.\"“ Takovouto dohodu však aktéři amnestie nadále vylučují, případně tvrdí, že o ní nic nevěděli.\n\nAmnestie je přitom podle čl. 63 odst. 1 písm. k) Ústavy sice rozhodnutím prezidenta republiky, ale odstavec 3 daného článku současně stanoví, že \"„rozhodnutí prezidenta republiky vydané podle odstavce 1 a 2 vyžaduje ke své platnosti spolupodpis předsedy vlády nebo jím pověřeného člena vlády.“\" Podle následujícího odstavce 4 pak \"„za rozhodnutí prezidenta republiky, které vyžaduje spolupodpis předsedy vlády nebo jím pověřeného člena vlády, odpovídá vláda.“\"\n\nAmnestie se vztahuje na tyto případy:\n\nAmnestie se celkem dotkne asi 32 tisíc lidí. Z toho asi 14 500 osob podmínečně odsouzených, 12 200 osob vykonávajících obecně prospěšné práce a 330 odsouzených k domácímu vězení. Zbytek z celkové sumy tvoří propuštění vězni, kterých podle prvních odhadů mělo být 7416, ale konečné číslo bude o něco nižší. Podle druhého, aboličního článku amnestie, bylo k 15. únoru zastaveno celkem 327 kauz, z toho 201 kauz na okresních a krajských státních zastupitelstvích (týkajících se celkem 265 trestně stíhaných osob) a 126 kauz na okresních, krajských a vrchních soudech (týkajících se celkem 331 obžalovaných). Podle nejvyššího státního zástupce Pavla Zemana ještě desítky kauz přibudou.\n\nAmnestie se dotkla nebo se dotkne i některých mediálně známých kauz. Podle prvního, třetího či čtvrtého článku byly prominuty tresty například následujícím:\n\nPodle druhého článku bylo zastaveno trestní stíhání například těchto osob:\n\nPodle některých zdrojů by mohla mít amnestie vliv i na kauzu Lukáše Kohouta (vydával se za asistenta poslance a šéfa Valného shromáždění OSN Jana Kavana), Tomáše Pitra (údajné daňové úniky), Reginy Rázlové či zakladatele firmy Progres Invest Pavla Dvořáka (hradecký krajský soud mu vyměřil osmiletý trest odnětí svobody, v 90. letech připravili podle obžaloby desetitisíce klientů o úspory, celková škoda se vyšplhala až na půl miliardy).\n\nMůže být amnestován i zakladatel firmy Progres Invest Pavel Dvořák, hradecký krajský soud mu vyměřil osmiletý trest odnětí svobody, v 90. letech on a jeho firma připravili podle obžaloby desetitisíce klientů o úspory, celková škoda se vyšplhala až na půl miliardy. Omilostněno může být i jedenáct obžalovaných manažerů z investičních fondů Trend a Mercia.\n\nPodle informací, které od krajských a vrchních soudů, jakož i státních zastupitelství získal Nadační fond proti korupci osoby, jejichž stíhání bylo na základě této amnestie zastaveno, měly způsobit celkovou škodu ve výši nejméně 18,6 miliard korun. K další škodě ve výši nejméně 3,4 miliardy korun již nedošlo. Osoby, kterých se amnestie týkala, měly poškodit přes 90 000 fyzických a stovky právnických osob. Nadační fond proti korupci zároveň zveřejnil podrobnější informace o těchto případech na svých stránkách.\n\nPodle statistik ministerstva spravedlnosti z konce září 2013 byly tresty prominuty více než 111 000 osobám. Nepodmíněné tresty byly prominuty 19 820 osobám (většině ještě před nástupem trestu, přímo z věznic bylo propuštěno přibližně 6500 vězňů), podmíněné tresty byly prominuty 81 133 osobám (toto jediné číslo ještě není konečné), obecně prospěšné práce 9660 osobám a domácí vězení 385 osobám. Trestní stíhání bylo zastaveno u 265 osob.\n\nAmnestie nabyla účinnosti dne 2. ledna a vězeňská zařízení začala ten samý den v 10:00 vykonávat potřebné úkony k propuštění dotčených vězňů. Na realizaci amnestie se podílelo 285 soudců, 111 státních zástupců a 908 dalších pracovníků soudů a Vězeňské služby ČR. Propouštění probíhalo nepřetržitě 24 hodin denně ve všech 36 českých věznicích. Předběžné přímé náklady na provedení amnestie byly vyčísleny na 890 tisíc Kč. Samotné provedení a organizaci amnestie soudci hodnotili velice kladně.\n\nPozději však vyšlo najevo, že možná až několik desítek vězňů bylo omylem propuštěno přesto, že se na ně amnestie vztahovat neměla. Soudci to vysvětlují časovým presem, nejednoznačným zněním amnestie, jejím chybějícím výkladem a, na rozdíl od minulých amnestií, absencí jakýchkoli informací předem. Ministr spravedlnosti Pavel Blažek připustil, že vzhledem k množství posuzovaných případů k chybám mohlo dojít, odmítl však, že by těchto případů byly desítky. Upozornil také na to, že i chybné rozhodnutí o propuštění už asi nepůjde zvrátit.\n\nK 1. lednu 2013 bylo v českých věznicích 22 638 vězňů a k 21. únoru 2013 jich bylo na amnestii propuštěno 6442, tedy zhruba 28 %. Zaplněnost vězeňských objektů tím klesla ze 107 % na 76 %, index počtu vězňů na 100 tisíc obyvatel klesl z 230 na zhruba 165 (v Evropě je přitom obvyklých 120–150 vězňů na 100 tisíc obyvatel). Prázdná místa ve věznicích by měli zaplnit lidé již odsouzení, řada z nich se však trestu vyhýbá – těch je nyní evidováno 4368.\n\nKvůli úbytku vězňů rozhodlo ministerstvo vnitra o dočasném zakonzervování tří poboček věznic – ve Velkých Přílepech, Vyšních Lhotách a Poštorné – a o úplném zrušení věznice v Drahonicích.\n\nPoté, co brány věznic opustili první propuštění vězni, média ihned začala sledovat jejich osudy. První náměstek ministra spravedlnosti Daniel Volák odhadoval, že do dvou let se až dvě třetiny propuštěných vrátí zpět do věznic. Média se soustředila jak na osobní příběhy jednotlivých bývalých vězňů, tak především na jejich opětovnou kriminální činnost. Některá města se v reakci na amnestii rozhodla posílit policejní hlídky v ulicích. Podle policejního prezidia spáchali propuštění vězni k 7. lednu asi stovku trestných činů a přestupků. K 30. lednu se zpátky do věznic vrátilo z 6401 propuštěných jen 78 vězňů, z nichž dvě třetiny jsou zatím pouze ve vazbě.\n\nVedoucí lékař metadonového centra Drop In Jiří Presl vyjádřil své obavy, zdali pražské centrum zvládne očekávaný nápor nových klientů z řad bývalých vězňů. Zhruba třetinu všech vězňů v českých věznicích tvoří problematičtí uživatelé drog. Ti ve věznicích dostávají substituční léčbu. Podle odborníků bylo amnestováno asi 2000 drogově závislých, kvůli náporu nových klientů musí centra pro drogově závislé vypisovat na léčbu pořadníky.\n\nAsistenci a základní poradenský servis zajišťují amnestovaným vězňům pracovníci center Probační a mediační služby ČR.\n\nVětšina propuštěných vězňů se nechala zapsat do evidence uchazečů o zaměstnání na pracovních úřadech, za prvních deset dní od vyhlášení amnestie jich bylo 3706, z nichž 3517 obdrželo i dávku mimořádné okamžité pomoci. Šanci na pracovní uplatnění mají však jak vzhledem ke své minulosti, tak vzhledem ke všeobecně vysoké nezaměstnanosti a malému počtu volných pracovních pozic minimální.\n\nNěkteří amnestovaní vězni se také začali hlásit o své děti, které jim byly právě na základě jejich výkonu trestu odebrány a skončily například v dětských domovech. Po splnění všech podmínek musí návrat dětí k rodičům ještě schválit úřady, případně i soudy.\n\nAkt prezidenta republiky hájili především jeho mluvčí Radim Ochvat a tajemník Ladislav Jakl. Ladislav Jakl také později vyjádřil názor, že premiér podpisem amnestie s ní vyjádřil souhlas a že měl právo podpis odmítnout.\n\nPředseda vlády Petr Nečas 1. ledna řekl: „Pan prezident mě o svém rozhodnutí v předstihu informoval. S amnestií souhlasím a už jsem ji také podepsal, jak mi to ukládá Ústava“. Později zdůrazňoval, že v těchto případech se nejedná o politickou, ale právní kontrasignaci, tedy že byl podle ústavních zvyklostí povinen prezidentovo rozhodnutí podepsat, i když by s ním politicky nesouhlasil. K tomuto názoru se připojil i ministr spravedlnosti Pavel Blažek. Podle názoru ministra zahraničí Karla Schwarzenberga či soudce Kamila Kydalky však ústavní realita vyžaduje, aby vláda byla informována (či aby amnestii i projednala), což Petr Nečas neučinil.\n\nV prvních reakcích na novoroční projev prezidenta s amnestií souhlasil Karel Schwarzenberg jako s řešením přeplněnosti věznic. Hned druhý den se však připojil ke kritice druhého článku Klausovy amnestie, hlavně kvůli zastavení některých velkých hospodářských kauz („Neznal jsem podrobnější parametry vyhlášené amnestie a nevěděl jsem, kdo všechno bude tímto krokem omilostněn. Pak jsem se, připouštím, začal velice divit.“ „Tento způsob amnestie se mi zdá poněkud nešťastným.“). Ve volebních okrscích, do nichž spadaly věznice, Karel Schwarzenberg zaznamenal výrazný úspěch v prvním kole prezidentské volby, což si Mladá Fronta Dnes vysvětlovala jeho vstřícným postojem k amnestiím.\n\nPráva prezidenta na amnestii se zastával také poslanec Boris Šťastný, podle něhož výkon tohoto prezientského práva politikům nepřísluší kritizovat, TOP 09 se v této věci chová zbaběle a právnička Hana Marvanová je samozvaná populistka. Politikům podle něj přísluší rozhodnutí soudů i prezidenta respektovat, případně navrhnout změnu legislativy.\n\nNa konci ledna vydal Institut Václava Klause spolu s Centrem pro ekonomiku a politiku sborník \"Spor o amnestii\", který prezidentovu amnestii obhajuje. Kniha obsahuje plné znění amnestie, Klausova veřejná vyjádření k této amnestii, texty různých autorů zabývajících se vyhlášenou amnestií v širším (právním, mediálním, filozofickém, politologickém či historickém) kontextu a podpůrné dopisy občanů přímo či nepřímo dotčených amnestií adresované prezidentovi. Počátkem února 2013 brožuru rozeslala Kancelář prezidenta republiky poslancům Parlamentu ČR.\n\nPředmětem kritiky se stalo zejména zahrnutí dlouhodobě neuzavřených trestních stíhání včetně mnoha mediálně sledovaných případů podezření ze závažné hospodářské kriminality i korupce a dále rovněž její rozsah a nekvalitní příprava.\n\n„Jsme svědky neuvěřitelného diletantismu. Od roku 1920 všechny amnestie připravovala vždycky vláda v čele s ministrem spravedlnosti, nikoli Hrad,\" řekl předseda Ústavního soudu Pavel Rychetský. Zdůraznil, že u amnestie není institut kontrasignace premiérem formální akt. „Není možné o něm hovořit tak, že když to chtěl prezident, tak to musí premiér podepsat,\" uvedl Rychetský. Kontrasignace je podle něj v ústavě proto, aby vláda mohla mít amnestii nejen připravenou, ale aby také včas dopředu posoudila, koho amnestie očistí.\n\nJiří Dienstbier usoudil, že amnestie byla „šita na míru“ na některé kauzy a že je dárkem Klausovým přátelům z oblasti ekonomiky z 90. let. Michal Horáček ji označil za odměnu těm, kdo průběh trestního stíhání dokázali mařit. Podle Jiřího Přibáně amnestie roku 2013 vejde do ústavních dějin této země především jako manifestace pokrytectví, cynismu i síly těch, kdo se s představou nezávislé justice a řádného trestního procesu nikdy nesmířili a rovnost všech před zákonem, tento hlavní pilíř právního státu, nikdy nepřijali za vlastní.\n\nUnie státních zástupců uvedla, že odvolání se na rozhodnutí Evropského soudu pro lidská práva (ESLP), v případech zastavení trestního stíhání trvajícího déle než 8 let, je mylné. Navíc podle unie amnestie zmařila \"„možnost poškozených dosáhnout náhrady škody v trestním řízení, ačkoliv nepřiměřená délka řízení nemůže být podle ESLP důvodem k upuštění od povinnosti nahradit škodu způsobenou trestným činem“\".\n\nSvůj nesouhlas s rozsahem amnestie dalo najevo značné množství lidí. V bleskovém průzkumu, který provedla pro Českou televizi společnost Median, vyjádřilo nesouhlas 82,2 procenta Čechů, a odmítavý postoj panuje napříč celou Českou republikou. Průzkum proběhl ve dnech 3. a 4. ledna a zúčastnilo se ho 617 respondentů. Událost „Nesouhlasíme s Klausovou amnestií“ na Facebooku získala velmi rychle více než 300 tisíc účastníků; dalších více než 112 tisíc podepsalo stejnojmennou petici.\n\nNa protest proti amnestii starostové Vysokého Pole a Želechovic nad Dřevnicí, oba zvolení za hnutí STAN, 7. ledna 2013 sundali ze stěn na obecních úřadech portréty prezidenta a totéž doporučili i ředitelům škol zřízených obcí, kteří se rozhodli k témuž. Během hodiny jim potvrdilo účast na akci i 20 starostů dalších obcí, což je utvrdilo v rozhodnutí rozeslat výzvu obcím, úřadům a školám v celé republice. Starosta Vysokého Pole Josef Zicha tento krok vysvětlil: „Prezidentův portrét má dokreslit důstojnost místa a on sám má být vzorem pro děti, které se ve školách učí základům morálky. Ovšem Václav Klaus svým rozhodnutím udělit velkorysou amnestii i tunelářům, korupčníkům a podvodníkům ztratil morální právo být prezidentem slušných a poctivých lidí.“ Do druhého dne odpoledne účast na akci potvrdilo na 600 představitelů obcí, převážně ze Zlínského kraje, ale i jižní Moravy a jižních Čech.\n\nMluvčí prezidenta Radim Ochvat k akci řekl: „Jestli je pravda, že se vyskytli ředitelé škol, kteří podléhají mediální hysterii některých opozičních politiků a různých médií, a dokonce sundávají obrazy hlavy státu ze stěn školních tříd, pak je na místě požádat je, aby alespoň děti, za jejichž výchovu přebírají částečnou odpovědnost, chránili před projevy pokleslého politického boje.“\n\nJeroným Tejc považoval úspěch návrhu na zrušení části amnestie z 90 % za vyloučený, přičemž jediné, čeho by bylo možno dosáhnout, při velmi širokém výkladu ústavy a velmi široce pojatém rozhodnutí Ústavního soudu, by byla náhrada škody, a to nikoliv od pachatelů, ale od státu.\n\nMinistr financí Miroslav Kalousek a ministr zahraničí Karel Schwarzenberg se 8. ledna 2013 v souvislosti s koaličním jednáním TOP 09 se stranou LIDEM a s ODS vyjádřili, že by vláda měla najít kompenzační mechanismy pro osoby „poškozené amnestií“.\n\nBoris Šťastný, který se Václava Klause a jeho práva na amnestie zastával, s kompenzacemi souhlasí, ovšem nepovažuje je za kompenzace škod způsobených amnestií, ale škod způsobených neschopností státu vyřešit kauzy v přiměřené lhůtě.\n\nMístopředsedkyně Senátu Alena Gajdůšková podala v pondělí 14. ledna 2013 k Ústavnímu soudu návrh skupiny 30 senátorů (dle iDnes 29 senátorů) na zrušení druhého článku amnestie, na jehož základě byla zastavena trestní stíhání se sazbou do deseti let vězení, která trvala déle než osm let. Návrh podle idnes.cz iniciovala Alena Dernerová. Záměr se začal objevovat v médiích již kolem 6. ledna. Podání připravovala skupina celkem asi 4 právníků v čele s Hanou Marvanovou. Debatu začali jednotliví senátoři už druhý den po vyhlášení amnestie.\n\nPodle Hany Marvanové je amnestie v článku II protiústavní z hlediska práva na spravedlivý proces a práva rovnosti před zákonem a práva domoci se ze strany poškozených majetkových nároků. Podle právníka Milana Hulíka, jednoho z tvůrců návrhu, je to poprvé od bělohorských konfiskací, kdy nakradený majetek zůstane pachatelům, zlodějům, zatímco poškození se už nikdy nebudou moci domoci jeho navrácení nebo alespoň nějakého odškodnění. Podle senátorky Miluše Horské je to příležitost prověřit, zda jestli práva těch, co poškozují práva jiných, nejsou výš, než práva obětí.\n\nSenátoři zvažovali i to, zda nejde vyhlášení amnestie hodnotit jako velezradu, ale napoprvé došli k závěru, že nikoliv. Této otázky se ve svých vyjádřeních dotkl i například senátor Miroslav Antl (který se k návrhu na zrušení nepřipojil).\n\nPředseda Ústavního soudu Pavel Rychetský po podání návrhu skupiny senátorů na zrušení části amnestie v pořadu Partie na televizním programu Prima family uvedl, že soudci budou muset nejprve posoudit, zda amnestii vůbec mohou přezkoumávat, tedy zda skupina senátorů má aktivní legitimaci podat návrh na přezkoumání amnestie, což závisí na tom, jestli amnestie je normativním právním aktem. Pavel Rychetský uvedl, že zná v dějinách lidstva jediný případ zrušení amnestie vyslovené hlavou státu, když Nejvyšší soud Argentiny zrušil amnestii týkající se genocidy v předchozím fašistickém režimu. Aleš Gerloch se domnívá, že senátoři aktivní legitimaci nemají, Vladimír Balaš považuje návrh spíše za projev politického postoje, přičemž záleží na tom, zda Ústavní soud zvolí restriktivní nebo extenzivní výklad. Jaroslav Ortman považuje návrh za populistické gesto bez jakékoliv šance na úspěch. Mluvčí prezidenta Radim Ochvat řekl, že návrh je jen politickým gestem.\n\nVěc byla projednána v plénu pod sp. zn. Pl. ÚS 4/13 a podle rozvrhu práce byl soudcem zpravodajem určen Vladimír Kůrka. Dne 5. března 2013 Ústavní soud České republiky návrh skupiny senátorů odmítnul, aniž by se jím věcně zabýval, neboť dospěl k závěru, že k přezkoumání rozhodnutí o amnestii nemá pravomoc. Odlišné stanovisko zaujali soudci Pavel Rychetský, Ivana Janů a Vojen Güttler, pouze s částečným nesouhlasem vůči odůvodnění vystoupil Miloslav Výborný.\n\nKamil Kydalka, předseda tříčlenného senátu na Městském soudu v Praze, který řeší více než 10 let otevřenou kauzu fotbalového bosse Františka Chvalovského, obžalovaného kvůli úvěrovým podvodům z konce 90. let, oznámil, že tento senát řízení o zastavení trestního řízení přerušil a předložil případ k posouzení Ústavnímu soudu, protože podle názoru soudního senátu je článek II amnestie v možném rozporu s ústavním pořádkem České republiky. Kydalka uvedl, že za celou dobu jeho praxe je to poprvé, kdy využil možnost podání k Ústavnímu soudu.\n\nPodle tohoto návrhu nese-li podle ústavy za podpis předsedy vlády odpovědnost vláda jako celek, není možné, aby věc nebyla ve vládě vůbec projednána. Tím, že poškozený bude muset podat nový návrh k civilnímu soudu, ze žalované částky bude muset zaplatit soudní poplatek a ponese důkazní břemeno, je podle návrhu porušena procesní rovnost stran. Navrženo bylo zrušit celé rozhodnutí o amnestii, alternativním návrhem bylo pouze zrušení článku II. Návrh rovněž argumentoval tím, že není možné připustit situaci, aby v demokratickém právním státě existovala právní norma vydaná prakticky jednotlivcem.\n\nVěc byla projednána také v plénu pod sp. zn. Pl. ÚS 7/13, soudcem zpravodajem byl Jan Musil. Ústavní soud tento návrh odmítnul, neboť zde byla v části, kde bylo navrženo zrušení pouze článku II amnestie, vzhledem k dřívějšímu návrhu skupiny senátorů dána překážka litispendence, a v části, kde bylo navrženo zrušení celého rozhodnutí o amnestii, byl návrh neoprávněný, protože v trestní věci, kterou Městský soud v Praze projednával, mohl být aplikován jen jeho článek II.\n\nSenátoři Miroslav Antl a Eliška Wagnerová svolali 7. ledna na 20. nebo 21. února 2013 veřejné slyšení odborníků k posouzení škod způsobených amnestií s tím, že pokud by k tomu vedla diskuse, výsledkem bude návrh na změnu ústavy spočívající ve zrušení možnosti abolice. Veřejné slyšení také mělo sloužit k vyjasnění, zda je možné zpochybnit prezidentský amnestijní výnos před Ústavním soudem.\n\nV únoru 2013 podepsal potřebný počet senátorů (28) návrh ústavní žaloby na prezidenta Václava Klause především v souvislosti s amnestií, ale i dalšími kroky během funkčního období. V historii České republiky se dosud žádný návrh na žalobu proti prezidentu republiky nedostal tak daleko. Zároveň byla Senátu doručena petice 73 tisíc lidí s výzvou k podání žaloby. Velezrada je ústavní delikt, kterého se může dopustit pouze prezident republiky, který jedná proti svrchovanosti a celistvosti republiky, nebo proti jejímu demokratickému řádu. Vzhledem k prezidentově zvláštní imunitě neboli indemnitě to byl jediný právní krok, který mohl být proti němu během funkčního období podniknut.\n\nDne 4. března k návrhu proběhla mimořádná schůze Senátu, která podání ústavní žaloby schválila. Jde o první ústavní žalobu na prezidenta v historii České republiky. Jako důvody pro žalobu byly uvedeny amnestie z 1. ledna 2013, nedokončování ratifikace mezinárodních smluv, nenavrhování kandidátů na soudce Ústavního soudu a nerozhodnutí o jmenování či nejmenování čekatele Petra Langera soudcem. Tím se měl dopustit jednání směřujícího proti svrchovanosti republiky, jakož i proti jejímu demokratickému řádu. Pro podání žaloby Ústavnímu soudu hlasovalo 38 senátorů, zbývajících 30 přítomných senátorů bylo proti podání žaloby.\n\nVěc byla projednána v plénu pod sp. zn. Pl. ÚS 17/13, a to přednostně. Soudcem zpravodajem byl určen Jan Musil. Řízení však bylo bez věcného projednání zastaveno, a to proto, že Václav Klaus již v tu dobu nebyl ve funkci prezidenta republiky. Podle Ústavního soudu je primárním účelem žaloby pro velezradu zbavení prezidenta úřadu, „aby nemohl nadále poškozovat či ohrožovat zájmy státu“, a to v tomto řízení již nepřicházelo v úvahu. Nová právní úprava řízení o žalobě proti prezidentu republiky, účinná od 7. března 2013, sice stanovila, že i v takovémto případě má řízení proběhnout, ale Ústavní soud s ohledem na kvazitrestní povahu řízení použil pravidlo, které bylo pro žalovaného příznivější, tedy právní úpravu předchozí, která podle jeho závěru v řízení po skončení úřadu prezidenta republiky pokračovat neumožňovala. Odlišné stanovisko uplatnila Ivana Janů a pouze proti odůvodnění svým specifickým způsobem Stanislav Balík.\n\n"}
{"id": "871776", "url": "https://cs.wikipedia.org/wiki?curid=871776", "title": "Arrast-Larrebieu", "text": "Arrast-Larrebieu\n\nArrast-Larrebieu je francouzská obec v departementu Pyrénées-Atlantiques. Počet obyvatel klesá; v roce 1962 měla 173 obyvatel, v roce 2009 pouze 102.\n"}
{"id": "871777", "url": "https://cs.wikipedia.org/wiki?curid=871777", "title": "Štóske sedlo", "text": "Štóske sedlo\n\nŠtóske sedlo (798 m n. m.) je sedlo v hřebeni Volovských vrchů, odděluje geomorfologické podcelky Kojšovská hoľa na severu a Pipitka na jihu.\n\nSedlem prochází silniční spojnice Medzev – Smolník a zároveň odděluje historické regiony Spiš a Abov.\n\nV sedle stojí poutnická kaple Narození Panny Marie z roku 1757, okolo něj prochází červeně značený turistický chodník z Osadníka do osady Štós-kúpele, jako součást Cesty hrdinů SNP.\n"}
{"id": "871779", "url": "https://cs.wikipedia.org/wiki?curid=871779", "title": "Jiří Liška (fotbalista)", "text": "Jiří Liška (fotbalista)\n\nJiří Liška (* 13. března 1982) je český fotbalový obránce, působí jako vedoucí mužstva liberecké juniorky. Současně hraje za německý amatérský tým FC Oberlausitz Neugersdorf.\n\nS FC Oberlausitz Neugersdorf (Oberliga Süd, na úrovni 5. ligy) postoupil v dubnu 2014 do finále Saského poháru proti Chemnitzer FC.\n\n"}
{"id": "871781", "url": "https://cs.wikipedia.org/wiki?curid=871781", "title": "Raimond V. z Toulouse", "text": "Raimond V. z Toulouse\n\nRaimond V. z Toulouse ( \"Ramon V de Tolosa\", \"Raymond V de Toulouse\", 1134 - prosinec 1194 Nîmes) byl hrabě z Toulouse, Saint-Gilles, Rouergue a markýz provensálský.\n\nByl synem Alfonse Jordana z Toulouse a svého otce doprovázel při křížové výpravě do Svaté země. V dubnu 1148 připluli do Akkonu a otec jej ponechal v péči templářského řádu v Jeruzalémě, zřejmě, aby se Raimond pocvičil v bojovém umění, a sám se vydal do válečné vřavy. Hrabě Alfons náhle zemřel, aniž by se dostal na bitevní pole, pravděpodobně 15. dubna v Caesareji a jeho smrt byla doprovázena zvěstí o otravě. Čtrnáctiletý Raimond podědil otcova panství a rychle se vracel zpět na kontinent.\n\nRoku 1154 se oženil s Konstancií, bezdětnou vdovou po Eustachovi z Boulogne a sestrou francouzského krále Ludvíka VII., kterému následně složil lenní hold a uznal jej svým panovníkem. Roku 1159 musel čelit snaze Jindřicha Plantageneta, který toužil z titulu akvitánského vévody uplatnit nárok na hrabství Toulouse a to za podpory aragonského vládce Ramona Berenguera. Vojenské převaze Raimondových protivníků učinila přítrž intervence švagra Ludvíka VII., který sám obsadil Toulouse a Plantagenet, nechtěje obléhat svého lenního pána, i s vojskem odtáhl. Roku 1173 Raimond, který mezitím zapudil svou choť, přešel na stranu Plantagenetů a pokračoval ve sporu s Aragonií.\n\nRaimond byl dle kroniky Gervaise z Canterbury roku 1178 autorem dopisu cisterciácké generální kapitule, v němž upozorňuje na \"\"mor bezvěrectví\"\" a jeho rozšiřování na svých panstvích, kde kataři plení \"\"vinice, které vysázela pravice Nejvyššího\"\" a žádá cisterciáky o zákrok a také o podporu francouzského krále. Slibuje, že podpoří vojenskou výpravu, otevře městské brány a \"\"ukáže kacíře\"\". Na jeho popud byl na jih vyslán papežský legát Petr ze San Crisogono a Jindřich z Marcy, opat z Clairvaux s vojenským oddílem a začali s kázáním a vyšetřováním heretiků. Zdá se, že počínání hraběte bylo motivováno snahou získat kontrolu nad příliš ambiciózními měšťany v Toulouse a také nenávistí proti Rogerovi Trencavelovi. Mise dokázal velmi dobře využít a díky vyšetřování a následnému obrácení několika měšťanů na víru pravou rozprášit příliš uvědomělé poddané.\n\nZemřel v prosinci 1194 v Nîmes a byl pohřben v místní katedrále.\n\n"}
{"id": "871783", "url": "https://cs.wikipedia.org/wiki?curid=871783", "title": "Alfons Jordan z Toulouse", "text": "Alfons Jordan z Toulouse\n\nAlfons Jordan z Toulouse ( \"Anfós Jordan\", \"Alphonse Jourdain\", 1103 hrad Pèlerin – 15. dubna 1148 Caesarea) byl hrabě z Tripolisu, Toulouse, Rouergue a markýz provensálský. Vydal se na křížovou výpravu do Svaté země, kde byl téměř po příjezdu pravděpodobně zavražděn kvůli možnému nároku na hrabství Tripolis.\n\nNarodil se ve Svaté zemi jako syn Raimonda z Toulouse a jeho třetí choti Elvíry, levobočné dcery krále Alfonse VI. Po svém narození byl pokřtěn v řece Jordán a odsud pochází jeho přízvisko. Hrabě Raimond zemřel roku 1105 a jeho nástupcem se stal bratranec Vilém Jordan z Cerdagne.\n\nRoku 1108 se ovdovělá Elvíra s malým Alfonsem vrátila do Toulouse a na východ odcestoval s úmyslem převzít panství zesnulého hraběte jeho levobočný syn Bernard, který nevlastnímu bratrovi Alfonsovi předal rodinné evropské statky. Roku 1112 se Alfons stal hrabětem a v dalších letech soupeřil s barcelonským hrabětem Ramonem Berenguerem III., manželem Dulce Provensálské o vliv nad Provensálskem. Roku 1125 podepsali dohodu o rozdělení sporného území. Občasné srážky o moc pokračovaly mezi oběma rody až do roku 1134.\n\nVe čtyřicátých letech Alfons Jordan po agitaci Bernarda z Clairvaux společně s králem Ludvíkem VII. a dalšími předními šlechtici pozvedl kříž a vydal se na výpravu do Svaté země. Do Akkonu připlul zřejmě v polovině dubna 1148. Poté se vydal na cestu do Jeruzaléma, kde ponechal v péči templářského řádu čtrnáctiletého syna Raimonda, snad, aby se pocvičil v bojovém umění. Zemřel náhle pravděpodobně 15. dubna v Caesareji a jeho smrt byla doprovázena zvěstí o otravě, do které měl být zapleten jeho bratranec Raimond II. z Tripolisu, kterého mohl Alfons teoreticky ohrozit svým nárokem na hrabství Tripolis. Alfonsovým dědicem se stal syn Raimond, který urychleně odcestoval zpět do Toulouse. Druhý syn, nemanželský Bernard se zmocnil pevností Aríma Raimonda z Tripolisu. Ten si na mladíka pozval Unura z Damašku a Núr ad-Dína, své bývalé nepřátelé, kteří pevnost dobyli a zajatec putoval do otroctví, kde strávil příštích deset let života.\n\n\n"}
{"id": "871784", "url": "https://cs.wikipedia.org/wiki?curid=871784", "title": "Kolomazná pec", "text": "Kolomazná pec\n\nKolomazná pec je unikátní technická památka, která se nachází v polesí Branty v Plzni-Bolevci na severním okraji přírodní rezervace Kamenný rybník. Jedná se o jednu z nejzachovalejších pecí svého druhu ve střední Evropě a zároveň zřejmě jedinou dosud stojící v České republice, přestože se v době pozdního středověku a novověku jednalo o poměrně častá zařízení.\n\nKolomazná pec je jednou ze zastávek naučné Sigmondovy stezky a od roku 1963 je chráněna jako kulturní památka.\n\nKolomazná neboli dehtářská pec je dokladem tradiční výroby dehtu a odvozených produktů. Dehtářství a kolomaznictví, v současnosti již zaniklé, patří do skupiny tak zvaných lesních řemesel. Dehtárny stávaly v těsné blízkosti základní a zcela nezbytné suroviny – dřeva, tedy na okrajích lesních porostů. O jejich častém výskytu dodnes vypovídají místní a pomístní jména jako Smoleč, Dehtáře či Smolín i příjmení Smolák nebo Kolomazník.\n\nUplatnění dehtu bylo všestranné – užíval se jako všeobecný konzervační a impregnační prostředek v mnoha různorodých oblastech. Z dehtu vyráběná kolomaz byla univerzálním mazadlem až do 19. století, kdy její používání vytlačila průmyslová výroba minerálních olejů a dalších maziv.\n\nPoužívané technologie jsou velmi staré, archeologicky doložené již z doby kamenné. Konkrétní podoba výrobních zařízení se však časem značně měnila. Nejdříve byly k přípravě dehtu používané prosté kruhové jámy a později různé typy milířů. Nejdokonalejším zařízením byly pece, které jsou ve střední Evropě známé zhruba od 14. – 15. století. Jejich konstrukce se podle dosavadních výzkumů do 20. století změnila jen nepatrně.\n\nVznik bolevecké pece je vlastivědnou literaturou tradičně pokládán zhruba do poloviny 18. století, avšak písemné prameny pro tento předpoklad dosud chybí a jakékoliv zmínky, týkající se konkrétně bolevecké pece nejsou k dispozici ani z mladších období. Záznamy o jednáních městské rady nepřímo naznačují, že pec mohla vzniknout spolu s dalšími výrobnami spíše až v souvislosti s housenkovou kalamitou, která plzeňské lesy postihla v roce 1812. Kvůli ní totiž došlo k velkému přebytku pokáceného dřeva, které bylo potřeba v krátké době zpracovat. Existence dehtáren v plzeňském polesí je doložena až v roce 1820, kdy jsou uvedeny platy za pronájem celkem osmi pecí. Bolevecká pec přímo zmiňována není a lze se pouze domnívat, že patřila mezi oněch osm pracovišť. Jejich propachtovávání pokračovalo patrně jen do roku 1854, neboť v novějších záznamech příjmy z dehtářství opět chybí. Pece pravděpodobně postupně zastavily činnost a následně zanikly v souvislosti s rozvojem levnější průmyslové výroby dehtu v druhé polovině 19. století. Posledním kolomazníkem u zdejší pece mohl být František Beránek, který bydlel v Bolevci v druhé polovině 19. století.\n\nBoleveckou pec před rychlým zánikem zachránili členové Klubu českých turistů, kteří se o ni starali od počátku 20. století. Roku 1914 k ní přivedli turistickou stezku a současně projevovali snahy o opravy. Ve 30. letech došlo k prvním, spíše amatérským úpravám i k provizornímu zastřešení objektu. V 80. letech pak bylo díky iniciativě Českého svazu ochránců přírody přikročeno k další opravě, podrobnému geodetickému zaměření a v roce 1984 i k prvnímu archeologickému výzkumu.\n\nPřesto byla kolomazná pec ještě koncem 90. let 20. století v dezolátním stavu a od zkázy ji zachránila až kompletní rekonstrukce v roce 1998 podle projektu Ing. J. Anderleho. Úpravám předcházel v roce 1995 další archeologický výzkum. Ten mimo jiné podpořil datování vzniku pece až do 19. století, neboť starší artefakty nebyly nalezeny. Při rekonstrukci bylo původní kamenné zdivo, silně poškozené povětrnostními vlivy, podepřeno novou cihlovou vyzdívkou. Zřícenou horní část klenby nahradila kovaná mříž v témže tvaru, která kromě zabezpečení opticky doplnila původní tvar pece. Také středový vstupní otvor byl zabezpečen mříží a terénní úpravy zabránily zatékání dešťové vody. Celý objekt pece byl zakryt masivním přístřeškem s pultovou střechou, aby se zamezilo pokračování rozpadu arkózového zdiva.\n\nKolomazná pec v Bolevci se nijak neliší od dalších podobných zařízení. Má tvar homole, původně s kupolovitým ukončením, jak naznačuje konstrukce moderně osazené mříže. Stavba byla zčásti zapuštěna do svahu tak, aby se snadno obsluhovala. Před zborcením vrcholové klenby mohla na výšku mírně přesahovat čtyři metry.\n\nTěleso pece bylo původně dvojplášťové, avšak zachoval se pouze robustnější vnější plášť zvaný \"okolnice\", zatímco výrazně tenčí vnitřní zdivo (takzvaný \"hrnec\") se zřítilo. Okolnice, dosahující vnějšího průměru přes 6 m, je vyzděna z lomového kamene, převážně z místní arkózy. Výrazné odsazení zdiva na západní straně, částečně doplněné cihlovou vyzdívkou, je vykládáno jako stopa pozdější opravy pece. K této opravě mělo dojít ještě v době plného provozu, neboť vnitřní líc zdi nese stopy opálení stejně jako zdivo pod odsazením.\n\nVnitřní plášť se u bolevecké pece nedochoval a lze se pouze domnívat, že byl stejně jako v případě jiných pecí zděn takzvaně „na čtvrt cihly“, to jest zhruba v síle pouhých 7 cm. Přítomnost a podobu „hrnce“ v kolomazné peci dokládá existence podlahy, která byla pečlivě vyzděná z cihel a spádovaná směrem k západu, ovšem právě jen v místě vnitřního pláště. Podle jejího obrysu lze usuzovat, že prostor vnitřního pláště měl na rozdíl od ideální podoby dehtářské pece nikoliv kruhový, ale mírně oválný půdorys. Prostor mezi vnitřním a vnějším pláštěm byl přitom velmi úzký, od pouhých 18 cm na západě až po 42 cm na severu. U jiných pecí ale tento prostor mohl dosahovat šířky i přes 100 cm.\n\nVnější kamenný plášť člení na západní straně u země tři nízké otvory, rámované cihlovými segmentovými záklenky a špaletami. Ty jsou ovšem z velké části novodobě upravené. Prostřední otvor je větší a vede až do vnitřního prostoru („hrnce“). Oba krajní otvory jsou menší a ústí do meziprostoru mezi vnitřním a vnějším pláštěm. Právě k prostřednímu otvoru byla spádována podlaha pece, protože tudy dehet korýtkem vytékal do jímky, odkud se nabíral. V horní části pece, kde se vnější a vnitřní plášť spojovaly, se ještě nalézaly drobné otvory (\"fučíky\") a větší otvor ve vrcholu kupolovitého klenutí.\n\nKolem vlastní pece se nacházely i další objekty, potřebné pro hladký provoz. Mohly mezi ně patřit sklad suroviny (dřeva), místo pro odkládání nářadí či nádob s dehtem nebo prostor pro další úpravu vytavených produktů, například právě pro přípravu kolomazi. Při archeologickém výzkumu v roce 1995 byl zachycen přístřešek, který se přimykal k západnímu čelu pece. Dosud jsou na místě dobře patrné nízké kamenné podezdívky. Na nich spočívala dřevěná stavba, uzavřená na západní straně širokými vraty a krytá pravděpodobně lehkou pultovou střechou. Takový přístřešek mohl sloužit k pohodlnější obsluze pece v nepříznivém počasí i k dočasnému uložení nádob s dehtem či kolomazí.\n\nJiž při prvním výzkumu v roce 1984 byla zachycena stezka, vedoucí severozápadním směrem k jímce, která poskytovala potřebnou vodu. Stezka byla uměle nasypaná k překonání rašeliniště, patřícího již k rezervaci Kamenný rybník. Vede souběžně s hlavní cestou, spojující Bolevec a Třemošnou. Pěšina pod vlastní pecí jdoucí směrem k jihu byla zřízena až v roce 1914 Klubem českých turistů v rámci turistické trasy.\n\nOkolí pece bylo zčásti poškozeno krátery po dopadu bomb při náletu dne 16. prosince 1944. S poválečnou historií je spjat i jeden z kráterů, který využil nechvalně známý senecký vrah Hubert Pilčík k ukrytí jedné ze svých obětí.\n\nDehet se v peci vyráběl na principu suché destilace (pyrolýzy) dřeva. Na dřevo a v něm obsaženou pryskyřici se bez přístupu vzduchu nechala působit pomalu stoupající teplota. S postupným zdokonalováním výrobní technologie mohly být kromě dehtu získávány i další produkty – terpentýn, kalafuna, bednářská a ševcovská smůla či kolomaz. Jako vedlejší produkt vznikalo i malé množství dřevěného uhlí, potřebné zejména ke zpracování železa.\n\nVnitřní část pece – hrnec – bylo nejprve potřeba naplnit dřevem, nejlépe jehličnatým, které přirozeně obsahuje více pryskyřice. Právě proto byla pec vystavěna do svahu, aby se k velkému kruhovému otvoru v klenbě dalo zajet s trakařem a pec pohodlně naplnit. Nejoblíbenější bylo dřevo borové nebo jedlové. Pro zvýšení produkce se mohla přidávat i samostatně nasbíraná pryskyřice. Zvýšený terén kolem pece také umožňoval snazší obsluhu fučíků, sloužících k regulaci hoření a k odvodu vznikajících plynů.\n\nPo naložení pece se horní plnící otvor překryl vhodnou deskou. Stejně tak byl zaslepen střední otvor při dně pece, který umožňoval přístup do vnitřního prostoru. Často se uvádí jeho uzavření dvířky, stopa po jejich osazení se ale v případě bolevecké pece nenašla. V meziprostoru mezi vnitřním a vnějším pláštěm se pak rozdělal oheň, dřevo ve vnitřním prostoru však hořet nesmělo. K topení v okolnici bylo možné použít i jiné, nesmolné dřevo. K udržování a regulaci ohně sloužily oba boční otvory, vedoucí právě jen do meziprostoru mezi oběma plášti.\n\nPůsobením teploty přes tenkou stěnu hrnce se z vsazeného dřeva pomalu uvolňovaly potřebné kapaliny. Podlaha ve vnitřní části byla svažitá, aby po ní mohly produkty vytékat do jímky před středovým vstupním otvorem, kde se pak odebíraly do džberů nebo jiných nádob. Celá podlaha se proto v průběhu doby pokryla výrazným černým povlakem z dehtářských produktů.\n\nJiž při lehkém zahřátí se ze dřeva začala uvolňovat veškerá vlhkost a korýtkem ve dně odtékala nejprve voda. Při dosažení teploty asi 100 °C již voda obsahovala i malé množství methanolu (dřevný líh) a kyseliny octové (dřevný ocet). Po zvýšení teploty zhruba na 150 °C se spolu s vodou uvolňovala i terpentýnová silice. Ta plavala na hladině a mohla být jednoduše sbírána. Jako surový terpentýn pak mohla být dále zpracovávána.\n\nPři teplotě 270–380 °C vytékala z pece světlá, žlutá pryskyřice, používaná mimo jiné jako kalafuna a bednářská smola. S dalším zvyšováním teploty uvolňovaná pryskyřice stále tmavla a houstla, až při dosažení teploty přes 400 °C vytékala tekutina zcela černá, tedy dehet, smíšený se sazemi a dalšími nečistotami a vhodný již jen na ševcovskou smolu či kolomaz. Vypálení pece na potřebnou teplotu trvalo podle velikosti zhruba tři dny. Po skončení tavby se zbylá část dřeva, již ve formě dřevěného uhlí vybrala vstupním středovým otvorem a po důkladném vyčištění pece se mohl celý proces opakovat.\n\nKolomaz se vyráběla následně mimo pec tak, že se dehet mísil s vápnem a živočišnými tuky, především lojem. Tím se kolomaz zahustila tak, že při mazání kol nestékala.\n"}
{"id": "871794", "url": "https://cs.wikipedia.org/wiki?curid=871794", "title": "Erasmus Reinhold", "text": "Erasmus Reinhold\n\nErasmus Reinhold (22. října 1511 Saalfeld – 19. února 1553 Saalfeld) byl německý astronom a matematik, považovaný za nejvlivnějšího astronomického pedagoga své generace. Jeho stěžejním dílem byly \"Pruské tabulky nebeských pohybů\", které se staly důležitým podkladem pro gregoriánskou reformu kalendáře.\n"}
{"id": "871801", "url": "https://cs.wikipedia.org/wiki?curid=871801", "title": "Hop – a je tu lidoop", "text": "Hop – a je tu lidoop\n\nHop – a je tu lidoop je česká filmová komedie z roku 1978 režiséra Milana Muchny.\nPohádkový džin z láhve (Josef Kemr) splní každé přání tomu, kdo láhev otevře, dokud nebude dotyčný maximálně šťasten. Ač nerad, musí plnit i úkoly jako např. proměnit lidi v lidoopy.\n\nŘezník Tureček šidí lidi. Až když se mu do rukou dostane džin bydlící v lahvi a který mu splní cokoliv, nač si vzpomene, tak si chce vyřídit účty s Vondrovými. Z obou udělá džin opice – konkrétně šimpanze. Taktéž je Ondra Pavlík obviněn z jistého incidentu a není za to pochválen učitelem. Právě učitel z toho není nadšen a řekne mu, že po tom incidentu to bude nejméně trojka z chování.\na další …\n\n"}
{"id": "871802", "url": "https://cs.wikipedia.org/wiki?curid=871802", "title": "Kanton La Flèche", "text": "Kanton La Flèche\n\nKanton La Flèche (fr. \"Canton de La Flèche\") je francouzský kanton v departementu Sarthe v regionu Pays de la Loire. Tvoří ho sedm obcí.\n\n"}
{"id": "871804", "url": "https://cs.wikipedia.org/wiki?curid=871804", "title": "Odolný kmen", "text": "Odolný kmen\n\nOdolný kmen (jiným názvem též Oni šlechtí člověka…?, „Breeds There a Man...?“) je vědeckofantastická povídka spisovatele Isaaca Asimova, která vyšla poprvé v červnu 1951 v časopise \"Astounding Science Fiction\". Byla následně zařazena do povídkových sbírek, např. \"Through a Glass, Clearly\" (1967) a \"Nightfall and Other Stories\" (1969). Česky vyšla např. ve sbírce \"Sny robotů\" (1996). Jedním z témat povídky je vývoj štítu (na bázi silového pole) proti jaderným zbraním.\n\n\nDr. Elwood Ralson, geniální vědec z jaderného institutu dospěje k přesvědčení, že lidstvo je druh vypěstovaný mimozemskou civilizací, která na něm provádí experimenty. V zaměstnání je uznáván pro jeho brilantní intuici, když dokáže velmi rychle vidět jednoduchá řešení zdánlivě náročných problémů. Jednoho dne je zadržen na policejní stanici, když se svěří seržantu Mankiewiczovi, že musí spáchat sebevraždu. Inspektor Darrity Ralsonovi po konzultaci s jeho bývalým kolegou dr. Grantem zařídí psychiatra - doktora Blausteina. Grant na dr. Blausteina vyvíjí tlak, aby se Ralson mohl co nejdříve vrátit ke své práci, pro projekt protiatomového štítu je nepostradatelný. Blaustein je obeznámen s některými fakty a také si vyslechne Ralsona, jenž trvá na svém přesvědčení. Vykresluje analogii mezi společenským pokrokem a růstem bakterií v misce, když mají vhodné živné prostředí. Ralson tvrdí, že hvězdy jsou vesmírné inkubátory, v nichž neznámá mimozemská civilizace pěstuje různé organismy. Dále argumentuje, že lidský pokrok přicházel ve vlnách, které musely být iniciovány zvenčí. Poslední vlnou měla být průmyslová revoluce, která dala lidstvu obrovský potenciál a zároveň se lidstvo stalo pro své experimentátory příliš nezvladatelné a nebezpečné. Vynález atomové zbraně má tedy podnítit vyhlazení lidské rasy. Dr. Blaustein si poznamená, že Ralson je přesvědčen, že mimozemšťané působí na jeho psychiku, aby spáchal sebevraždu, protože má schopnosti vynalézt protiatomové silové pole.\n\nPod psychiatrovým dohledem se mu to skutečně podaří, naškrábe na papír teoretické rovnice silového pole, které pak inženýři podle jeho zápisků zkonstruují. Pole je úspěšně odzkoušeno, u testů je přítomen jako pozorovatel i dr. Ralson, na němž je vidět značná fyzická sešlost. Krátce poté spáchá sebevraždu. Dr. Blaustein si již není tak jistý, že trpěl bludy, neboť ve stejnou chvíli nezávisle na Ralsonovi spáchal sebevraždu i Hall Ross, hlavní mechanik Institutu.\nČesky vyšla povídka v následujících sbírkách nebo antologiích:\n\nPod názvem Odolný kmen:\n\nPod názvem Oni šlechtí člověka…?:\n\n"}
{"id": "871805", "url": "https://cs.wikipedia.org/wiki?curid=871805", "title": "Kanton La Fresnaye-sur-Chédouet", "text": "Kanton La Fresnaye-sur-Chédouet\n\nKanton La Fresnaye-sur-Chédouet (fr. \"Canton de La Fresnaye-sur-Chédouet\") je francouzský kanton v departementu Sarthe v regionu Pays de la Loire. Tvoří ho 12 obcí.\n\n"}
{"id": "871807", "url": "https://cs.wikipedia.org/wiki?curid=871807", "title": "Kanton Le Grand-Lucé", "text": "Kanton Le Grand-Lucé\n\nKanton Le Grand-Lucé (fr. \"Canton du Grand-Lucé\") je francouzský kanton v departementu Sarthe v regionu Pays de la Loire. Tvoří ho osm obcí.\n\n"}
{"id": "871808", "url": "https://cs.wikipedia.org/wiki?curid=871808", "title": "Kanton Le Lude", "text": "Kanton Le Lude\n\nKanton Le Lude (fr. \"Canton de Le Lude\") je francouzský kanton v departementu Sarthe v regionu Pays de la Loire. Tvoří ho devět obcí.\n\n"}
{"id": "871809", "url": "https://cs.wikipedia.org/wiki?curid=871809", "title": "Kanton La Suze-sur-Sarthe", "text": "Kanton La Suze-sur-Sarthe\n\nKanton La Suze-sur-Sarthe (fr. \"Canton de La Suze-sur-Sarthe\") je francouzský kanton v departementu Sarthe v regionu Pays de la Loire. Tvoří ho 12 obcí.\n\n"}
{"id": "871814", "url": "https://cs.wikipedia.org/wiki?curid=871814", "title": "Lokomotiva U 57.0", "text": "Lokomotiva U 57.0\n\nLokomotiva U 57.0 je úzkorozchodná parní lokomotiva na přehřátou páru s vlečným tendrem vyrobená podnikem Škoda pro Jugoslávské železnice. Celkem bylo vyrobeno 6 těchto lokomotiv s čísly 1932 až 1937. Třínápravové tendry, jež nesly tovární označení typ 31Tr, pak dostaly čísla 1075 – 1080.\nVšech šest lokomotiv bylo uvedeno do provozu v dubnu 1949. Sloužily zejména v nákladní dopravě. V provozu se udržely až do roku 1970/1971, kdy byly nahrazeny čtyřnápravovými motorovými lokomotivami JDŽ 740 a 740-1 s elektrickým vytápěním. Poslední „štokry“ dosloužily v roce 1976. \n\nDo dnešních dnů se z této řady dochovaly pouze 3 stroje. Ostatní tři byly poškozeny válkou a později sešrotovány. \n\nV roce 2007 proběhla úspěšná jednání s představenstvem rakouského Spolku přátel Murtalbahn Club 760 o zapůjčení jejich lokomotivy U 57.0 společnosti Slezské zemské dráhy. Od května roku 2009 zajišťuje tato lokomotiva společně s parní lokomotivou U 46.002 sezónní provoz na úzkorozchodné dráze z Třemešné ve Slezsku do Osoblahy.\n\n"}
{"id": "871820", "url": "https://cs.wikipedia.org/wiki?curid=871820", "title": "Zapalice", "text": "Zapalice\n\nZapalice (\"Isopyrum\") je rod rostlin z čeledi pryskyřníkovité (\"Ranunculaceae\"). V Evropě je zastoupený pouze druhem zapalice žluťuchovitá (\"Isopyrum thalictroides\").\n\nJedná se o vytrvalé jednodomé byliny s oddenky a s větvenými stonky. Stonky jsou lysé, listy jsou složené, dvakrát zpeřené, řapíkaté, na bázi s pochvami a palisty. Lístky jsou vejčité. Květy jsou oboupohlavné, v květenstvích, latách nebo vrcholících. Kališní lístky jsou korunovitě zbarvené (petaloidní), což je někdy interpretováno jako okvětí, kališních lístků je zpravidla 5–6. Korunní jsou mnohem menší v počtu 5–6, na bázi trubkovité a zakřivené s nektárii. Tyčinek je asi 20–30. Opylování pomocí hmyzu (entomogamie). Plodem je měchýřek, měchýřky jsou uspořádány v souplodí a zpravidla jich bývá 1–8.\n\nAsi 4 druhy jsou rozšířeny v Evropě a Asii. Někteří autoři sem dříve řadili i druhy dnes většinou řazené k rodu \"Enemion\", \"Dichocarpum\" a další.\n\n \n"}
{"id": "871824", "url": "https://cs.wikipedia.org/wiki?curid=871824", "title": "DJ Fatte", "text": "DJ Fatte\n\nDavid Tesař, lépe znám jako DJ Fatte, je český DJ a producent působící v Ty Nikdy. Učinkoval v kapele DeFuckTo do roku 2006, po rozpadu DFT jako člen IdeaFatte (dnes jen IF) a TyNikdy Labelu.\n\n\n\n"}
{"id": "871825", "url": "https://cs.wikipedia.org/wiki?curid=871825", "title": "Lustrace", "text": "Lustrace\n\nLustrace je ve svém obecném významu kontrola údajů v různých evidencích a rejstřících. Specifický význam však tento pojem nabyl v zemích střední a východní Evropy, které se zbavily komunistických režimů. Podobně jako proběhla denacifikace v poválečném Německu, v postkomunistickém prostředí došlo k vyloučení osob, které byly součástí vedení státu a jeho represivních složek, z vedoucích veřejných funkcí. \n\nSamotné slovo \"lustrace\" znamená „očišťování“, neboť pochází z latinského \"lustratio\", což byla ve starém Římě očistná oběť bohům, která se prováděla na závěr sčítání lidu (\"census\") a která zajišťovala úspěch římského národa do budoucna.\n\nLustrace v České republice jsou na rozdíl od rehabilitací mimosoudním opatřením provedeným ve formě zákona. Ještě v Československu byly přijaty celkem dva lustrační zákony: velký (č. 451/1991 Sb.) a malý (č. 279/1992 Sb.), jejichž účinnost byla původně omezena na dobu pěti let, ale postupně byla prodloužena na dobu neurčitou. Jejich význam spočívá v tom, že vedoucí funkce ve veřejné správě, justici, armádě, policii a veřejnoprávních médiích mohou vykonávat jen ti, kteří nebyli příslušníky nebo spolupracovníky StB, funkcionáři KSČ od okresního tajemníka výše, příslušníky Lidových milicí nebo členy akčních výborů či prověrkových komisí. Ve vztahu k StB se to dokládá lustračním osvědčením, které vydává Ministerstvo vnitra, jinak jen čestným prohlášením. Lustrace se však netýkají osob narozených po 1. prosinci 1971.\n\nLustrační zákony v Československu a České republice neměly sloužit spravedlnosti, ale zajistit, aby se události jako komunistický převrat v únoru 1948 už neopakovaly.\n\nNěmecko nemělo lustrační proces, ale má federální agenturu známou jako Stasi Records Agency, která se věnuje uchovávání a ochraně archívů a vyšetřování minulých akcí bývalé východoněmecké tajné policie Stasi. Agentura je podřízena zástupci Spolkové vlády pro kulturu. K 1. lednu 2019 měla 1 440 zaměstnanců.\n\n"}
{"id": "871831", "url": "https://cs.wikipedia.org/wiki?curid=871831", "title": "Idea (rapper)", "text": "Idea (rapper)\n\nJosef Změlík, lépe znám pod pseudonymem Idea, je český rapper a zakladatel Ty Nikdy. Účinkoval ve skupinách Dilema a IdeaFatte s DJ Fattem, dnes jen IF. Je jedním ze dvou členů zaniklé skupiny s názvem BoyBand se slovenským rapperem Boy Wonderem.\n\n\n\n\n"}
{"id": "871833", "url": "https://cs.wikipedia.org/wiki?curid=871833", "title": "Pavol Kubuš", "text": "Pavol Kubuš\n\nPavol Kubuš (* 28. října 1952) je český politik, počátkem 21. století poslanec Poslanecké sněmovny za ČSSD.\n\nBydlí v Hlučíně. Je ženatý, má dvě děti. Vystudoval Vojenskou fakultu Vysoké školy dopravní. Po dobu 20 let působil jako voják z povolání, pak po jeden rok coby vedoucí referent osobní dopravy v ČSAD Opava a osm let jako bankovní úředník. V roce 1996 (podle jiných zdrojů roku 1997) se stal členem ČSSD.\n\nV komunálních volbách roku 1998, komunálních volbách roku 2002, komunálních volbách roku 2006 a komunálních volbách roku 2010 byl za ČSSD zvolen do zastupitelstva města Hlučín. Profesně se k roku 1998 uvádí jako úředník, k roku 2002 coby bankovní úředník, k roku 2006 jako poslanec a k roku 2010 jako dopravní inženýr. V letech 2002–2006 zastával post místostarosty města a po volbách v roce 2010 se stal za ČSSD starostou Hlučína.\n\nVe volbách v roce 2002 kandidoval do poslanecké sněmovny za ČSSD (volební obvod Moravskoslezský kraj). Nebyl zvolen, ale do sněmovny usedl dodatečně v prosinci 2005 jako náhradník poté, co kvůli odchodu do NKÚ rezignoval poslanec Antonín Macháček. Do února 2006 byl členem sněmovního hospodářského výboru a pak po zbytek funkčního období členem výboru rozpočtového. Poslanecký mandát obhájil ve volbách v roce 2006. Byl členem kontrolního výboru a výboru pro obranu. Ve sněmovně setrval do voleb v roce 2010.\n\nKromě toho byl aktivní i v regionální politice. V krajských volbách roku 2000 a opětovně v krajských volbách roku 2004 byl zvolen do Zastupitelstva Moravskoslezského kraje za ČSSD. Podle údajů z doby po roce 2010 je členem Předsednictva KVV ČSSD Moravskoslezského kraje.\n\n"}
{"id": "871834", "url": "https://cs.wikipedia.org/wiki?curid=871834", "title": "Červivost hub", "text": "Červivost hub\n\nTermín červivost hub označuje konzumaci plodnic vyšších hub larvami hmyzu. Červivost může záviset na konkrétním druhu hub, počasí (teplota a vlhkost) i stanovišti.\n\nČervivost působí larvy různých druhů létavého i lezoucího hmyzu. Pravé hřiby, ale i další druhy hub, napadají nejčastěji mouchy bedlobytky (např. bedlobytka hřibová, bedlobytka houbová), které kladou přes 100 vajíček do horní části třeně. Po dokončení vývoje v houbě se larvy přesouvají do země.\n\nČervivost může být v určitých situacích pomocným znakem při určování některých hub. Například hřib přívěskatý (\"Boletus appendiculatus\") se vyznačuje tlustými chodbičkami s hnědě zabarveným povrchem, hřib horský (\"Boletus subappendiculatus\") chodbičkami zbarvenými růžově.\n\nMezi houby snadno červivějící patří například hřib žlutomasý (\"Xerocomellus chrysenteron\") nebo muchomůrka růžovka (\"Amanita rubescens\").\n\nK houbám odolným červivosti patří hřib kovář (\"Boletus luridiformis\"), křemenáče, liška obecná (\"Cantharellus cibarius\"), bedla vysoká (\"Macrolepiota procera\"), stroček trubkovitý (\"Craterellus cornucopioides\"), pýchavky apod.\n"}
{"id": "871839", "url": "https://cs.wikipedia.org/wiki?curid=871839", "title": "Budišov (zámek)", "text": "Budišov (zámek)\n\nZámek Budišov je zámek v Budišově v okrese Třebíč. V zámku se nachází depozitář přírodovědných oddělení Moravského zemského muzea a jeho část je přístupná v prostorách zámků. Je chráněn jako kulturní památka České republiky.\n\nZámek byl postaven v 70. letech 16. století Václavem Berkou z Dubé a to na místě původní vodní tvrzi z 13. století. Ve dvacátých letech 18. století byl zámek přestavěn do své nynější barokní podoby. Zámek je obdélníkového půdorysu s pravoúhlým nádvořím s arkádami. V rámci barokní rekonstrukce za hrabat Paarů byl vytvořen i velký francouzský park s rybníky a sochami.\n\nDo roku 1945 v zámku sídlil JUDr. Richard Baratta Dragono, po 2. sv. válce byl zámek přestavěn na bytové jednotky a později používán i jako škola či sklad textilu. V roce 1972 do své správy získalo zámek Moravské zemské muzeum a zřídilo v zámku depozitář, v roce 1991 došlo u úpravám části zámku na zoologickou expozici. V prosinci se tradičně od roku 2013 koná Budišovské troubení.\n\nV roce 2005 získal zámek do majetku městys Budišov, ten v roce 2019 nechal opravil zámeckou kapli.\n\nV anglickém parku jsou umístěny kamenné sochy sfing u schodiště, autorem soch by měl být Lorenzo Matielli. Sousoší atlase s glóbem bylo uloženo do zámku a sousoší svaté Rodiny je v roce 2017 v rekonstrukci. V roce 2020 je v plánu pokračování oprav zámecké kaple a po dokončení rekonstrukce má městys v plánu otevřít malou prohlídkovou trasu v zámku, kdy by měla být zpřístupněna i zámecká kaple.\n\n\n"}
{"id": "871843", "url": "https://cs.wikipedia.org/wiki?curid=871843", "title": "Mistrovství Evropy v rychlobruslení 2013", "text": "Mistrovství Evropy v rychlobruslení 2013\n\nMistrovství Evropy v rychlobruslení 2013 se konalo ve dnech 11. až 13. ledna 2013 v rychlobruslařské hale Thialf v nizozemském Heerenveenu. Jednalo se o 24. společné mistrovství Evropy a celkově o 38. evropský ženský šampionát a 107. mistrovství Evropy pro muže. Z předchozího šampionátu obhajovali titul Češka Martina Sáblíková a Nizozemec Sven Kramer.\n\nV Heerenveenu získala druhý titul mistryně Evropy Nizozemka Ireen Wüstová, mezi muži pošesté zvítězil její krajan Sven Kramer.\n\nČeskou výpravu tvořili kromě Martiny Sáblíkové také Karolína Erbanová a Zdeněk Haselberger.\n\nMužského mistrovství Evropy se zúčastnilo celkem 26 závodníků z následujících zemí: Nizozemsko (4), Norsko (3), Polsko (3), Belgie (2), Itálie (2), Německo (2), Rusko (2), Bělorusko (1), Česko (1), Dánsko (1), Finsko (1), Lotyšsko (1), Rakousko (1), Švédsko (1), Švýcarsko (1).\n\nZávodníci na prvních 17 příčkách zajistili pro své země odpovídající počet míst pro start na Mistrovství světa ve víceboji 2013.\n\nŽenského mistrovství Evropy se zúčastnilo celkem 27 závodnic z následujících zemí: Nizozemsko (4), Německo (3), Norsko (3), Polsko (3), Rusko (3), Česko (2), Rakousko (2), Belgie (1), Bělorusko (1), Dánsko (1), Itálie (1), Maďarsko (1), Rumunsko (1), Švédsko (1).\n\nZávodnice na prvních 14 příčkách zajistily pro své země odpovídající počet míst pro start na Mistrovství světa ve víceboji 2013.\n\n"}
{"id": "871845", "url": "https://cs.wikipedia.org/wiki?curid=871845", "title": "Ondřej Rakouský", "text": "Ondřej Rakouský\n\nKardinál Ondřej (Andreas) Rakouský (15. června 1558, Březnice – 12. listopadu 1600, Řím) byl synem rakousko-tyrolského arcivévody Ferdinanda a jeho morganatické manželky Filipíny Welserové, který se stal kardinálem a biskupem v Kostnici a Brixenu. Byl také jedním z kandidátů na místo olomouckého biskupa.\n\n\n"}
{"id": "871846", "url": "https://cs.wikipedia.org/wiki?curid=871846", "title": "Preševská dolina", "text": "Preševská dolina\n\nPreševská dolina (albánsky Lugina e Preshevës, srbsky v cyrilici Прешевска долина) je oblast údolí řeky Južna Morava v jižní části Srbska. Kromě geografického označení nejjižnější části srbského státu (nepočítá-li se sporná oblast Kosova) má také svůj význam politický. Preševská dolina v tomto smyslu označuje převážně Albánci osídlené okresy (opštiny) Preševo a Bujanovac. K oblasti je někdy připojována i obec Medveđa. \n\nAlbánské obyvatelstvo tohoto údolí, kterým procházejí klíčové dopravní tepny (silniční a železniční), spojující Srbsko se Severní Makedonií jsou zapojeni do srbského politického života prostřednictvím strany Albánská koalice Preševské doliny (albánsky \"Koalicioni i Shqiptarëve të Luginës së Preshevës\"). \n\nÚzemí Preševské doliny bylo až do první balkánské války součástí Osmanské říše. Poté bylo připojeno k Srbsku a později Jugoslávii. V jugoslávském království to byl pozapomenutý zaostalý region, osídlený nepřátelsky naladěným (albánským) obyvatelstvem. Po skončení druhé světové války byla celá oblast administrativně přičleněna k autonomní oblasti SAP Kosovo. Administrativními změnami z roku 1956 však bylo Preševo, Bujanovac a Medveđa převedeny pod centrální Srbsko výměnou za Leposavić, Zubin Potok a Titovu Mitrovici, které byly naopak připojeny ke Kosovu.\n\nBezpečnostní situace v oblasti se zhoršila v průběhu roku 2001, kdy někteří členové Kosovské osvobozenecké armády zamýšleli rozšířit vliv hnutí i mimo území Kosova. Zorganizovali paravojenskou organizaci po vzoru UČK a pokusili se získat nad těmito třemi srbskými oblastmi kontrolu. Došlo k ozbrojeným střetům mezi jugoslávskými jednotkami policie a ozbrojenci z UČPMB. Lokální konflikt nicméně zastavilo vyjednávání tehdejší jugoslávské vlády. Kromě odzbrojení ozbrojenců totiž Srbové přislíbili integraci většinového albánského obyvatelstva do místních struktur, jakými je např. policie. Mediálně konflikt nezískal příliš velkou pozornost, neboť byl ve stínu podobného střetu mezi albánskými vzbouřenci a makedonskou vládou v západní části Makedonie.\n\nV souvislosti s jednostranným vyhlášením nezávislosti Kosova se objevily teze, že by se Preševská dolina mohla ke Kosovu připojit, případně by mohla být vyměněna za severní část Kosova, kterou obývají převážně Srbové. Takovéto plány však byly většinou politické reprezentace jak Srbska, tak i Kosova odmítnuty. Albánci z Preševské doliny požadují alespoň vytvoření jednotného regionu v rámci Srbska, tuto myšlenku však srbští představitelé odmítají.\n\nNa přelomu let 2012 a 2013 vzbudil kontroverze památník padlým bojovníkům UČPMB, který byl odhalen na konci listopadu 2012 v Preševu. Srbská vláda několikrát vyjádřila úmysl jej odstranit, avšak k tomu ani na začátku roku 2013 nedošlo. Ohledně záležitosti se vyjádřila celá řada regionálních politiků, včetně zástupců Kosova, či Albánie. Starosta nedalekého města Vranje ho označil např. za památník teroristů.\n"}
{"id": "871848", "url": "https://cs.wikipedia.org/wiki?curid=871848", "title": "Vénuste Niyongabo", "text": "Vénuste Niyongabo\n\nVénuste Niyongabo (* 9. prosince 1973, Vugizo) je bývalý burundský atlet, běžec na střední a dlouhé tratě, olympijský vítěz v běhu na 5000 metrů z roku 1996.\n\nPochází z kmene Tutsiů. Jeho prvním výrazným mezinárodním úspěchem byla stříbrná medaile na juniorském mistrovství světa v roce 1992. V letech 1994 a 1995 patřil mezi nejúspěšnější běžce na této trati na světě. Na mistrovství světa v roce 1995 vybojoval na této trati 3. místo.\nNa olympiádě v Atlantě v roce 1996 patřil k favoritům v běhu na 1500 metrů, ale přenechal možnost startu svému krajanovi Dieudonné Kwizerovi a sám startoval v běhu na 5000 metrů, kde se po sprintu v posledním kole stal nečekaným vítězem při teprve třetím startu na této trati. Bylo to první olympijské vítězství pro Burundi v historii.\n\nV dalších letech po olympijském vítězství se potýkal se zraněními. Vylepšil si ještě svůj osobní rekord na 1500 metrů na 3.29,18 (18. srpna 1997 v Bruselu), ale na předcházející úspěchy už nenavázal.\n\n"}
{"id": "871850", "url": "https://cs.wikipedia.org/wiki?curid=871850", "title": "Eugen Fischer", "text": "Eugen Fischer\n\nEugen Fischer (5. července 1874, Karlsruhe, Bádenské velkovévodství - 9. července 1967) byl německý profesor medicíny, antropologie a eugeniky.\n\nByl ředitelem Institutu císaře Viléma pro antropologii, lidské dědičnosti a eugeniky mezi roky 1927 až 1942. Byl jmenován Adolfem Hitlerem v roce 1933 rektorem na univerzitě Fredericka Williama v Berlíně. Později také vstoupil do nacistické politické strany NSDAP.\n\nV roce 1908 navštívil německou jihozápadní Afriku kde prováděl terénní výzkum. Zde studoval rasově smíšené obyvatelstvo. Fischer následně doporučil, aby se toto obyvatelstvo již nereprodukovalo, i když by mohli být pro Německo užitečné. V roce 1912 bylo zakázané mezirasové manželství ve všech německých koloniích. Tato myšlenka byla poté použita i v norimberských zákonech.\n\nV roce 1908 založil společnost pro rasovou hygienu ve Freiburgu. V roce 1952 se stal čestným členem německé antropologické společnosti.\n\ndo roku 1909\n\nod roku 1910 - 1919\n\nod roku 1920 - 1929\n\nod roku 1940 - 1949\n\nod roku 1950 - 1959\n"}
{"id": "871851", "url": "https://cs.wikipedia.org/wiki?curid=871851", "title": "Myší ocásek", "text": "Myší ocásek\n\nMyší ocásek, někdy též myšinka (\"Myosurus\") je rod rostlin z čeledi pryskyřníkovité (\"Ranunculaceae\"). V Evropě je zastoupený pouze druhem myší ocásek nejmenší (\"Myosurus minimus\").\n\nJedná se o jednoleté (zřídka dvouleté) jednodomé byliny a s jednoduchými stonky zakončenými jednotlivým květem. Stonky jsou lysé, listy jsou jednoduché, pouze bazální, čárkovité až úzce obkopinaté. Květy jsou oboupohlavné, jednotlivé. Kališních lístků je 5, na bázi jsou protaženy v nitkovitou ostruhu, zpravidla zelenavé barvy, někdy s membránovitým okrajem. Korunních lístků je zpravidla taky 5, kornoutovité nebo ploché, čárkovité až úzce toulcovité, naspodu s nektáriovou jamkou. Tyčinek je asi 5–25. Květní lůžko je nápadně protažené, odtud název. Plodem je nažka, nažky jsou uspořádány v souplodí a bývá jich na prodlouženém květním lůžku mnoho, cca 10–400.\n\nAsi 15 druhů, které jsou rozšířeny ve velké části světa.\n"}
{"id": "871854", "url": "https://cs.wikipedia.org/wiki?curid=871854", "title": "Belica", "text": "Belica\n\nBelica může být:\n\n"}
{"id": "871857", "url": "https://cs.wikipedia.org/wiki?curid=871857", "title": "Seznam kostnických biskupů", "text": "Seznam kostnických biskupů\n\nToto je seznam kostnických biskupů. Biskupové kostnické diecéze jsou doloženi od založení biskupství a jejich řada jde až do roku 1817, kdy bylo biskupství zrušeno.\n\n\nOblasti bývalého kostnického biskupství dnes patří k různým biskupstvím, a proto lze po roce 1821 sledovat následující seznamy biskupů:\n\n"}
{"id": "871858", "url": "https://cs.wikipedia.org/wiki?curid=871858", "title": "Helena Mallotová", "text": "Helena Mallotová\n\nHelena Mallotová (* 26. října 1944 Praha) je česká politička, počátkem 21. století poslankyně Poslanecké sněmovny za ODS.\n\nAbsolvovala SVVŠ a dvouletou nástavbu Střední knihovnické školy, následně vystudovala obor germanistika a finština na Filozofické fakultě Univerzity Karlovy. Působila jako cizojazyčná redaktorka a překladatelka. Před rokem 1989 pracovala ve vydavatelství, které publikovalo knihy pro zahraniční čtenáře. Od roku 1978 bydlí ve čtvrti Praha 12. Je vdaná, má dvě dospělé děti. Do ODS vstoupila v roce 1996.\n\nV komunálních volbách roku 1998 a komunálních volbách roku 2002 neúspěšně kandidovala za ODS do zastupitelstva městské části Praha 12. Zvolena sem byla v komunálních volbách roku 2006 a neúspěšně se o obhajobu mandátu pokoušela v komunálních volbách roku 2010. Profesně se k roku 1998 a 2010 uvádí jako překladatelka, k roku 2002 a 2006 coby poslankyně.\n\nVe volbách v roce 2002 byla zvolena do poslanecké sněmovny za ODS (volební obvod Praha). Byla členkou sněmovního zahraničního výboru (v letech 2004–2006 i jeho místopředsedkyní). Poslanecký mandát obhájila ve volbách v roce 2006. Byla členkou zahraničního výboru a místopředsedkyní petičního výboru. Ve sněmovně setrvala do voleb v roce 2010. V roce 2004 taky krátce, do voleb do Evropského parlamentu, zasedala jako kooptovaný poslanec EP, než se mandátu ujali řádně zvolení poslanci za Českou republiku. Ve volbách do EP v roce 2004 kandidovala za ODS, ale nebyla zvolena.\n\n"}
{"id": "871859", "url": "https://cs.wikipedia.org/wiki?curid=871859", "title": "Evanston (Illinois)", "text": "Evanston (Illinois)\n\nEvanston je město v okrese Cook County v Illinois, USA. Podle odhadu v roce 2010 mělo obyvatel. Tvoří předměstí Chicaga, leží asi 20 km severně od jeho centra. Patří k obcím chicagského Severního pobřeží u jezera Michigan, na západě sousedí se Skokie, na severu s Wilmette. Hranice Evanstonu se kryjí s hranicemi okrsku Evanston Township, ačkoliv školní obvody 65 a 202 zabírají také menší část východní Skokie. Evanston je domovem Northwestern University.\n\nPřed rokem 1830 byla oblast dnešního Evanstonu prakticky neobydlená, vyplněná mokřady a bažinatými lesy, jen Potavatomiové měli na severojižních terénních hřbetech stezky a dočasná tábořiště. Francouzští průzkumníci nazývali oblast \"Grosse Pointe\" po výběžku země do jezera Michigan asi 21 km od ústí řeky Chicago. V roce 1836 se zde usídlili první bělošští osadníci, ale osídlení bylo řídké, šlo spíše o farmáře a dřevorubce a podél stezek vyrostly hospody a \"hotely\". V roce 1850 zde byl ustaven dnes již neexistující okrsek Ridgeville Township, který podle sčítání lidu z téhož roku čítal několik stovek osadníků. V jedné z hospod byla založena poštovní stanice.\n\nV roce 1851 skupina předních obchodníků metodistického vyznání založila Northwestern University a Garrett Biblical Institute. Jako místo pro univerzitu vybrali zalesněné stráně podél jezera. V roce 1854 zakladatelé přednesli okresnímu soudci své plány založit město zvané Evanston po Johnu Evansovi, jednom z nich. V roce 1857 byla žádost schválena. Okrsek Ridgeville Township byl rozdělen a vznikly okrsky Evanston Township a Lake View Township, na němž dnes stojí Lake View, městská část Chicaga.\n\nEvanston byl oficiálně začleněn jako město 29. prosince 1863, ale nebyl povýšen na velkoměsto, i když zákonodárci Illinois za tímto účelem předložili v roce 1869 návrh zákona. Během občanské války se Evanston rozšířil pohlcením vesnice Severní Evanston. Nakonec, na počátku roku 1892, po připojení vesnice Jižní Evanston bylo odhlasováno, že bude spravován jako velkoměsto. Jeho tehdejší hranice jsou z větší části platné dodnes.\n"}
{"id": "871862", "url": "https://cs.wikipedia.org/wiki?curid=871862", "title": "Katedrála Samtavisi", "text": "Katedrála Samtavisi\n\nKatedrála Samtavisi, též krátce zvaná Samtavisi (gruzínsky: სამთავისის ტაძარი, სამთავისი) je gruzínská pravoslavná katedrála ve stejnojmenné obci Samtavisi, v kraji Vnitřní Kartli, okres Kaspi. Stojí na levém břehu řeky Lechura, 45 km od hlavního města Tbilisi.\n"}
{"id": "871864", "url": "https://cs.wikipedia.org/wiki?curid=871864", "title": "Raimond Roger Trencavel", "text": "Raimond Roger Trencavel\n\nRaimond Roger Trencavel ( \"Ramon Rogièr Trencavel\", 1185 - 10. listopadu 1209) byl vikomt z Béziers, Albi, Carcassonne a Razès z languedockého rodu Trencavelů. Byl zajat a uvězněn během křížové výpravy proti katarům.\n\nNarodil se jako syn Rogera II. Trencavela a Adély, dcery toulouského hraběte Raimonda V. Roku 1194 Roger Trencavel zemřel a výchovu nezletilého syna svěřil místo manželce svému katarskému vazalovi Bertrandovi ze Saissacu. Roku 1203 se Raimond oženil s Anežkou, dcerou Viléma z Montpellieru.\n\n\n"}
{"id": "871874", "url": "https://cs.wikipedia.org/wiki?curid=871874", "title": "Luke (jméno)", "text": "Luke (jméno)\n\nLuke (IPA: |ˈ|l|uː|k) je anglosaské mužské jméno a méně obvykle i příjmení. Jedná se o anglický ekvivalent českého jména Lukáš.\n\nPodle některých komentářů je toto jméno odvozeno od latinského \"Lucas\", což znamená muž z Lukánie, tedy z historického území rozkládajícího se na jihu Itálie. Nicméně nejstarší známá zmínka o jméně Luke / Lukáš pochází z Bible, jež existovala dříve, než se latina stala světovým jazykem. Evangelium podle Lukáše, které jméno zpopularizovalo, vzniklo nejspíš v Kaisareii (Caesarea) někdy v době tamějšího vězení apoštola Pavla (asi v letech 56–58 našeho letopočtu. Svatý Lukáš, který evangelium napsal, žil asi v letech 30–130 (přesné údaje nejsou známy). Je rovněž autorem biblických Skutků apoštolů. V některých svých listech se o něm zmiňuje i svatý Pavel.\n\nPočátkem 21. století bylo jméno Luke 21. nejpopulárnějším křestním jménem novorozeňat v Anglii a Walesu a 43. nejpopulárnějším ve Spojených státech. Současně šlo i o 2105. nejpopulárnější příjmení v USA.\n\n\n"}
{"id": "871878", "url": "https://cs.wikipedia.org/wiki?curid=871878", "title": "Magický čtverec", "text": "Magický čtverec\n\nMagický čtverec je pojem zejména z rekreační matematiky, kde označuje čtvercovou síť o rozměrech formula_1, která je vyplněna přirozenými čísly od jedné až do formula_2 tak, že součet čísel ve všech sloupcích i obou úhlopříčkách je stejný, rovný \"„magické konstantě“\" rovné formula_3. Takový magický čtverec se někdy nazývá normální magický čtverec, aby se odlišil od variant splňujících podmínku stejného součtu, ale obsahující jiné sady čísel.\nNormální magické čtverce existují pro všechna formula_4 s výjimkou formula_5. Hodnoty magických konstant pro čtverce řádu 3, 4, 5, 6, 7, 8, ... jsou 15, 34, 65, 111, 175, 260, … (posloupnost v On-line encyklopedii celočíselných posloupností).\n\nPříkladem nenormálního magického čtverce může být čtverec \n\n\nAmerický matematik Harry L. Nelson dokázal, že existuje magický čtverec řádu formula_6 tvořený (devíti) po sobě jdoucími prvočísly tím, že jej nalezl. Je dán maticí\nformula_7\n\na jeho magická konstanta je 4440084513.\n\nMagické čtverce byly známy čínským matematikům už v roce 650 před naším letopočtem. První magické čtverce řádu 5 a 6 se objevují v encyklopedii z Bagdádu pocházející zhruba z roku 983 našeho letopočtu.\n\n"}
{"id": "871883", "url": "https://cs.wikipedia.org/wiki?curid=871883", "title": "Vysoký Kamýk", "text": "Vysoký Kamýk\n\nVysoký Kamýk s nadmořskou výškou 628 m je druhý nejvyšší vrch Mehelnické vrchoviny a nejvyšší vrchol mikroregionu Vltavotýnsko na severu okresu České Budějovice. Nachází se 9 km západně od centra Týna nad Vltavou, na katastrálním území Všeteč.\n\nVysoký Kamýk má podobu výrazného hřbetu, který je budován moldanubickými migmatity.\n\nVrcholové partie Vysokého Kamýku jsou součástí přírodní rezervace Velký a Malý Kamýk, která je chráněná z důvodu fragmentu původní acidofilní bučiny. Vrch pak náleží do rozsáhlého lesního komplexu v přírodním parku Písecké hory.\n\nPřes vrchol Vysokého Kamýku vede modrá turistická stezka z Týna na Vltavou. Ta se na svazích křižuje se žlutou stezkou z Protivína a se zelenou stezkou z Temelína a z Albrechtic nad Vltavou.\n\nNa vrcholu stojí rozhledna, z jejíhož ochozu ve výšce 34 metrů se otevírá kruhový výhled na Šumavu s Boubínem, Libín, Kleť, Novohradské hory s Vysokou, JE Temelín a Písecké hory s rozhlednou Jarník.\n"}
{"id": "871886", "url": "https://cs.wikipedia.org/wiki?curid=871886", "title": "Stadio delle Alpi", "text": "Stadio delle Alpi\n\nStadio delle Alpi byl sportovní stadion v piemontském Turíně. Byl nejčastěji využíván pro koncerty a fotbal. Byl otevřen v roce 1990 pro Mistrovství světa ve fotbale. Jeho kapacita činila nejprve 69 041 diváků, ale poté byla snížena na 67 229 diváků. Své domácí zápasy zde hrály kluby Juventus FC a Torino FC. Největší návštěva zde byla 66 299 diváků na zápas semifinále Ligy mistrů 2002/03 mezi Juventusem a Realem Madrid. Mezi zpěváky nebo skupiny, kteří zde měli své koncerty patří například Madonna, Rolling Stones, Sting, Guns N' Roses, Metallica, U2, Pink Floyd nebo AC/DC.\n"}
{"id": "871887", "url": "https://cs.wikipedia.org/wiki?curid=871887", "title": "Miroslav Mikulecký", "text": "Miroslav Mikulecký\n\nMiroslav Mikulecký (* 22. června 1927, Orlík nad Vltavou) je profesor vnitřního lékařství a biometrie, vědec a pedagog. Patří k zakladatelským osobnostem slovenské hepatologie. Celý profesionální život pracoval v běžném provozu kliniky jako lékař-internista ve funkci postupně sekundárního lékaře, odborného asistenta, docenta a profesora – přednosty kliniky, jímž byl v pořadí šestý. Od 70. let přednášel a pracoval také v zahraničí, například v Anglii, USA nebo v Austrálii. Pochází z rodiny Mikoláše Alše.\n\nNarodil se 22. června 1927 ve Starém Sedle – Orlíku nad Vltavou otci Jaroslavovi Mikuleckému a jeho manželce Anně, rozené Teskové, vyučené švadleně. Jeho vzdělanost byla podporována velkou péčí rodičů. Otec – válečný invalida – dostal místo sluhy u divizního vojenského soudu v Užhorodu. Při narození svého syna ale prohlásil suverénně a imperativně: „Bude doktor!“. To nakonec prosadil, i když Miroslav chtěl na přírodovědu. Od začátku škol měl víceméně výborný prospěch. Celé gymnázium, stejně jako celý život, pracoval i po večerech a nocích. Už na střední škole studoval i z vysokoškolských učebnic. Získal si respekt profesorů, předběhl všechny tradičně nejlepší žáky. Maturoval se samými jedničkami a z biologie „s prospěchem zvláště vynikajícím“.\n\nRod Mikuleckých vznikl dne 16. srpna 1586 přestěhováním bohatého občana Antoše z Mikulče u Svitav do Horní Sloupnice u Chocně. Koupil tam velký majetek a zapsali ho jako Antoše Mikulečského. Rod se velmi rozrostl. Po bitvě na Bílé Hoře přešla jeho evangelická část na Slovensko a do Maďarska. Jeden z těchto Mikuleckých – Daniel promoval kolem roku 1840 v Padui na lékaře jako jeden z mála Slováků. Část katolíků se vystěhovala kolem roku 1850 do USA. Jeden z nich – Josef – úspěšně bojoval ve wisconsinském 26. pěším pluku ve válce Severu proti Jihu za svobodu v USA. Profesor Mikulecký, příslušník katolické větve, která zůstala v širším okolí Horní Sloupnice, zvolil roku 1953 Slovensko za svoje celoživotní působiště.\n\nDětství prožil Mikuleckého otec jako nejchudší dítě obce Chotěšiny u Chocně v obecní pastoušce. Už od 14 let se živil sám jako mlynářský učeň a později jako dělník. Otec po válce nesl stopy po úplavici, zákopovém zápalu ledvin (virusová trench nephritis) a malárii, ale potkal se s plk. MUDr. Emerem z Vojenské nemocnice Josefov – Jaroměř, když tam byl přibližně v letech 1918 až 1919 hospitalizován. Emer si válečného invalidu u sebe nechal na oddělení jako písaře a zajistil mu práci u vojenského soudu v Užhorodu. Patří se snad také uvést, že otec byl tvrdý odpůrce alkoholu, stejně jako sám Miroslav Mikulecký. Z jeho otce se stal „selfmademan“ – plukovník justice JUDr. Hobl si všiml, že je bystrý a pracovitý, dostával stále větší úlohy, udělal si mešťanku a dotáhl to nakonec – po 30 letech postupně – na místo nejvyššího soudního úředníka – vrchní administrativní kontrolor. To byla první masarykovská republika, nikdo se neptal na kádrový posudek, rozhodovala jen „svatá práce“, pracovní výkon. Byl považován za velmi spolehlivého. Jak sám potom Mikulecký o svých rodičích mluví: „Můj nedosažitelný vzor. Takže srdce mám od maminky, hlavu po tatínkovi.“\n\nJe vnukem Alšova bratrance, řezbáře Jana Tesky (autora kazetového stropu Teskova sálu na Orlíku). Jeho maminka byla nejmladší dítě a miláček tatínkův. Jak pan profesor sám vzpomíná:\n\nProfesor Mikulecký „ty svoje panenky“ rovnal celý život – systematicky studoval i pracoval, snažil se vnášet pořádek do věcí, pojmů, do celé své práce. Velkou a neodmyslitelnou podporou mu byla celoživotní družka Julie, rozená Turkotová, čistá Slovenka ze Sliače. Starost o rodinu spočívala převážně na ní. Při jejím pohřbu v červenci 2013 se profesor veřejně pokorně kál: „Příliš jsem zneužíval manželčinu dobrotu, vykořisťoval jsem ji. Prosím Boha, ji i vás o odpuštění.“\n\nMá klasické vzdělání, medicínu vystudoval na LFKU v Hradci Králové a 21. ledna 1953 přišel do Bratislavy. Poté absolvoval speciální kurz zdravotnické ochrany proti zbraním hromadného ničení v Hradci Králové. Na bratislavskou Lékařskou fakultu nastoupil 8. července 1954, do 31. července 1959 tu přednášel lékařskou vojenskou toxikologii, radiologii a biologii (tři zbraně hromadného ničení). Stal se důstojníkem „schopným použití v podmínkách jaderné války“ – během jedné studijní cesty navštívil i Hirošimu.\n\nV klinické medicíně je žákem předního slovenského internisty, absolventa Karlovy Univerzity profesora Mikuláše Ondrejičky, který ho roku 1974 habilitoval jako docenta. V letech 1959 až 1989 se pracovně vyvíjel na klinice a velmi intenzivně publikoval na Západě. Jedna z prvních jeho publikací byla v časopise \"Gastroenterologia\" \"Basel - New York\" v roce 1960.\n\nPřednášel a pracoval vědecky na pozvání často na Západě. V Ústavu národního zdraví USA, Bethesda, Maryland – federální výzkumné instituci pracoval téměř rok (1970 a potom 1977, kdy procestoval s přednáškami a diskusemi celé Spojené státy). V roce 1987-1988 (13 měsíců) působil na Matematickém ústavě Queenslandské univerzity v australském Brisbane. Kratší pracovně-studijní pobyty se týkaly Velké Británie (1967, Liverpool a Londýn), Sovětského svazu (1977, Moskva a Riga), Japonska (1990 Tokio, Past President kongresu o matematickém modelování jaterní funkce) a Brazílie (1995, Sao Paulo, kosmobiologické vztahy). Aktivně se účastnil světových gastroenterologických kongresů v Dánsku (1970, Kodaň) a v Mexiku (1974, Mexico City) a I. světového kongresu lékařské informatiky MedInfo ve Švédsku (1974, Stockholm).\n\nPřišel Listopad 1989 – studenti prohlásili, že Mikulecký se věnoval více „biokybernetice“ než klinické práci, byl degradován de facto z profesora na odborného asistenta, a nakonec byl v roce 1994 s dalšími pěti profesory DrSc. proti vůli vedení fakulty vyloučen z Lékařské fakulty. V roce 2008 se skuteční studenti v Akademickém senátu vyjádřili na 100% kladně, Mikulecký dostal nejvyšší vyznamenání fakulty na návrh děkana Lékařské fakulty prof. MUDr. Petra Labaše, PhD. Profesor Mikulecký přednášel praktickou aplikaci matematické statistiky také na Fakultě matematiky, fyziky a informatiky Univerzity Komenského. Tam ho studenti plně tolerovali i po roce 1989. Jeho přednášky byly ukončeny až v roce 2003 pro nedostatek finančních prostředků.\n\nV letech 1981-1989 působil jako přednosta I. interní kliniky a navázal na vědeckou práci akademika Ladislava Dérera, objevitele cirkaseptánních (sedmidenních) rytmů. Profesor Mikulecký má vedoucí postavení v pokračování v díle akademika Dérera. Hlavní a nejcitovanější Dérerova posmrtně vydaná práce v \"Neoplasma\" z roku 1960, kde akademik uvažoval o možném kosmickém původu 6-7denních rytmů, ale nedokázal ho, byla citována ve Web of Knowledge – All Databases 22krát, z toho 8krát Franzem Halbergem a 10krát M. Mikuleckým. Na klinice pracoval od roku 1959 do roku 1994.\n\nPři hodnocení výsledků klinických sledování zavedl na klinice nejmodernější statistické metody, které aktivně rozvíjel pro nejkomplikovanější biologické děje. Výrazně zvýšil úroveň hodnocení pravdivosti a nepravdivosti nejen v medicíně, ale i v jiných oborech včetně historie. Je stále vyhledávaným odborníkem na biometrické analýzy, o kterých napsal také učebnici. Publikoval přes tisíc odborných prací s více než 1500 citacemi. Statistické metody rozvíjel ve spolupráci s matematiky – už nežijícím profesorem RNDr. Antonem Huťou, DrSc, absolventem Karlovy univerzity a spoluzakladatelem slovenské numerické matematiky, už nežijícím RNDr. Pavlem Ondrejkou, prof. RNDr. Lubomírem Kubáčkem, DrSc, prof. RNDr. Jozefem Komorníkem, DrSc., Dr. Amálií Valachovou a Dr. Alexandrem Valachem.\n\nZaměření prof. Mikuleckého na pátrání po kosmických vlivech v medicíně je pradávná a přirozená myšlenka lidstva. Jako chronobiolog, respektive chronokosmobiolog, studuje biologické rytmy a jejich souvislost s astronomickými a geofyzikálními cykly. První konkrétní vizi v tomto směru vyslovil pravděpodobně anglický epidemiolog Richard Mead (1673-1754) ve svém díle \"O nadvládě Slunce a Měsíce nad lidskými těly, a o nemocích z toho pocházejících\" (1704). Podobný názor realizoval v širším pohledu o století později anglický královský astronom William Herschel, když v roce 1801 našel překvapivou souvislost mezi počtem slunečních skvrn a cenami pšenice v Anglii. Skotský zasloužilý politik Henry Brougham (1778-1868) se tomu veřejně vysmál, a tím zcela umrtvil další Herschelovu vědeckou kariéru. Herschel přesto do své smrti v pozorováních soukromě pokračoval. Za sedmdesát let se jeho objev vědecky potvrdil: anglický ekonom W. S. Jevons zjistil 10-11leté intervaly v časovém průběhu cen pšenice, které se shodovaly s 11letým cyklem sluneční aktivity. Miroslav Mikulecký, Jaroslav Střeštík a Vladimír Choluj našli pomocí zkřížené regresní analýzy shodné periody mezi teplotou klimatu a cenou pšenice – 15 let pro Anglii, 16 let pro Francii a 22 let pro Německo. Pustiĺnik a Din věří, že našli přímý důkaz o příčinné souvislosti mezi sluneční aktivitou a cenou za pšenici. Takže vyšší teploty – lepší úroda – více pšenice – a cena jde dolů. Broughama je možné pokládat za praotce dnešních „kosmobioskeptiků - broughamistů“.\n\nMikulecký na konferenci \"Člověk ve svém pozemském a kosmickém prostředí\" v Úpici v roce 2013 referoval o periodickém střídání revolučních hnutí a kulturního rozkvětu v historii lidstva, paralelním s cykly sluneční aktivity. Kromě 11letých period se tu objevuje také perioda 500letá. Podstatou těchto jevů by mohlo být ovlivnění elektromagnetických dějů v lidském mozku, ponořeném do zemského magnetického pole a rezonujícím variace s frekvenčním rozpětím jen 0.1 Hz okolo asi 10 Hz z interplanetárního magnetického pole, ovlivňovaného slunečním větrem, zrcadlícím chování sluneční aktivity. Solární vlivy na člověka by se měly projevovat také u jednotlivce, například 19. a 29. října 1989 byla emise vysokoenergetických protonů ze Slunce tak silná, že by mohla usmrtit kosmonauta na Měsíci. Podle Ivany Charvátové „všem rušným a násilným událostem poslední doby (Palachův týden, Tbilisi, Peking nebo 17. listopad 1989) předcházela silná erupce na Slunci.“ Nabízí se myšlenka tyto fyzikální vlivy prostředí napodobit generováním polí, odpovědných za ten – který variant vlivu – rozvrat anebo mír, podle přání případného manipulátora. Podle Michaela Persingera je možné už dnes ovlivnit myšlení 6 miliard mozků. Autor vyzývá lidskou společnost tuto situaci řešit. Zatím se zdá, že jeho varování vyznívá naprázdno, snad s jedinou nám známou výjimkou: Richard Liboff klade přímo dilema: „Elektromagnetické řízení myšlení - skutečnost nebo výmysl?“ Podle autora se spíše více uvažuje o nepříznivých umělých zásazích do lidské psychiky než o příznivých. Ty je však třeba také brát v úvahu. Franz Halberg vyjádřil v tomto směru svou víru: „Snad bude jednou také možné tak nesnadno definovatelnou spiritualitu kvantifikovat a manipulací žádoucích fyzikálních podmínek prostředí optimalizovat.“ Mikulecký na závěr dodal: „Bulvární tisk referoval o vojácích na frontě, vzdávajících se s úsměvem a líbajících se s nepřáteli. Je zajímavé, že média tyto závažné otázky obcházejí, když ve vědecké literatuře se již otevřeně nastolují a je naděje, že se přistoupí k jejich řešení. Lid této planety si zaslouží znát plnou pravdu a být proti nepříznivým vlivům chráněn.“\n\nNejnověji referoval prof. Mikulecký na úpických konferencích o zákonitosti, kterou objevil již německý rostlinný fyziolog Gunter Klein\nna příkladu náhlých, „nastických“ pohybů listů například fazole. Rozřešil tím přes dva tisíce let starou hádanku, kterou nevyřešili ani Charles Darwin, ani jeho syn Charles Waring Darwin. Tento Kleinův objev Mikulecký zpřesnil a snaží se rozvinout k biologické všeobecnosti: slapové vlny, podmíněné kombinací přitažlivosti Měsíce a Slunce, mají biologické účinky i na zemské souši: náhlé biomedicínské události jako narození (viz příklad tří Mikuleckých na začátku článku) a smrt člověka, záchvaty bušení srdce, krvácení ze zažívacího traktu a pravděpodobně mnoho jiných událostí v rostlinné i živočišné říši jsou statisticky významně častější v blízkosti vrcholu a dolu přílivových vln, tedy při maximálním přílivu a nejnižším odlivu. Příslušný výpočet předpokládá definovat přesně čas (včetně minut!) a místo události. Půjde zřejmě o vítaný terč chronokosmobioskeptiků, kteří v tom možná spatří astrologii. Oficiální věda hlavního proudu už se negativně vyjádřila: statisticky fundovaný článek o stovce Mikuleckého záchvatů nepravidelného rychlého bušení srdce, která splňovala předpokládanou zákonitost a byla založena na moderní odhadové statistice, jak ji vyžadují závazné směrnice International Committee of Medical Journals Editors, odmítl světově proslulý časopis \"Nature\" obratem pošty, bez recenze.\n\nPozitivního ohlasu se jeho práci dostalo od profesora Franze Halberga (1919-2013) z Minnesotské univerzity v Minneapolis, USA. Od 80. let 20. století s ním byl v pracovním styku. Jde o otce světové chronobiologie (okolo 12 000 citací ve Web of Knowledge – All Databases), objevitele cirkadiánních rytmů v 50. letech 20. století (objev byl původně ironizován jako „Halbergova paranoia“, dnes jde o základ chronobiologie). Profesor Halberg několik dní před svou smrtí ve své závěti kladně zhodnotil svoji spolupráci s Mikuleckým. Profesor Mikulecký, zbaven možnosti afiliace na své domovské I. interní klinice, využil možnosti afiliace v Minneapolis, ale také ve Stockholmu díky profesoru Petrovi W. Fedorovi – Freyberghovi, vedoucímu redaktorovi časopisu \"Neuroendocrinology Letters\".\n\nProfesor Mikulecký rád cituje Vítězslava Nezvala: „Noc se chvěla jako prérie pod údery hvězdné artilérie.“ Jeho vědecká práce vlastně není nic jiného než zkoumání možného vlivu těchto úderů na živou hmotu.\n\nNejvýznamnější ocenění:\n\n\nVýběr publikací:\n\n\n\n\n\n\n"}
{"id": "871889", "url": "https://cs.wikipedia.org/wiki?curid=871889", "title": "Pavel Jirousek", "text": "Pavel Jirousek\n\nPavel Jirousek (* 3. června 1973) je bývalý český fotbalista, záložník.\nHrál za FC Union Cheb, FK Jablonec a SK Dynamo České Budějovice. Celkem v české nejvyšší soutěži odehrál 217 utkání a dal 8 gólů. V současnosti pracuje na postu trenéra v týmu MFK Chrudim\n\n"}
{"id": "871892", "url": "https://cs.wikipedia.org/wiki?curid=871892", "title": "85. ročník udílení Oscarů", "text": "85. ročník udílení Oscarů\n\n85. ročník udílení Oscarů se konal 24. února 2013 v Dolby Theatre (dříve \"Kodak Theatre\") v Hollywoodu, Los Angeles. Nominace byly vyhlášeny herečkou Emmou Stone 10. ledna. Galavečerem provázel Seth MacFarlane. Nejvíce nominací posbíraly filmy Lincoln (12) a Pí a jeho život (11). Druhý jmenovaný snímek získal nejvíc cen a to čtyři, včetně Oscara pro nejlepší režii.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nVítěz je vyznačený tučně a na prvním místě. Pokud má film distribuční název, je uveden pod ním.\n\n"}
{"id": "871893", "url": "https://cs.wikipedia.org/wiki?curid=871893", "title": "Hostitelka", "text": "Hostitelka\n\nHostitelka ( „Hostess“) je vědeckofantastická povídka spisovatele Isaaca Asimova, která vyšla poprvé v květnu 1951 v časopise \"Galaxy\". Byla následně zařazena do sbírky \"Nightfall and Other Stories\" (1969). Česky vyšla ve sbírce \"Sny robotů\" (1996).\n\n\nLidé začali cestovat vesmírem a navázali kontakt se 4 dalšími inteligentními nehumanoidními rasami. Harg Tholan, doktor z Hawkinovy planety přilétá na Zemi a je ubytován u Rose Smollettové, bioložky. Rose je necelý rok provdána za policistu Drakea, ve skutečnosti ale agenta tajné vládní organizace. Účelem cesty dr. Tholana na Zemi je snaha o bádání ohledně tzv. útlumové smrti, zvláštní nemoci na Zemi neznámé. Drake je vůči němu podezřívavý a tak jej násilím donutí, aby řekl, co přesně má v úmyslu. Dr. Tholan prozradí svou teorii o šesté parazitické rase ve vesmíru, která nemá fyzickou podobu a žije v myslích Pozemšťanů. Důsledkem její aktivity je zastavení růstu člověka v dospělosti a jeho stárnutí, zatímco ostatní čtyři rasy žijí neurčitě dlouho a nikdy nepřestávají růst. Tato útlumová smrt se u nich začala objevovat teprve po kontaktu s lidskou rasou. Drake, jehož úřad o této nemoci a o plánech Hawkinsanů ví, Tholana zastřelí a odejde odklidit tělo. Rose, která je všeho svědkem, nyní ví, že se Drake už nikdy nevrátí. Skrytá parazitická rasa nutí čas od času muže ke zmizení.\n\n"}
{"id": "871895", "url": "https://cs.wikipedia.org/wiki?curid=871895", "title": "Hadamardova matice", "text": "Hadamardova matice\n\nHadamardova matice (podle Jacquesa Hadamarda) je čtvercová matice obsahující pouze hodnoty -1 a 1 a u které jsou navíc každé dva řádky navzájem ortogonální (neboli jimi dané vektory jsou kolmé).\n\nZ kolmosti řádkových vektorů plyne kolmost sloupcových vektorů.\n\nRovnoběžnostěn určený řádkovými (respektive sloupcovými) vektory má maximální objem ze všech rovnoběžnostěnů určených vektory s velikostí souřadnic omezenou v absolutní hodnotě jednou. Tuto vlastnost lze vyjádřit také tak, že mezi takto omezenými maticemi jsou Hadamardovy matice právě ty s maximálním determinantem.\n\nPřímo z definice je vidět, že pro každou Hadamardovu matici \"H\" řádu \"n\" platí:\nkde formula_2 je jednotková matice řádu \"n\" a formula_3 je transpozice matice formula_4. Z pravidla o násobení determinantů pak plyne, že\n"}
{"id": "871899", "url": "https://cs.wikipedia.org/wiki?curid=871899", "title": "Kryštof Marek", "text": "Kryštof Marek\n\nKryštof Marek (* 21. července 1967 v Praze) je český dirigent, skladatel, textař, aranžér a jazzový pianista.\n\nOd konce 80. let působí v mnoha hudebních a divadelních projektech v nejširším možném spektru hudebních žánrů. V letech 1999 – 2003 působil jako dirigent v plzeňském divadle J. K. Tyla, kde kromě nastudování deseti titulů uvedl spolu s Antonínem Procházkou svou vlastní jazzovou operetu Kristián II. Od roku 2005 působí jako dirigent v Hudebním divadle Karlín, kde v jeho hudebním nastudování zazněly významné české i zahraniční muzikály – Vraždy za oponou, Dracula, The Addams Family, Sestra v akci a další. Nevyhýbá se ani klasickým operetním titulům, které Hudební divadlo Karlín uvádí – Polská krev, Mamzel Nitouche apod. K divácky úspěšnému představení Limonádový Joe napsal 5 nových písní. Je stálým hostem Českého národního symfonického orchestru. V rámci festivalu Prague Proms dirigoval například koncerty Hollywood Night, Jazz meets Symphony (James Morrison, Lalo Schifrin), Bobby Shew Night, Semafor „50“ a mnoho dalších.\n\nKomponuje a aranžuje hudbu pro bigbandy – zejména pro Bigband sv. Blažeje, se kterým vystoupil v roce 2008 na prestižním jazzovém festivalu ve švýcarském Montreux a v roce 2010 v Londýně. V roce 2010 dirigoval světoznámý Metropole Orchestra na jazzovém festivalu v Haagu v rámci projektu norské zpěvačky Silje Nergaard. V březnu 2011 se uskutečnila premiéra představení Jiřího Srnce (Laterna Magica) Legendy magické Prahy na Nové scéně ND v Praze, kde je autorem hudby. V průběhu let také dirigoval tzv. Koncerty hvězd na Žofíně, pro které také z valné většiny vytvářel orchestrální aranžmá. Na jaře 2012 se uskutečnila premiéra autorovy jazzové kompozice – Sinael jazz symphony. V dubnu téhož roku se konala v pražském paláci Žofín premiéra houslového koncertu Klíč k zahradám, který napsal pro vynikající houslistku Gabrielu Demeterovou. Premiéra se konala v rámci koncertu Mé filmové lásky, který pro Gabrielu aranžérsky připravil a nastudoval. V roce 2014 - 10. února - zazněla premiéra koncertu pro anglický roh a orchestr - Srdce zahrad a 17.10. v premiéře zazněl klavírní koncert f moll Brána k zahradám pod taktovkou autora v Karlových Varech společně s Karlovarským symfonickým orchestrem. Výrazná je spolupráce s Český rozhlas, v rámci které do dnešní doby zrealizoval desítky hudebních dramatizací.\n\nOd roku 2010 spolupracuje s divadlem Studio DVA – napsal pro toto divadlo dvě díla - Vánoční koleda (hudba a písňové texty, v hlavní roli Karel Roden); Děvčátko - Vánoční příběh (hudba a písňové texty). Hudebně nastudoval pro tuto metropolitní scénu světoznámé tituly jako je Hello Dolly! (v hlavní roli s Ivanou Chýlkovou), Evita a Funny Girl (v hlavní roli s Monikou Absolonovou). Divácky velmi úspěšným divadelním představením je též Šílené smutná princezna, která je adaptací známého filmu. (v hlavních rolích Jan Cina a Berenika Kohoutová). Pro toto představení vytvořil orchestrální aranžmá. 6.12. 2018 měl premiéru nejnovější hudební projekt Malý princ na motivy jednoho z nejznámějších příběhů moderní světové literatury. Titulní a jedinou roli v originálním zpracování hraje Jan Cina.\n\nJako klavírista již od roku 1998 spoluvytváří Josef Vejvoda Trio.\n\nNa svém kontě má mnoho vydaných CD (mj. \"Angels´Crying in My Head, Angels´Laughter in My Heart\" / www.bend.cz, feat . Tony Lakatos; \"Calm Presence\" / záznam jeho sólového klavírního vystoupení; L\"egendy magické Prahy\" / hudba z představení Laterny Magiky a v neposlední řadě CD \"Vánoční koleda a Děvčátko\" / písně z představení divadla Studio Dva).V roce 2017 se vrátil na prkna plzeňského divadla Josefa Kajetána Tyla díky nastudování prestižního titulu West Side Story, kde řídí 40členný orchestr v původní instrumentaci Leonarda Bernsteina. 10.3. 2018 zde proběhla v rámci spolupráce s Lumírem Olšovským další premiéra amerického muzikálu „Šumař na střeše“, na které se opět podílí jako dirigent a vznikl také pod jeho hudebním nastudováním.\n\nVýrazná je kontinuální autorská spolupráce se symfonickými orchestry: 17.10. 2014 uvedl světovou premiéru svého klavírního koncertu f-moll Brána k zahradám s Karlovarským symfonickým orchestrem, Cyklus symfonických písní s Komorní filharmonií Pardubice, 10.2. 2014 světovou premiéru koncertu pro anglický roh Srdce zahrad v provedení Symfonického orchestru Českého rozhlasu (dirigent Vladimír Válek). Průběžně jsou hrána i jeho další symfonická díla - houslový koncert Klíč k zahradám (premiéra 11.4. 2012 na Žofíně v rámci koncertu Gabriely Demeterové „Mé filmové lásky“, symfonická suita Legendy magické Prahy, nebo velmi úspěšná Sinael Jazz Symphony, kombinující jazz octet a symfonický orchestr.\n\nJako dirigent byl součástí mnoha projektů prestižních orchestrů, které doprovázely české i zahraniční interprety – Lalo Schiffrin, James Morrison, Silje Nergaard, Tarja Turunen, Jane Monheit, Monica Mancini, Hetty Kate, Lucie Bílá, Noid, Monika Absolonová, Marina Vyskvorkina, Olympic, Gabriela Demeterová a mnoho dalších.\n\nJazzový pianista Kryštof Marek spoluvytváří Josef Vejvoda Trio a Ivan Audes Trio. Často bývá přizván k mnoha projektům výjimečných zahraničních a českých jazzmanů, a to nejen jako interpret. Spolupráce např. s Milanem Svobodou, Štěpánem Markovičem, Davidem Fárkem, Lorinem Raabem, Bennym Baileym, Tony Lakatosem a mnoha dalšími.\n\nVydal nespočet CD (mj. Legendy magické Prahy; Calm Presence; Angels´Crying in My Head, Angels´Laughter in My Heart / www.bend.cz, feat. Tony Lakatos, Sinael Jazz Symphony; Vánoční koleda; Děvčátko - Vánoční příběh, Midnight Pictures a další.\n\nV roce 2017 obdržel Českého lva za hudbu k filmu Masaryk.\n\nV roce 2018 zazněla na oslavách světce sv. Jana Nepomuckého - NAVALIS - v Praze pod Karlovým mostem, které proběhly již podesáté 15.5. 2018, světová premiéra jeho nejnovějšího díla „Venezia di San Giovanni Nepomuceno“ pro symfonický orchestr a smíšený sbor..\n\n\n\n\n\n\n\n\n\n\n\n\n\n\n"}
{"id": "871904", "url": "https://cs.wikipedia.org/wiki?curid=871904", "title": "Frekvenční multiplex", "text": "Frekvenční multiplex\n\nFrekvenční multiplex, kmitočtové dělení nebo multiplex s frekvenčním dělením (FDM z anglického \"frequency division multiplex\") je princip přenosu více signálů jedním společným širokopásmovým přenosovým médiem, při kterém každý z přenášených signálů používá jinou část kmitočtového pásma.\n\nKmitočtové dělení je technika dobře známá z rádiového vysílání a používaná již od první poloviny 20. století pro vysílání rozhlasu, později i pro televizní vysílání a občanské radiostanice (vysílačky). Při samotném televizním vysílání se stejná technika používá pro přenos zvukového doprovodu společně s obrazem, u stereofonního vysílání rozhlasu pro vysílání signálu, který rozlišuje levý a pravý kanál. Později se kmitočtové dělení začalo používat i pro přenosy pomocí kabelů – dobře známá je kabelová televize, ale na stejném principu fungovaly i systémy nosné telefonie, které umožňovaly přenášet větší množství telefonních hovorů po jednom vedení. S nástupem digitální technologie byla technika kmitočtového dělení zčásti nahrazena časovým multiplexem, zejména při přenosu pomocí optických kabelů. Se vzrůstajícími požadavky na rychlost přenosu se však kmitočtové dělení začíná používat i pro optické komunikace jako tak zvaný vlnový multiplex (WDM).\n\nKmitočtové posunutí signálu je možné realizovat pomocí amplitudové modulace. Protože jejím použitím vzniknou dvě postranní pásma, což by vedlo ke zdvojnásobení potřebného kmitočtového pásma, a zůstává přítomná i nosná vlna, která by vedla ke snížení energetické účinnosti přenosu, při použití FDM (na rozdíl od vysílání rozhlasu) se na vysílací straně jedno postranní pásmo a nosná potlačuje.\n\n\n"}
{"id": "871909", "url": "https://cs.wikipedia.org/wiki?curid=871909", "title": "Římskokatolická farnost Stružnice", "text": "Římskokatolická farnost Stružnice\n\nŘímskokatolická farnost Stružnice (něm. \"Straussnitz\") je územní společenství římských katolíků ve Stružnici a okolí. Farnost organizačně spadá do českolipského vikariátu, který je jedním z deseti vikariátů litoměřické diecéze.\n\nFarnost vznikla povýšením dřívější expozitury farnosti Jezvé v roce 1866, a prvofarářem zde byl někdejší expozita Anton Plischke. Dřívější filiální kostel Nejsvětější Trojice se stal kostelem farním.\n\nFarnost byla obsazována knězem pouze do poloviny 20. století, poté začali duchovní správu vykonávat ex currendo kněží z děkanství v České Lípě. Kostel postupně chátral (ač byly činěny pokusy o jeho opravy a údržby v rámci možností), až bylo v roce 1972 rozhodnuto o jeho zboření. Dne 16. prosince 1972 byl kostel odstřelen. Na faře, která stojí dodnes, byla zřízena kaple, a českolipský administrátor, P. Ivan Josef Peša, OSA docházel obětavě nadále sloužit do Stružnice bohoslužby pro hrstečku věřících. Bohoslužby později ustaly, kaple byla zrušena a fara prodána.\n\n\"Začátek působnosti jmenovaného v duchovní správě farnosti od:\"\nZ důvodu efektivity duchovní správy byl vytvořen \"farní obvod\" (kolatura) sestávající z přidružených farností spravovaných excurrendo. Přehled těchto kolatur je v tabulce farních obvodů českolipského vikariátu.\n\n"}
{"id": "871918", "url": "https://cs.wikipedia.org/wiki?curid=871918", "title": "Římskokatolická farnost – děkanství Česká Lípa – in urbe", "text": "Římskokatolická farnost – děkanství Česká Lípa – in urbe\n\nŘímskokatolická farnost – děkanství Česká Lípa – in urbe (lat. \"Lippa, Leippa, Bohemo-Lippa\", něm. \"Böhmisch Leipa\") je územní společenství římských katolíků v České Lípě a jejím okolí. Farnost organizačně spadá do českolipského vikariátu, který je jedním z deseti vikariátů litoměřické diecéze. Kromě českolipského děkanství ve městě existuje také dříve předměstská farnost Česká Lípa – in suburbio.\n\nDěkanství bylo v České Lípě (tehdy \"Lipá\") zřízeno již kolem roku 1200. Duchovní správcové zde dlouhý čas bývali dosazováni z řad členů místní významné rodiny Veitmilů, z níž pocházel také významný kronikář doby císaře Karla IV., Beneš Krabice z Veitmile.\n\nPo roce 1350 při farním kostele sv. Petra a Pavla existovala škola. Dochoval se záznam z roku 1391 o nadání oltáře sv. Václava a Ludmily v české kapli kostela a škole na jižní straně dnešního Škroupova náměstí, kde byla roku 1612 postavena škola nová. K roku 1406 pak na farnosti působil farář Kuník z rodu Weitmilů a pro zpívající žáky získal od měšťanů malou odměnu.\n\nPři velkém požáru města v roce 1820 zanikl definitivně původní děkanský kostel sv. Petra a Pavla (stával v prostoru dnešního Škroupova náměstí), a jeho status byl přenesen na kostel Povýšení sv. Kříže v dnešní Moskevské ulici. V roce 1821 do České Lípy nastoupil (víceméně za trest) osvícenský kněz P. Anton Krombholz. Město i farnost byly po požáru ve značně neutěšeném stavu, a sám Krombholz popsal tehdejší situaci takto:\n\n\"\"Dobytčí a obecní prasečí trhy se konaly v místě, kde se jinak křesťanská obec scházela k nejsvětějším úkonům, a kde odpočívaly pozemské ostatky mnoha rodin.\"\" – sám děkan Krombholz byl také nucen žít v ubohých podmínkách. Jeho byt, jak sám píše, byl \"\"co nejubožeji zařízen, neboť po požáru, kdy byla obec administrována, se v něm zdržovalo několik rodin a administrátor se o něj vůbec nestaral. Schody byly částečně zbořeny, střecha poškozena tak, že voda při každém dešti pronikala na všechny strany, kamna zničena, zámky od dveří zmizely, stáj a kůlna byly zbořené, krovy tu a tam vyřezány, (...) kaplani bydleli hned tam, hned jinde, jak jim vykázali byt či kde si jej sami pronajali.\"\"\n\nVe 40. letech 19. století byl několikrát důkladně rekonstruován kostel Povýšení sv. Kříže, který byl nakonec v letech 1896–1897 novogoticky upraven Josefem Mockerem v podstatě již do dnešní podoby. V současné době je tento kostel využíván českolipskou pravoslavnou církví k jejím bohoslužbám.\n\nV polovině 20. století byla opuštěna budova původního děkanství – mohutný dvoupatrový dům v ulici Jindřicha z Lipé, a duchovní správa se přesunula do budovy někdejšího proboštství plaských cisterciáků v sousedství kostelíka sv. Máří Magdaleny, kde je dodnes sídlo duchovní správy farnosti. V letech 1952–1954 zde byl kaplanem pozdější 15. infulovaný arciděkan hornopolický, Mons. Josef Stejskal.\n\nZa působení P. Ivana Josefa Peši, OSA byl adaptován do dnešní podoby interier kostelíka sv. Máří Magdaleny, a areál dnešního děkanství upraven do podoby, v níž existuje v podstatě dodnes. Na faře s P. Ivanem žil též jeho spolubratr, augustiniánský bratr laik, fr. Jiří Marada, OSA. Právě za P. Peši došlo ke značné obrodě náboženského života ve farnosti.\n\nNa počátku 90. let 20. století proběhla z iniciativy farníků rekonstrukce kostela Narození Panny Marie na Palackého náměstí. Na přelomu let 1992/1993 odešel P. Peša na odpočinek, a duchovní správy se ujal dosavadní administrátor v Zákupech a českolipský kaplan Viliam Matějka. Byla dokončena rekonstrukce Mariánského kostela, který byl posléze znovu vysvěcen, a slouží dodnes bohoslužbám. V letech 1999–2011 zde byl kaplanem P. Jan Chmelař, a krátce, od listopadu 2006 do července 2007, zde byl ustanoven ještě druhý kaplan, P. Mgr. Artur Sciana (v době, kdy byl z České Lípy dočasně administrován Cvikov a k němu patřící farnosti).\nVe farnosti funguje řada aktivit, mimo jiné výuka náboženství (kterou navštěvuje cca 80 dětí). Během adventní doby jsou při bohoslužbách zpívány staročeské roráty, ve Svatém týdnu před Velikonocemi jsou při bohoslužbách zpívané pašije atd. Čas od času farnost organizuje přednášky na různá témata. V roce 2012 byly zavedeny pravidelné bohoslužby v českolipské nemocnici.\n\nZaniklé sakrální stavby: Kostel sv. Petra a Pavla v České Lípě, kaple Nejsvětější Trojice v Lesné a kaple sv. Antonína Paduánského v Sosnové.\n\n\"Začátek působnosti jmenovaného v duchovní správě farnosti od:\"\n\nVzhledem k tomu, že od smrti R.D. Jana Chmelaře v roce 2011 má farnost již pouze jediného kněze, od uvedeného roku zde v případě potřeby obětavě vypomáhají kněží z okolních farností, zejména z Nového Boru, Mimoně a Jestřebí.\n\n\nZ důvodu efektivity duchovní správy byl vytvořen \"farní obvod\" (kolatura) sestávající z přidružených farností spravovaných excurrendo. Přehled těchto kolatur je v tabulce farních obvodů českolipského vikariátu.\n\n\n"}
{"id": "871929", "url": "https://cs.wikipedia.org/wiki?curid=871929", "title": "Modulační rychlost", "text": "Modulační rychlost\n\nModulační rychlost v telekomunikacích je počet symbolů (signálových prvků) přenesených za sekundu. Jinak řečeno je to rychlost, se kterou se mění jednotlivé stavy nosné. Tato rychlost se vyjadřuje v jednotkách Baud [Bd] nebo v symbolech za sekundu a je rovna převrácené hodnotě doby trvání signálového prvku.\n\nU nejjednodušších metod přenosu (kód NRZ nebo RZ) je přenášený symbol jednobitový, takže hrubá přenosová rychlost se rovná modulační rychlosti. Moderní modulační metody využívají lépe dostupného kmitočtového pásma a přenášejí několik bitů současně. Příkladem je modem V.34, který přenáší symboly s modulační rychlostí 3,420 Bd, a každý symbol může nést až 10 bitů, takže výsledná hrubá přenosová rychlost je 3420 * 10 = 34,200 bit/s. Kvůli režii fyzické vrstvy se udává maximální přenosová rychlost 33 800 bit/s. Digitální televizní vysílání používá modulace jako 16-QAM, 64-QAM, kde číslo udává, kolika hodnot může nabývat přenášený symbol; 16-QAM přenáší 4 bity na symbol, 64-QAM 6 bitů/symbol.\n\nV případě linkových kódů si lze představit modulační rychlost jako počet pulsů za sekundu. U moderních linkových kódů lze však u každého pulsu rozlišit několik stavů na základě přesného okamžiku, kdy se impuls objevil. Tato metoda se používá například u FDDI a 100/1000 Mbit/s Ethernetu.\n\n\n"}
{"id": "871930", "url": "https://cs.wikipedia.org/wiki?curid=871930", "title": "Římskokatolická farnost Křesín", "text": "Římskokatolická farnost Křesín\n\nŘímskokatolická farnost Křesín (lat. \"Krzesseyna\") je územní společenství římských katolíků v Křesíně a okolí. Farnost organizačně spadá do litoměřického vikariátu, který je jedním z deseti vikariátů litoměřické diecéze.\n\nDo farnosti náleží území těchto obcí:\n\nVe farnosti se nacházejí také další drobné sakrální stavby a pamětihodnosti.\n\nPrvní zmínka o farní lokalitě pochází z roku 1226. Od roku 1384 zde byla plebánie. Matriky jsou vedeny od roku 1773. V roce 1781 zde byla zřízena expozitura a v roce 1852 byla kanonicky obnovena fara.\n\n\"Začátek působnosti jmenovaného v duchovní správě farnosti od:\"\nZ důvodu efektivity duchovní správy byl vytvořen \"farní obvod\" (kolatura) farnosti Libochovice, jehož součástí je i farnost Křesín, která je tak spravována \"excurrendo\".\n\n\n"}
{"id": "871935", "url": "https://cs.wikipedia.org/wiki?curid=871935", "title": "Míla Linc", "text": "Míla Linc\n\nMíla Linc (* 13. října 1982, Praha) je český spisovatel žánru sci-fi a fantasy.\n\nPůsobí jako knihovník v Městské knihovně v Praze. Publikovat začal v roce 1999 s povídkou Žlutý drak, v dalších letech se jeho povídky objevovaly zejména ve sbornících Drakobijci a v časopise Pevnost. Kromě žánrových prací napsal i příručku pro autory fantasy a pány jeskyně \"Středověký svět\". Napsal též několik textů pro skupinu Hakka Muggies.\nV roce 2011 získal ocenění Gandalfovo brko (jde o cenu pro fantastickou publicistiku napříč jejími žánry; konal se jediný ročník) za sérii článků Hrdinové třicetileté války publikovanou v časopise Pevnost .\n\n\n\n\n"}
{"id": "871956", "url": "https://cs.wikipedia.org/wiki?curid=871956", "title": "OpenLDAP", "text": "OpenLDAP\n\nOpenLDAP Software je v informatice název volně šiřitelné implementace protokolu LDAP (Lightweight Directory Access Protocol). OpenLDAP je uvolněn pod svojí vlastní BSD licencí nazývanou OpenLDAP public Licence. LDAP je protokol nezávislý na platformě. Několik linuxových distribucí obsahuje OpenLDAP, ale najdeme ho též na BSD systémech stejně tak jako na systémech AIX, Android, HP-UX, Mac OS X, Solaris, Windows NT (Windows 2000, XP, Vista, 7 atd) .\n\nOpenLDAP projekt byl založen v roce 1998 Kurtem Zeilengaem. Projekt začal kopírováním referenčního zdrojového kódu LDAP z University of Michigan, kde probíhal dlouhodobý projekt vývoje podpory protokolu LDAP. V dubnu 2006 měl OpenLDAP projekt tři základní členy: Howard Chu (hlavní vývojář), Pierangelo Masarati, Kurt Zeilenga a bezpočet dalších důležitých a aktivních přispěvatelů např. Luke Howard, Hallvard Furuseth, Quanah Gibson-Mount a Gavin Henry.\n\nOpenLDAP má tři hlavní komponenty:\n\n\nNavíc OpenLDAP projekt obsahuje několik podprojektů:\n\nStruktura OpenLDAP serveru (slapd, samostatný LDAP démon) se rozdělila na dvě části. První částí je frontend, který zajišťuje přístup na síť a rozumí protokolu LDAP. Druhý je backend který se stará pouze o datové úložiště. Struktura je modulární a je dostupné velké množství různých backendů pro spolupráci s dalšími technologiemi, nejenom s tradičními databázemi.\n\nPoznámka: Ve starších (1.X) verzích se pojem backend a databáze často zaměňovaly. Chceme-li být přesní, „backend“ je třída implementující rozhraní úložiště a „databáze“ je instancí této třídy. Slapd server může najednou používat libovolné množství backendů a libovolné množství instancí každého z těchto backendu (databází).\n\nV současnosti existuje 16 různých backendů dodávaných s distribucí LDAP. Mnoho dalších backendů je vyvíjeno a spravováno třetími stranami. Standardní backendy jsou volně rozdělené do tří kategorií.\n\n\n\n\nNěkteré backendy ze starších verzích se přestaly používat. Nejdůležitější z nich back-ldbm který vycházel z původního Umich kódu a back-tcl který byl podobný back-perl a back-shell. V praxi, backendy jako -perl -shell a -sock používají jako rozhraní k různým programovacím jazykům a tak poskytují neomezené možnosti přizpůsobení a rozšíření. V důsledku toho se slapd server stává RPC enginem s kompaktním a všudepřítomným API.\n\nZ pravidla jsou LDAP požadavky přijaty frontendem, dekódovány a potom předány backendu ke zpracování. Když backend dokončí požadavek vrátí výsledek frontendu, který pak výsledek pošle na LDAP klienta. Překrývací modul je část kódu, který může být vložený mezi frontend a backend. Je schopný přerušit požadavek a spustit další akce ještě před tím, než backend obdrží požadavek, a podobně reaguje na výsledek backendu před tím než ho doručí frontendu. Překrývací moduly mají plný přístup k vnitřnímu API slapd a tak mohou vyvolat všechno co může provést frontend nebo backend. Najednou může být využito více překryvných modulů vytvářejících zásobník modulů mezi frontendem a backendem. Překrývací moduly poskytují jednoduchý způsob jak rozšířit funkcionalitu databáze bez nutnosti vytvořit úplně nový backend a umožňují přidat novou funkcionalitu v kompaktním, snadno odladitelném a udržovatelném modulu. Od představení překrývacích modulů v OpenLDAP 2.2 bylo vytvořeno velké množství nových OpenLDAP modulů.\n\nV současnosti je 21 překryvných modulů v hlavní OpenLDAP distribuci a další 15 modulů vytvořených uživateli OpenLDAP. Hlavní překryvné moduly obsahují:\n\n\nBackendy a překryvné moduly jsou dva nejběžněji využívané typy modulů. Backedy jsou většinou vestavěné do binárních souborů slapd, ale můžou být sestaveny jako dynamicky načítané moduly. Překryvné moduly jsou obvykle sestaveny jako dynamicky zaváděný moduly. Navíc slapd podporuje dynamické moduly pro implementaci nové LDAP syntaxe, porovnávacích pravidel a rozšířené operace stejně tak moduly pro implementaci vlastních mechanismů řízení přístupu a hašování hesel.\n\nOpenLDAP také podporuje SLAPI, je to plugin používaný společnostmi SUN a Netscape/Fedora/Red Hat. V současné verzi je SLAPI framework implementovaný uvnitř překryvného modulu slapd. Zatím co mnoho pluginů napsaných pro SUN a Netscape/Fedora/Red Hat jsou kompatibilní s OpenLDAP, velmi málo členů OpenLDAP komunity používá SLAPI.\n\nOpenLDAP podporuje replikaci za použití Content Synchronization jak to bylo specifikováno v RFC 4533. Tato specifikace je také nazývána „syncrepl“. Základní aplikace navíc podporuje doplněk známý jako delta-syncrepl. Tento doplněk byl implementovány, aby podporoval multi-master replikaci.\n\nZákladní synchronizační operace je popsána v RFC 4533. Protokol je definován tak, že nevyžaduje trvalou databázi změn. Soubor změn je zaznamenán skrze změnu sekvenčního čísla (change sequence number - CSN), informaci uloženou v každém vstupu, optimalizovanou skrze volitelnou přihlašovací relaci (session log), což je zvláště užitečné pro dohledání nedávných smazání. Modelová operace vypadá tak, že replikační klient (uživatel) odešle  \"content synchronizing search\" (synchronizující vyhledávání obsahu) replikačnímu serveru (poskytovateli). Uživatel může v tomto vyhledávání poskytnout cookie (obzvláště pokud byla dříve v synchronizaci s poskytovatelem). V OpenLDAP za implementace RFC 4533 tato cookie zahrnuje poslední CSN, které byly přijaty od poskytovatele (nazývající se contextCSN)\n\nPoskytovatel pak vrací výsledky vyhledávání jako (viz optimalizace níže, synchronizované info reakce) současné (nezměněné záznamy se používají pouze v prezentační fázi obnovovací fáze, bez atributů), přidaně modifikované (reprezentované v obnovovací fázi jako přidané se všemi současnými atributy), nebo odstraněné záznamy (bez atributů), aby uživatele dostaly do synchronizovaného stavu na základě toho, co je známo přes jeho cookie. Pokud cookie chybí, nebo indikuje, že uživatel není synchronizován, potom poskytovatel v obnovovací fázi odešle doplněk pro každý vstup. V ideálním případě obnovovací fáze odpovědi obsahuje pouze odstraňovací (delete) fázi s malou sadou doplňků (včetně těch, které představují aktuální výsledky změn) a odstranění, která proběhla od poslední synchronizace s poskytovatelem. Nicméně, vzhledem k omezenému stavu relace (není trvalá) udržovanému u poskytovatele může být vyžadována prezentační fáze zahrnující zejména všechny nezměněné záznamy jako prostředek (neefektivní) sloužící k implikování toho, co bylo smazáno u poskytovatele od poslední synchronizace.\n\nVyhledávání lze provést buď pomocí obnovení (refresh), nebo pomocí refreshAndPersist mode, který určí, jaké fáze nastanou. Obnovovací fáze nastane vždy jako první. Během obnovovací fáze mohou nastat dvě fáze: Prezenční a odstraňovací (present and delete) kdy prezenční nastane vždy před odstraňovací. Tyto fáze jsou vymezeny skrze synchronizovanou info reakci. Ta specifikuje, která fáze je dokončena. Refresh a persist etapy jsou taktéž vymezeny prostřednictvím synchronizované info reakce. Volitelná optimalizace, jež více kompaktně představuje skupinu záznamů, které mají být prezentovány nebo smazány používá synchronizovanou info reakci obsahující syncIdSet, který definuje seznam entryUUID hodnot těch vstupů.\n\nPrezenční fáze se od odstraňovací fáze liší následovně. Záznamy prezentující nezměněné záznamy mohou být navráceny pouze v prezenční fázi. Záznamy, jež mažou záznamy, mohou být poskytnuty pouze v odstraňovací fázi. V obou fázích mohou být vráceny přidané záznamy (zahrnující doplňky, které reprezentují všechny současné atributy změněných záznamů). Na konci prezentační fáze není každý záznam, který uživatel má a který nebyl definován v žádném dodatečném záznamu nebo v present response během prezentační fáze, obsažen u poskytovatele a tak musí být u uživatele smazán, aby se uživatel mohl synchronizovat s poskytovatelem.\n\nJakmile začne persist etapa, poskytovatel odešle výsledky hledání, které označí doplňky, modifikace a smazání záznamů (nezměněné údaje označeny nebudou) provedená od ukončení refresh fáze. Persist etapa trvá neurčitou dobu, což znamená, že hledání nemá finální „done“ odpověď. Naopak v refresh režimu nastane pouze refresh fáze a ta je ukončena „done“ reakcí, což zároveň ukončí prezentační nebo odstraňovací fázi (podle toho, která zrovna byla aktivní)\n\nTento protokol vede trvalou databázi zapsaných přístupů (změn) a může představovat jednotlivé změny přesně (to znamená, pouze atributy, které se změnily). Je stále postaven na standardní syncrepl specifikaci, která vždy posílá změny jako kompletní záznamy. Ale v delta-syncrepl jsou přenášené záznamy zasílány z log databáze, kde je každá změna v hlavní databázi zapsána jako log záznam. Log záznamy jsou zaznamenávány pomocí LDAP Log Schema.\n"}
{"id": "871966", "url": "https://cs.wikipedia.org/wiki?curid=871966", "title": "Milan Bárta", "text": "Milan Bárta\n\nMilan Bárta (* 16. září 1970, Brandýs nad Labem - Stará Boleslav) je středoškolský učitel, spisovatel, šéfredaktor i-novin z České Lípy.\n\nPo absolvování základní školy a gymnázia v Brandýse nad Labem vystudoval v letech 1989 až 1993 obor Učitelství biologie a chemie pro druhý a třetí stupeň na Univerzitě Jana Evangelisty Purkyně v Ústí nad Labem. Získal titul Mgr.\n\nV letech 1988–1989 byl vedoucím jednoho z oddělení ODDM na Praze východ. Pak následovalo vysokoškolské studium. V letech 1993 až 1997 byl učitelem přírodopisu a chemie na ZŠ 28. října v České Lípě. Od roku 1997 učí Mgr. Bárta na gymnáziu v České Lípě.\n\nVelký příznivec geocachingu. Několik let je šéfredaktorem českolipských internetových I-novin, přispívá do časopisu Lípa, věstníku OSBD v České Lípě, na server Turistika.cz a píše knihy.\n\nByl kdysi redaktorem časopisu Moderní vyučování a také přispíval do Českolipského deníku.\n\nMilan Bárta Je ženatý, jeho manželkou je Šárka Bártová, mají spolu dva syny.\n\n\n\n"}
{"id": "871969", "url": "https://cs.wikipedia.org/wiki?curid=871969", "title": "Kanton Beaumont-sur-Sarthe", "text": "Kanton Beaumont-sur-Sarthe\n\nKanton Beaumont-sur-Sarthe (fr. \"Canton de Beaumont-sur-Sarthe\") je francouzský kanton v departementu Sarthe v regionu Pays de la Loire. Tvoří ho 15 obcí.\n\n"}
{"id": "871970", "url": "https://cs.wikipedia.org/wiki?curid=871970", "title": "Kanton Fresnay-sur-Sarthe", "text": "Kanton Fresnay-sur-Sarthe\n\nKanton Fresnay-sur-Sarthe (fr. \"Canton de Fresnay-sur-Sarthe\") je francouzský kanton v departementu Sarthe v regionu Pays de la Loire. Tvoří ho 12 obcí.\n\n"}
{"id": "871972", "url": "https://cs.wikipedia.org/wiki?curid=871972", "title": "Kanton Malicorne-sur-Sarthe", "text": "Kanton Malicorne-sur-Sarthe\n\nKanton Malicorne-sur-Sarthe (fr. \"Canton de Malicorne-sur-Sarthe\") je francouzský kanton v departementu Sarthe v regionu Pays de la Loire. Tvoří ho 11 obcí.\n\n"}
{"id": "871974", "url": "https://cs.wikipedia.org/wiki?curid=871974", "title": "Pavel Šafr", "text": "Pavel Šafr\n\nPavel Šafr (* 24. října 1967) je český novinář, komentátor a dlouholetý šéfredaktor novinových i časopiseckých titulů. Byl šéfredaktorem Lidových novin, Mladé fronty DNES, ředitelem skupiny Blesk (Deník Blesk, Nedělní Blesk, Blesk.cz), Reflexu, Šéfredaktor vlastního deníku Forum 24.\n\nPřed revolucí Pavel Šafr pracoval jako knihovník ve Státní knihovně v pražském Klementinu. V roce 1987 se začal angažovat v opoziční skupině Demokratická iniciativa, kterou vedli tvůrci někdejšího literárního časopisu Tvář (1964–1969) Emanuel Mandler a Bohumil Doležal. V této době se podílel na vydávání samizdatových tiskovin.\n\nV letech 1990–92 byl tajemníkem poslaneckého klubu KDS-LDS ve Federálním shromáždění. Od roku 1992 pracoval v Českém deníku, kde se v roce 1993 stal poprvé šéfredaktorem. V roce 1994 byl krátce šéfredaktorem Denního Telegrafu, odkud byl vydavatelem (Investiční a poštovní banka) odvolán na základě nespokojenosti výkonné rady ODS s politickou orientací listu. Z případu odvolání šéfredaktora na základě politického tlaku se stal skandál, o němž rozsáhle informovala i zahraniční média (Frankfurter Allgemeine Zeitung, Die Presse) a případ byl zmíněn také ve zprávě výboru Kongresu USA o stavu lidských práv za rok 1994.\n\nV letech 1994–1997 vlastnil spolu s Robertem Čásenským a Michalem Musilem poradenskou agenturu Penguin, jejímž klientem byla tehdejší Občanská demokratická aliance. V letech 1997–2000 byl šéfredaktorem Lidových novin. Lidovým novinám tehdy stoupl prodaný náklad z 58 až na 90 tisíc. Lidové noviny tím byly zachráněny před zavřením, k němuž mělo dojít v únoru 1998 a od firmy Ringier AG je koupilo düsseldorfské vydavatelství RBVG, jemuž v ČR patřilo vydavatelství MAFRA.\n\nV Lidových novinách založil přílohy Orientace a Věda a spolu s Michalem Wernischem magazín Pátek LN. Díky tomu obdržel od Unie vydavatelů cenu „šéfredaktor roku 1998“.\nOd roku 2000 do roku 2006 byl šéfredaktorem Mladé fronty Dnes a také členem představenstva vydavatelství MAFRA.\nV této době list zveřejňoval množství investigativních zpráv, mj. o pochybných finančních příjmech premiéra Stanislava Grosse, který posléze rezignoval. V MF DNES založil diskusní přílohu Kavárna (spolu s Josefem Chuchmou) a magazín Ona Dnes (s Robertem Čásenským a s Janou Cíglerovou). Čtvrteční magazín dosahoval po obsahových a grafických změnách nákladu až 500 tisíc prodaných výtisků.\n\nV letech 2006–2008 pracoval pro vydavatelství Economia, kde zastával funkci zástupce generálního ředitele (generální ředitel Michal Klíma) a vedl změny ve slovenských Hospodářských novinách a v českém týdeníku Ekonom.\n\nV letech 2008–2011 byl šéfredaktorem týdeníku Reflex (nárůst prodaného nákladu ze 49 na 60 tisíc), zároveň byl v letech 2009–10 krátce šéfredaktorem dětského časopisu ABC. Od roku 2011 do roku 2013 byl ředitelem skupiny Blesk a vykonával i funkci šéfredaktora. V této pozici se mu nepodařilo zastavit pokles prodaného nákladu (z 330 na méně než 300 tisíc). Zároveň v tomto období zaznamenala prudký nárůst (30%) internetová verze deníku Blesk.cz.\n\nOd května 2013 do května 2014 byl šéfredaktorem Reflexu.\n\nOd roku 2015 je Pavel Šafr šéfredaktor internetového magazínu Svobodné fórum, jež se v lednu 2017 stalo součástí nově vzniklého Forum24. V květnu 2015 podal na ministra Andreje Babiše žalobu za urážku, kdy jej ministr financí opakovaně a veřejně označil za „psychopata“ a „parchanta“. V srpnu 2015 byl Pavel Šafr pravomocně odsouzen k čtyřměsíčnímu trestu vězení s podmíněným odkladem a zákazem řízení na 18 měsíců za řízení v opilosti. V listopadu 2014 totiž podle soudu řídil opilý a hádal se s policií.\n"}
{"id": "871975", "url": "https://cs.wikipedia.org/wiki?curid=871975", "title": "Kanton Marolles-les-Braults", "text": "Kanton Marolles-les-Braults\n\nKanton Marolles-les-Braults (fr. \"Canton de Marolles-les-Braults\") je francouzský kanton v departementu Sarthe v regionu Pays de la Loire. Tvoří ho 17 obcí.\n\n"}
{"id": "871977", "url": "https://cs.wikipedia.org/wiki?curid=871977", "title": "Kanton Montfort-le-Gesnois", "text": "Kanton Montfort-le-Gesnois\n\nKanton Montfort-le-Gesnois (fr. \"Canton de Montfort-le-Gesnois\") je francouzský kanton v departementu Sarthe v regionu Pays de la Loire. Tvoří ho 15 obcí.\n\n"}
{"id": "871978", "url": "https://cs.wikipedia.org/wiki?curid=871978", "title": "Kanton Sablé-sur-Sarthe", "text": "Kanton Sablé-sur-Sarthe\n\nKanton Sablé-sur-Sarthe (fr. \"Canton de Sablé-sur-Sarthe\") je francouzský kanton v departementu Sarthe v regionu Pays de la Loire. Tvoří ho 14 obcí.\n\n"}
{"id": "871979", "url": "https://cs.wikipedia.org/wiki?curid=871979", "title": "Kanton Saint-Calais", "text": "Kanton Saint-Calais\n\nKanton Saint-Calais (fr. \"Canton de Saint-Calais\") je francouzský kanton v departementu Sarthe v regionu Pays de la Loire. Tvoří ho 14 obcí.\n\n"}
{"id": "871980", "url": "https://cs.wikipedia.org/wiki?curid=871980", "title": "Válka o Náhorní Karabach", "text": "Válka o Náhorní Karabach\n\nVálka o Náhorní Karabach byl ozbrojený konflikt trvající mezi únorem 1988 a květnem 1994 v enklávě Náhorní Karabach v jihozápadním Ázerbájdžánu mezi většinovou skupinou Arménů z Náhorního Karabachu (podporovanou Arménií) a Ázerbájdžánem. Jak válka postupovala, tak se Arménie i Ázerbájdžán, obě bývalé sovětské republiky, zapletly do vleklé, nevyhlášené horské války, během které docházelo na obou stranách k etnickým čistkám. Ačkoliv je od 12. května 1994 podepsáno příměří, obě strany se navzájem v omezené míře vojensky napadají dosud.\n\nDodnes se o Náhorní Karabach vedou spory mezi Arménií a Ázerbájdžánem.\n\nOd roku 1918 do roku 1920 probíhala arménsko-ázerbájdžánská válka, ve které bojovala Arménská republika s Ázerbájdžánskou demokratickou republikou a v níž šlo o Náhorní Karabach a Nachičevan. Válka bývá označovaná jako součást první světové války a ruské občanské války. Za Arménskou republiku se postavila Velká Británie a za Ázerbájdžánskou demokratickou republikou Osmanská říše. Jenže Velká Británie a Osmanská říše byly vyčerpány po první světové válce, a proto se zapojily do války pouze v hlavním městě Ázerbájdžánu Baku. Ázerbájdžánskou demokratickou republiku napadl Sovětský svaz a v dubnu 1920 vznikla Ázerbájdžánská sovětská socialistická republika. Arménie se obtížně bránila, až nakonec padla a v prosinci 1920 vznikla Arménská sovětská socialistická republika. Od té doby byly oba státy spolu v Sovětském svazu, proto nemohly proti sobě vést válku, ale přesto se jizvy z války nikdy nezahojily.\n\nKdyž se roku 1985 dostal Michail Sergejevič Gorbačov do vedení Sovětského svazu, začal realizovat svoje plány na reformu sovětského systému. Vyhlásil perestrojku a glasnosť. Perestrojka souvisela s ekonomikou (hlavně s \"polovolným trhem\"). Důležitou součástí byla glastnosť, v překladu otevřenost, která dovolila občanům mít svobodný názor na politiku, ale všechny návrhy na samostatnost sovětských republik byly dosud zamítnuty.\n\nV Náhorním Karabachu se počet arménských obyvatel o jednu čtvrtinu zmenšil vlivem Ázerbájdžánců. Například tím, že menšiny Arménů neměly ve školách své učebnice a televizní stanice mluvily ázerbájdžánštinou. Arménští zaměstnanci se začínali bouřit v Jerevanu a požadovali anexi Náhorního Karabachu k Arménii, což vyvolalo demonstrace v Baku. Gorbačov se setkal s vůdci demonstrantů v Jerevanu v únoru roku 1988 a požádal je o měsíc času. Obával se, že jestli změní hranice mezi Arménií a Ázerbájdžánem, budou to požadovat další státy Sovětského svazu, až by došlo k pádu sovětských republik na všech stranách.\n\nJiž na konci roku 1987 musely stovky Ázerbájdžánců opustit svoje domovy z důvodů napětí svých sousedů. Dne 20. února 1988 byly údajně znásilněny dvě ázerbájdžánské studentky. O dva dny později se strhla přímá potyčka mezi oběma národy. Byli zabiti dva ázerbájdžánští mladíci na silnici mezi Stěpanakert a Ağdam (rajón). Od té chvíle se celý Sovětský svaz otřásal zprávami z krize na Kavkazu. 27. února 1988 vypukly incidenty, které zavinily obě strany. Ve školách se přestalo učit, pokračovaly vraždy, znásilňování atd. 23. března 1988 Gorbačov zamítl jakoukoliv změnu hranic, ale konflikt už začal.\n\nSovětský svaz se rozpadl 25. prosince 1991. Oba dva národy se snažily získat zbraně ze sovětských základen. Výhodu měli Ázerbájdžánci s pěti vojenskými letišti. Arménie neměla žádné. Ázerbájdžánci měli také 10 000 vagónů s municí, Arménie jenom 500. Ázerbájdžánci měli také více tanků, obrněných vozidel a děl. Rostl také černý trh se zbraněmi. Obě strany se snažily získat spojence. V počtu spojenců vyhráli zase Ázerbájdžánci. Arménie dokázala získat podporu Řecka, jenom díky tomu, že Řecko a Turecko jsou od nepaměti zapřísáhlí nepřátelé a malou podporu Spojených států amerických, díky stejnému důvodu – Spojené státy americké proti Rusku. Už od konce roku 1991 v Karabachu bylo bezvládí, totální anarchie.\n\nVe srovnání: Arménie a Náhorní Karabach měl 20 000 vojáků/povstalců, 177-187 děl, 90-173 tanků, 290-360 obrněných transportérů, 39-200 bojových vozidel, 3 stíhací letouny a 13 vrtulníků. Ázerbájdžán 42 000 vojáků, 388-395 děl, 436-458 tanků, 558-1264 obrněných transportérů, 389-480 bojových vozidel, 63-170 stíhacích letounů a 45-51 vrtulníků.\n\n7. května 1992 si pozval íránský prezident Akbar Hášemí Rafsandžání prezidenty z obou zemí. Jagub Mammedov a Levon Ter-Petrosjan přijeli do Teheránu a začala diskuze. V létě se začínala zlepšovat situace. Uprchlíci z Náhorního Karabachu měli snazší útěky do svých rodných zemí. Také přijely řady humanitních organizací, které zachránily několika stovkám civilistů a vojáků život. Jenže svět začal přehlížet situaci v Náhorním Karabachu, neboť právě v létě 1992 začaly národy světa řešit jiné konflikty: válku v Jugoslávii, válku v Podněstří, Čečence na Kavkazu, a spory Gruzie s Ruskem o Abcházii a Osetii. Všude tou dobou řádily občanské války, proto na přelomu července a srpna 1992 znovu začaly boje.\n\nI přes početní převahu se Ázerbájdžánu přestalo dařit, a tak na začátku roku 1994 začaly nové diskuze. Ty zprvu nevypadaly moc nadějně, ale skutečně 5. května 1994 ministři obrany z obou zemí a Rusko podepsali Biškekský Protokol, který dal vzniknout Náhorně-karabašské republice. Mír byl dojednán na 0:01 minut 12. května. Boje pokračovaly ještě pár týdnů, ale nakonec zbraně utichly. Válka si vyžádala minimálně přes 30 000 lidských životů.\n\nV následných letech se ale potyčky obnovily a obě strany se navzájem v omezené míře vojensky napadají dosud.\n\n"}
{"id": "871981", "url": "https://cs.wikipedia.org/wiki?curid=871981", "title": "Kanton Saint-Paterne", "text": "Kanton Saint-Paterne\n\nKanton Saint-Paterne (fr. \"Canton de Saint-Paterne\") je francouzský kanton v departementu Sarthe v regionu Pays de la Loire. Tvoří ho 17 obcí.\n\n"}
{"id": "871984", "url": "https://cs.wikipedia.org/wiki?curid=871984", "title": "Kanton Sillé-le-Guillaume", "text": "Kanton Sillé-le-Guillaume\n\nKanton Sillé-le-Guillaume (fr. \"Canton de Sillé-le-Guillaume\") je francouzský kanton v departementu Sarthe v regionu Pays de la Loire. Tvoří ho 10 obcí.\n\n"}
{"id": "871985", "url": "https://cs.wikipedia.org/wiki?curid=871985", "title": "Kanton Tuffé", "text": "Kanton Tuffé\n\nKanton Tuffé (fr. \"Canton de Tuffé\") je francouzský kanton v departementu Sarthe v regionu Pays de la Loire. Tvoří ho 13 obcí.\n\n"}
{"id": "871989", "url": "https://cs.wikipedia.org/wiki?curid=871989", "title": "Kanton Vibraye", "text": "Kanton Vibraye\n\nKanton Vibraye (fr. \"Canton de Vibraye\") je francouzský kanton v departementu Sarthe v regionu Pays de la Loire. Tvoří ho šest obcí.\n\n"}
{"id": "871990", "url": "https://cs.wikipedia.org/wiki?curid=871990", "title": "Kanton Ballon", "text": "Kanton Ballon\n\nKanton Ballon (fr. \"Canton de Ballon\") je francouzský kanton v departementu Sarthe v regionu Pays de la Loire. Tvoří ho 13 obcí.\n\n"}
{"id": "871991", "url": "https://cs.wikipedia.org/wiki?curid=871991", "title": "Kanton Bonnétable", "text": "Kanton Bonnétable\n\nKanton Bonnétable (fr. \"Canton de Bonnétable\") je francouzský kanton v departementu Sarthe v regionu Pays de la Loire. Tvoří ho osm obcí.\n\n"}
{"id": "871992", "url": "https://cs.wikipedia.org/wiki?curid=871992", "title": "Kanton Bouloire", "text": "Kanton Bouloire\n\nKanton Bouloire (fr. \"Canton de Bouloire\") je francouzský kanton v departementu Sarthe v regionu Pays de la Loire. Tvoří ho osm obcí.\n\n"}
{"id": "871993", "url": "https://cs.wikipedia.org/wiki?curid=871993", "title": "Kanton Brûlon", "text": "Kanton Brûlon\n\nKanton Brûlon (fr. \"Canton de Brûlon\") je francouzský kanton v departementu Sarthe v regionu Pays de la Loire. Tvoří ho 14 obcí.\n\n"}
{"id": "871994", "url": "https://cs.wikipedia.org/wiki?curid=871994", "title": "Kanton Conlie", "text": "Kanton Conlie\n\nKanton Conlie (fr. \"Canton de Conlie\") je francouzský kanton v departementu Sarthe v regionu Pays de la Loire. Tvoří ho 15 obcí.\n\n"}
{"id": "871995", "url": "https://cs.wikipedia.org/wiki?curid=871995", "title": "Kanton Loué", "text": "Kanton Loué\n\nKanton Loué (fr. \"Canton de Loué\") je francouzský kanton v departementu Sarthe v regionu Pays de la Loire. Tvoří ho 14 obcí.\n\n"}
{"id": "871996", "url": "https://cs.wikipedia.org/wiki?curid=871996", "title": "Kanton Mamers", "text": "Kanton Mamers\n\nKanton Mamers (fr. \"Canton de Mamers\") je francouzský kanton v departementu Sarthe v regionu Pays de la Loire. Tvoří ho 18 obcí.\n\n"}
{"id": "871997", "url": "https://cs.wikipedia.org/wiki?curid=871997", "title": "Kanton Mayet", "text": "Kanton Mayet\n\nKanton Mayet (fr. \"Canton de Mayet\") je francouzský kanton v departementu Sarthe v regionu Pays de la Loire. Tvoří ho sedm obcí.\n\n"}
{"id": "871998", "url": "https://cs.wikipedia.org/wiki?curid=871998", "title": "Kanton Pontvallain", "text": "Kanton Pontvallain\n\nKanton Pontvallain (fr. \"Canton de Pontvallain\") je francouzský kanton v departementu Sarthe v regionu Pays de la Loire. Tvoří ho devět obcí.\n\n"}
{"id": "872005", "url": "https://cs.wikipedia.org/wiki?curid=872005", "title": "Bratuchin", "text": "Bratuchin\n\nBratuchin (rusky Братухин) neboli OKB-3 bylo konstrukční oddělení Moskevského leteckého institutu (MAI) zabývající se vývojem vrtulníků. Oddělení vedl ruský letecký konstruktér Ivan Pavlovič Bratuchin, který je v březnu 1940 převzal od průkopníka ruské vrtulníkové aviatiky Borise Nikolajeviče Jurjeva.\n\nKonstrukční kancelář pod vedením I. P. Bratuchina vyvinula několik typů experimentálních helikoptér počínaje typem Omega a konče strojem B-11. Každá z nich měla stejnou koncepci - po jednom rotoru na konci křídla či nosné plochy na každé straně trupu, každý rotor byl poháněn samostatným motorem. Ivan Pavlovič Bratuchin pracoval dříve v jiném sovětském institutu CAGI, kde navrhl v roce 1938 experimentální helikoptéru CAGI 11-EA.\n\nV roce 1951 byla konstrukční kancelář zrušena, protože nedokázala vyřešit složitý problém spojený s dynamikou rotorového systému helikoptéry B-11. Ve výběrovém řízení na první sovětský sériově vyráběný vrtulník byl upřednostněn stroj Mil Mi-1 klasické konfigurace (jeden nosný a jeden ocasní rotor) konkurenční OKB Mil.\n\n\n\n"}
{"id": "872007", "url": "https://cs.wikipedia.org/wiki?curid=872007", "title": "Burry Stander", "text": "Burry Stander\n\nBurry Willie Stander (16. září 1987 – 3. ledna 2013) byl jihoafrický cyklista, závodník na horských kolech. Byl bronzovým medailistou na mistrovství světa a světovým šampionem do 23 let. Závodil ve stáji Specialized spolu s Jaroslavem Kulhavým. Zahynul při tréninku po srážce s automobilem.\n\nPocházel z Umtentweni v provincii KwaZulu-Natal. Profesionálním cyklistou se stal v roce 2005. O rok později se stal poprvé jihoafrickým šampionem v cross country na horských kolech.\n\nV roce 2008 se stal vicemistrem světa v kategorii do 23 let a startoval na olympijských hrách v Pekingu, kde obsadil 15. místo.\n\nNa světovém šampionátu do 23 let v roce 2009 získal v Canbeře zlatou medaili a mistrovský titul před Vuillermozem z Francie a Litscherem ze Švýcarska, úspěšně se v té době prosazoval již i v závodech světového poháru seniorů, v Champéry poprvé v seriálu zvítězil.\n\nV roce 2010 získal dva bronzy na mistrovství světa elitní kategorie, a to v cross country a v maratonu. V cross country v kanadském Mont-Saint-Anne ho porazili jen José Antonio Hermida a Jaroslav Kulhavý, stal se tak prvním jihoafrickým cyklistou, který dokázal vyhrát během jednoho roku zlaté medaile na dvou různých šampionátech. Dva okruhy dokonce závod vedl, což se na mistrovství světa kategorie elite nikdy před ním žádnému jihoafrickému cyklistovi nepovedlo.\n\nO rok později zahájil spolupráci s trenérem Jeroenem Swartem. Na olympijských hrách v Londýně obsadil páté místo. Po pomalejším startu se propracoval až do vedení, ale udělal chybu na kamenitém úseku a nakonec v boji se Španělem Hermidou skončil pátý.\n\nTradiční etapový závod na horských kolech Cape Epic vyhrál v letech 2011 a 2012, v roce 2008 odstoupil z prvního místa kvůli zranění.\n\nV květnu 2012 se oženil s jihoafrickou silniční cyklistkou Cherise Taylorovou. Společně se Švýcarem Christophem Sauserem vedl nadaci Songo.info, která pomáhala dětem z chudých oblastí země na cestě k cyklistice.\n\n3. ledna 2013 jej srazil v průběhu tréninku na kole automobil na pláži Shell Beach na jihu země. Utrpěným zraněním podlehl. Jeho manželka Cherise stojí za vznikem nadace The Burry Stander Foundation, která má usilovat o zvýšení bezpečnosti v cyklistice, založené po jeho smrti.\n"}
{"id": "872008", "url": "https://cs.wikipedia.org/wiki?curid=872008", "title": "Čírka sibiřská", "text": "Čírka sibiřská\n\nČírka sibiřská, též východosibiřská ( \"Sibirionetta formosa\") je plovavá kachna, která žije v sibiřské části Ruska a zimuje ve východní Asii. Jedná se o zranitelný druh (VU), velikost populace se odhaduje asi na 0,5 až 0,7 milionu jedinců. Dříve byla řazena do sesterského rodu, kachen (Anas), se kterým společně náleží do čeledi kachnovitých (Anatidae).\n\nTato kachna dorůstá délky 39 až 43 cm a mívá obvykle hmotnost mezi 360 až 520 gramy. Je o něco větší a má delší ocas než naše čírka obecná. Dospělý kačer je nezaměnitelný díky jasně zelené šíji, žlutým tvářím a krku. Na hlavě má tmavou čepičku, hruď je světle zelená s tmavými skvrnami.\n\nČírka sibiřská je tažný druh. Žije ve Východní Sibiři, v lesnaté oblasti prostírající se od Jeniseje na východ až na Kamčatku. Na zimu odlétá do Japonska, do jihovýchodní Číny a na Korejský poloostrov. Vzácně se zatoulá i do Severní Ameriky. Je známo též několik pozorování ze západní a severní Evropy, v těchto případech se však pravděpodobně jednalo o jedince, kteří unikli z chovů.\nČírky žijí na jezerech, bažinách a řekách sibiřské tajgy a na okraji tundry. O jejich životě ve volné přírodě toho víme poměrně dost málo.\n\nTito ptáci hnízdí od dubna do června. Snáší obvykle 6–9 vajec o průměrné hmotnosti 31 g, na nichž sedí samice. Délka inkubace činí 24 až 25 dní. Mláďata se osamostatňují po 45 až 55 dnech.\n\nPotrava těchto čírek je převážně rostlinná a zahrnuje široké spektrum od listů vodních rostlin po semena trav rostoucích na souši. Kromě toho se živí i drobnými bezobratlými živočichy, jako jsou plži, hmyz a další živočichové.\n\n\n"}
{"id": "872020", "url": "https://cs.wikipedia.org/wiki?curid=872020", "title": "King Animal", "text": "King Animal\n\nKing Animal je šesté studiové album americké hudební skupiny Soundgarden, vydané 13. listopadu 2012. Spolu s albem Ultramega OK se jedná o jediné album, které nebylo vydáno pod labelem A&M Records.\n\nAlbum bylo vydáno 16 let po albu Down on the Upside; skupina se mezitím rozpadla. Jako singly byly vybrány písně \"Been Away Too Long\" a \"By Crooked Steps\".\n\nAutory všech písní jsou Chris Cornell, Kim Thayil, Ben Shepherd a Matt Cameron.\n"}
{"id": "872028", "url": "https://cs.wikipedia.org/wiki?curid=872028", "title": "Simona Krainová", "text": "Simona Krainová\n\nSimona Krainová (* 19. února 1973 Havířov) je česká topmodelka, ředitelka a patronka modelingové soutěže Czechoslovak TopModel, moderátorka a příležitostná herečka.\n\nMá starší sestru Yvonnu. Jejím prvním manželem byl moderátor Bořek Slezáček. Dne 5. září 2010 se provdala za podnikatele Karla Vágnera ml.,syna hudebníka Karla Vágnera, se kterým má syny Maxe a Bruna.\n\nManažerem Krainové je Mario Sečkár. Simona Krainová byla ambasadorka modelingové soutěže Elite Model Look, dokud ji v roce 2012 nenahradila Taťána Kuchařová.\n\nDomluví se anglicky, francouzsky, polsky a slovensky.\n\nSimona Krainová si zahrála v několika českých filmech, ve kterých ji však pokaždé, kvůli jejímu výraznému ostravskému akcentu, nadabovala herečka Ljuba Krbová:\n\n"}
{"id": "872033", "url": "https://cs.wikipedia.org/wiki?curid=872033", "title": "CAGI 1-EA", "text": "CAGI 1-EA\n\nCAGI 1-EA (rusky ЦАГИ 1-ЭА, EA transkripcí Eksperimentalnyj Apparat, česky experimentální stroj) byl první sovětský vrtulník. Zkonstruován byl počátkem 30. let 20. století ve vrtulníkovém oddělení sovětského institutu CAGI konstrukčním týmem vedeným leteckým konstruktérem a pilotem Alexejem Michajlovičem Čerjomuchinem.\n\nPrvní testy začaly v srpnu 1930, první vzlet se uskutečnil 26. června 1932. 14. srpna 1932 vzlétl Alexej Michajlovič Čerjomuchin s helikoptérou z malého letiště (poblíž železniční stanice Uchtomskaja) náležícího k institutu CAGI (později letiště konstrukční kanceláře Kamov) do výše 605 metrů, což byl tehdejší světový rekord. Jelikož SSSR nebyl v té době členem Mezinárodní letecké federace (International Aviation Federation), není rekord oficiálně zaregistrován.\n\nCAGI 1-EA byl předchůdcem dalších experimentálních helikoptér CAGI 3-EA a CAGI 5-EA.\n\nHelikoptéra měla hlavní rotor se 4 listy a 4 malé 2-listé vyrovnávající rotory ve dvojicích na každém konci trupu (čili jedna dvojice vepředu, druhá vzadu). Trup byl zkonstruován z ocelových trubek a v průběhu testů upravován. Nebyl oplechován. Byly použity dva vzduchem chlazené motory M-2, protože nevyžadovaly žádné zvláštní chlazení během visu.\n\n\n\n\n"}
{"id": "872034", "url": "https://cs.wikipedia.org/wiki?curid=872034", "title": "Australian Open 2013 – mužská dvouhra", "text": "Australian Open 2013 – mužská dvouhra\n\nDvojnásobným obhájcem titulu soutěže mužské dvouhry na Australian Open 2013 byl srbský tenista a první hráč světa Novak Djoković.\n\nVítěz do žebříčku získal 2 000 bodů a připsal si částku 2 430 000 australských dolarů.\n\nPo utkání druhého kola obdržel dvacátý čtvrtý nasazený Polák Jerzy Janowicz pokutu 2 500 amerických dolarů. Během tiebreaku úvodní sady proti Somdevu Devvarmanovi se rozčílil a plivl na čáru poté, co byl ohlášen dobrý míč indického soupeře. Hlavní rozhodčí utkání Marija Cicakovová mu udělila napomenutí. Následně udeřil raketou o konstrukci umpiru. Přestože zkrácenou hru ztratil poměrem 10–12, pětisetový zápas dovedl do vítězného konce.\n\nVítězství si připsal nejvýše nasazený Novak Djoković, který v Melbourne Parku získal třetí titul v řadě a stal se prvním tenistou otevřené éry, kterému se tento výkon povedl. V boji o titul přehrál skotskou světovou trojku Andy Murrayho po čtyřsetovém průběhu 6–7, 7–6, 6–3 a 6–2. Po utkání Djoković pronesl: „\"Mám obrovskou radost. Je to neuvěřitelně nádherný pocit držet zase trofej v rukách. Tohle je jednoznačně můj nejoblíbenější grandslam. Tenhle turnaj a tenhle kurt jednoduše miluji\".“\n\n"}
{"id": "872038", "url": "https://cs.wikipedia.org/wiki?curid=872038", "title": "Forever Changes", "text": "Forever Changes\n\nForever Changes je třetí studiové album americké rockové skupiny Love. Jeho nahrávání probíhalo od června do září 1967 v Sunset Sound Recorders v Hollywoodu. Album pak vyšlo v listopadu 1967 u vydavatelství Elektra Records. Jeho producenty byli Bruce Botnick a Arthur Lee. Jde o poslední album, na kterém se podíleli Johnny Echols, Bryan MacLean, Michael Stuart-Ware a Ken Forssi; na dalších albech hrál z původní sestavy již jen Arthur Lee. V žebříčku 500 nejlepších alb všech dob časopisu \"Rolling Stone\" se album umístilo na 40. místě.\n\nAutorem všech skladeb je Arthur Lee, pokud není uvedeno jinak.\n\n"}
{"id": "872046", "url": "https://cs.wikipedia.org/wiki?curid=872046", "title": "Australian Open 2013 – ženská dvouhra", "text": "Australian Open 2013 – ženská dvouhra\n\nObhájkyní titulu soutěže ženské dvouhry na Australian Open 2013 byla běloruská tenistka a světová jednička Viktoria Azarenková, která na dvorcích Melbourne Parku získala premiérový a do té doby jediný grandslamový titul ve dvouhře.\n\nVítězka do žebříčku získala 2 000 bodů a připsala si částku 2 430 000 australských dolarů.\n\nO největší překvapení soutěže se v americkém čtvrtfinále postarala teenagerka Sloane Stephensová, když zdolala třetí nasazenou a pětinásobnou šampiónku melbournského grandslamu Serenu Williamsovou. Ta si stěžovala na bolesti zad a v utkání si vyžádala zdravotní přestávku. Po prohře Williamsová ke zdravotní indispozici uvedla: \"„Stalo se to, když jsem si šla pro kraťas. Zablokovalo mě to a nemohla jsem se pořádně hýbat.“\"\n\nTitul obhájila nejvýše nasazená Viktoria Azarenková, která ve finále porazila čínskou turnajovou šestku Li Na po třísetovém boji 4–6, 6–4 a 6–3. Upevnila si tak první příčku na žebříčku WTA.\n\n"}
{"id": "872048", "url": "https://cs.wikipedia.org/wiki?curid=872048", "title": "Hans Dieter Schäfer", "text": "Hans Dieter Schäfer\n\nHans Dieter Schäfer (* 7. září 1939, Berlín) je německý básník a literární teoretik.\n\nStudoval germanistiku, dějiny a filozofii ve Vídni a Kielu. V období 1974 až 2004 vyučoval novodobou německou literaturu na řezenské univerzitě. \n\nSchäfer byl přítelem lyrika Wilhelma Lehmanna (1882–1968), jehož díla redigoval. V roce 1975 získal bavorskou literární cenu a je členem mohučské Akademie der Wissenschaften und der Literatur.\n\n\n\n\n"}
{"id": "872049", "url": "https://cs.wikipedia.org/wiki?curid=872049", "title": "Myší ocásek nejmenší", "text": "Myší ocásek nejmenší\n\nMyší ocásek nejmenší (\"Myosurus minimus\") je druh rostliny z čeledi pryskyřníkovité (\"Ranunculaceae\"), jediný evropský zástupce rodu myší ocásek (\"Myosurus\").\n\nJedná se o jednoletou jednodomou drobnou bylinu, nejčastěji 4–16 cm vysokou, s jednoduchými stonky zakončenými jednotlivým květem. Stonky jsou lysé, listy jsou jednoduché, pouze bazální v přízemní růžici, čárkovité, asi 2–11,5 cm dlouhé. Květy jsou oboupohlavné, jednotlivé. Kališních lístků je 5, asi 1,5–2 mm dlouhé, bílé až zelenavé, na bázi jsou protaženy v nitkovitou ostruhu. Korunních lístků je taky 5, jsou kornoutovité , žluté, naspodu s nektáriovou jamkou. Tyčinek je mnoho. Květní lůžko je nápadně protažené, odtud název, asi 1,6–5 cm dlouhé. Plodem je nažka, nažky jsou uspořádány v souplodí a bývá jich na prodlouženém květním lůžku mnoho, cca 20–180. Počet chromozómů je 2n=16.\n\nMyší ocásek nejmenší je rozšířen ve velké části Evropy, kromě úplného severu a jihu, přesahuje do severní Afriky na východ roztroušeně až do střední Asie, dále roste v Severní Americe, Mexiku a v jihovýchodní Austrálii. V České republice to je ustupující druh, je rozšířen od nížin až do podhůří, nejčastěji roste na polích a obnažených dnech rybníků.\n\n \n"}
{"id": "872053", "url": "https://cs.wikipedia.org/wiki?curid=872053", "title": "Zdeněk Maršíček", "text": "Zdeněk Maršíček\n\nZdeněk Maršíček (* 30. června 1956 Chomutov) je český politik, počátkem 21. století poslanec Poslanecké sněmovny za KSČM.\n\nVystudoval Vysokou vojenskou politickou školu ve Lvově v tehdejším Sovětském svazu. Členem KSČ se stal v roce 1976. V letech 1977–1989 sloužil u Pohraniční stráže s hodností majora. Po roce 1989 své aktivity v tomto ozbrojeném sboru komentoval následovně: „\"na hranicích jsme se řídili tehdejším zákonem na ochranu hranic, nad jeho rámec jsme nešli\".“ Po roce 1989 pracoval jako dělník a požární a bezpečnostní technik. Je ženatý.\n\nV komunálních volbách roku 1994 a komunálních volbách roku 2002 neúspěšně za KSČM kandidoval do zastupitelstva města Jirkov. Profesně se k roku 2002 uvádí coby politický pracovník. Ve volbách v roce 2002 kandidoval do poslanecké sněmovny za KSČM (volební obvod Ústecký kraj). Nebyl zvolen, ale do sněmovny usedl dodatečně již v září 2002 jako náhradník poté, co zemřel poslanec Josef Houzák. Byl členem sněmovního výboru pro obranu a bezpečnost. Poslanecký mandát obhájil ve volbách v roce 2006. Byl místopředsedou výboru pro obranu a bezpečnost. Ve sněmovně setrval do voleb v roce 2010.\n\nVe stínové vládě KSČM spravuje resort vnitra.\n\n"}
{"id": "872056", "url": "https://cs.wikipedia.org/wiki?curid=872056", "title": "Reality", "text": "Reality\n\nReality může být:\n\n\n"}
{"id": "872058", "url": "https://cs.wikipedia.org/wiki?curid=872058", "title": "Reality (album, David Bowie)", "text": "Reality (album, David Bowie)\n\nReality je 23. studiové album britského zpěváka Davida Bowoieho. Jeho nahrávání probíhalo ve studiu The Looking Glass Studios v New Yorku a vyšlo v září 2003 u vydavatelství Iso Records a Columbia Records. Album produkoval Tony Visconti spolu s Bowiem a jde o jeho poslední studiové album až do roku 2013, kdy vyšlo \"The Next Day\"\n\n"}
{"id": "872061", "url": "https://cs.wikipedia.org/wiki?curid=872061", "title": "Kanton Le Mans-Est-Campagne", "text": "Kanton Le Mans-Est-Campagne\n\nKanton Le Mans-Est-Campagne (fr. \"Canton du Mans-Est-Campagne\") je francouzský kanton v departementu Sarthe v regionu Pays de la Loire. Tvoří ho sedm obcí.\n\n"}
{"id": "872063", "url": "https://cs.wikipedia.org/wiki?curid=872063", "title": "Kanton Le Mans-Nord-Campagne", "text": "Kanton Le Mans-Nord-Campagne\n\nKanton Le Mans-Nord-Campagne (fr. \"Canton du Mans-Nord-Campagne\") je francouzský kanton v departementu Sarthe v regionu Pays de la Loire. Tvoří ho čtyři obce.\n\n"}
{"id": "872064", "url": "https://cs.wikipedia.org/wiki?curid=872064", "title": "Jonathan Richman", "text": "Jonathan Richman\n\nJonathan Richman (* 16. května 1951 Natick, Massachusetts, USA) je americký zpěvák a kytarista. S veřejným vystupováním začal v roce 1967. Značný vliv na něj tehdy měla experimentální rocková skupina The Velvet Underground, jejíž koncerty mnohokrát navštívil. V roce 1970 založil rockovou skupinu The Modern Lovers, která pořídila několik demonahrávek, ale již v únoru 1974 se rozpadla. V roce 1976 byly vydány některé její demonahrávky na albu \"The Modern Lovers\", většinu z nich produkoval John Cale z The Velvet Underground. Richman v roce 1976 dal dohromady novou skupinu, která vystupovala a vydávala alba pod názvem Jonathan Richman and the Modern Lovers. Na přelomu sedmdesátých a osmdesátých let vystupoval sólově, později však zase začal hrát s kapelou. Po roce 1988 vystupoval a vydával desky výhradně pod svým vlastním jménem, občasně s doprovodnými hudebníky či dlouhodobě v duu s bubeníkem Tommym Larkinsem. Kromě koncertování a nahrávání alb složil hudbu k filmu \"Něco na té Mary je\".\n\nJonathan Michael Richman se narodil dne 16. května 1951 ve městě Natick (nedaleko Bostonu) v americkém státě Massachusetts. Jeho matka byla učitelka pro nápravu čtení, zatímco její manžel, Jonathanův otec, pracoval jako obchodní cestující. Jeho rodičům se později narodil další syn. Od dětství se věnoval kreslení a zpočátku si, až bude dospělý, přál být malířem. Počínaje rokem 1962 se značně zajímal o rokenrollovou hudbu. V roce 1965 se začal učit hrát na klarinet, u něhož zůstal po dobu tří let. Již v roce 1966 ke klarinetu přidal otcem koupenou akustickou kytaru. Průlom v jeho hudebním vnímání znamenal rok 1967, kdy v rádiu uslyšel píseň newyorské experimentální rockové skupiny The Velvet Underground, jejíž album \"The Velvet Underground & Nico\" si brzy pořídil. Nedlouho poté začal Richman přispívat kresbami a recenzemi do různých místních časopisů, konkrétně \"Fusion\" a \"Vibrations\". Jedním z jeho textů byla recenze právě alba \"The Velvet Underground & Nico\". Rok 1967 pro Richmana rovněž znamenal zahájení své kariéry ve smyslu vystupování na veřejnosti. V té době již hrál na elektrickou kytaru, kterou mu spolu se zesilovačem opět pořídil jeho otec. Zajímavostí bylo, že Richman v té době používal výhradně dvě kytarové struny (později se naučil používat i další).\n\nPři tvorbě svých prvních písní se inspiroval cestami, které občas podnikal se svým otcem, který jezdil jako obchodní cestující za prací. Inspiroval se například silnicemi, restauracemi a jinými místy, kde se cestou zastavovali. Jednou z jeho tehdy vzniklých písní je například „Howard Johnson“, inspirovaná stejnojmenným řetezcem restaurací. Počínaje létem roku 1967 vystupovala kapela The Velvet Underground často v Bostonu. Richman byl stálým návštěvníkem jejích koncertů a se členy se dokonce seznámil. Jeden z členů kapely, kytarista a baskytarista Sterling Morrison, později řekl, že „kdyby měla [kapela] The Velvet Underground chráněnce, byl by to Jonathan.“ Úspěchu se mu dostalo také ve chvíli, kdy se při jednom koncertu stal předskokanem. V roce 1969, ve svých osmnácti letech, dokončil středoškolské studium a konečně se mohl odstěhovat do New Yorku, po čemž již léta toužil. Zde zpočátku bydlel u Steva Sesnicka, manažera The Velvet Underground, v jehož bytě přespával na pohovce.\n\nV New Yorku zpočátku pracoval například jako kurýr pro časopis \"Esquire\" či jako pomocný číšník v klubu Max's Kansas City. Stále se však snažil rozjet kariéru hudebníka. Jednoho dne například vylezl na střechu Hotelu Albert s kytarou a zesilovačem a zpíval své písně pro lidi, kteří chodili po ulici o osm pater níže. Richmanovo vystoupení zastavila policie, on se však včas vytratil. Nadále se mu však nedařilo prosadit a v létě roku 1970 se vydal na cestu po Evropě, odkud se po čase vrátil zpět do Bostonu. Namísto pokračování v sólovém hraní se Richman rozhodl sestavit kapelu. Prvním, koho do ní zlákal, byl kytarista a v minulosti jeho soused John Felice, nedlouho po něm se přidali bubeník David Robinson a baskytarista Rolfe Anderson. Sestava kapely se na jaře 1971 ustálila na Richmanovi, Robinsonovi, Erniem Brooksovi (baskytara) a Jerrym Harrisonovi (klávesy). Předtím, než se Richman začal živit hudbou, pracoval v Bostonu jako řidič taxi. V letech 1972 až 1973 kapela odehrála dlouhou řadu koncertů a absolvovala také několik nahrávacích frekvencí pro vydavatelství Warner Bros. Records. Produkčně se na většině nahrávek podíleli buď John Cale (bývalý člen The Velvet Underground) nebo Kim Fowley. V prosinci 1973 z kapely odešel David Robinson. Richman tou dobou rovněž nahrál několik sólových nahrávek, které existují pouze na acetátové desce. Svůj poslední koncert kapela, nyní s novým bubeníkem, odehrála v únoru 1974.\n\nDne 24. února 1974 nahrál Richman duet s Maureen Tuckerovou ze skupiny The Velvet Underground v podobě písně „“. Na nahrávce dále hráli klávesista Willie Alexander, baskytarista Walter Powers, kytarista George Nardo a bubeník Jim Wilkins. Nahrávka však v té době nevyšla a v archivu zůstala až do roku 1980. Hudební průmysl pro Richmana zpodobňoval chamtivost, drogy a veškerou negativitu a on byl opakem, nechtěl s tím mít nic společného. Tehdy tedy vystupovat sólově, a to často pro děti v nemocnicích a školách. Nově kromě kytary hrál také na malé perkusní nástroje. Koncem roku 1974 byl zkontaktován společností Beserkley Records, zda by nenahrál nějaké písně pro nově vznikající kompilaci různých umělců s názvem \"Beserkley Chartbusters\". Richman přispěl čtyřmi písněmi, na nichž jej doprovázeli místní hudebníci. Nahrávky vznikaly v Kalifornii, kde tehdy vystupovala zpěvačka Patti Smith ve svém triu s Lennym Kayem (kytara) a Richardem Sohlem (klávesy). Jelikož neměli bubeníka, při jednom koncertu se k nim údajně přidal Richman coby hráč na bicí. Stal se tak vůbec prvním bubeníkem, který hrál ve skupině Patti Smith Group. Následně se vrátil na východní pobřeží a odehrál čtyři koncerty v newyorském The Kitchen. Nyní měl dočasnou doprovodnou kapelu, v níž jej doprovázeli navrátivší Ernie Brooks a dále Andy a Jonathan Paleyovi. Na rozdíl od kapely The Modern Lovers však nyní hrál akusticky. Později, když byl opět na západním pobřeží, vystupoval například za doprovodu členů kapely The Rubinoos.\n\nPočátkem roku 1976, opět doma v Bostonu, se Richman rozhodl dát dohromady novou kapelu. Jedním z členů se stal bubeník David Robinson, dalšími pak Curly Keranen na baskytaru a Leroy Radcliffe na kytaru. Kapela v této sestavě ještě v roce 1976 vydala své první album \"Jonathan Richman and the Modern Lovers\". Nová kapela tvořila spíše doprovod pro Richmana a nešlo o plnohodnotnou kapelu, některé písně na albu nahrál sám Richman pouze s akustickou kytarou. Tou dobou rovněž vyšly demonahrávky původních The Modern Lovers z roku 1972. Nová kapela, jejíž sestava se několikrát proměnila, vydala další dvě alba a odehrála i řadu koncertu ve Spojeném království. Roku 1979 se rozpadla. Následně Richman vystupoval sólově a občasně také nahrával nové písně, avšak pořízené nahrávky nevydával. Roku 1980 sestavil nové The Modern Lovers. S kapelou odehrál řadu koncertů a v roce 1983 vydal album \"Jonathan Sings!\". V době jeho vydání rovněž začal mít milostný vztah s Gail Clook, s níž se poprvé setkal již roku 1973. Na jaře 1985, kdy již byli nějaký čas manželé, se jim narodila dcera Jenny. Později kapela Jonathan Richman and the Modern Lovers vydala další alba a vystupovala v různých sestavách, ke konci v triu. Rozpadla se roku 1988.\n\nJiž před rokem 1988 vystupoval Richman v různých obdobích sólově, na některých albech vydaných pod názvem Jonathan Richman and the Modern Lovers se rovněž nachází čistě sólové písně. Rokem 1988 však definitivně zahájil vydávání alb a vystupování výhradně pod svým jménem. Své první album, které dostalo název \"Jonathan Richman\" a produkoval jej jeden z členů poslední sestavy The Modern Lovers (Brennan Totten), vydal v roce 1989. S výjimkou dvou písní nahrál Richman celé album sám s kytarou. Původně tomu tak být nemělo. Vzniklo totiž dostatečné množství materiálu, které by naplnilo celé album, a to ve spolupráci s baskytaristou Curlym Keranenem a bubeníkem Ronem Wilsonem. Na výsledné album se však dostaly pouze dvě písně, na nichž tito dva hudebníci hráli. Netrvalo dlouho a Richman byl opět ve studiu (nyní za doprovodu řady dalších hudebníků), kde nahrál své další album \"Jonathan Goes Country\" (1990). Navzdory názvu nejde přímo o typickou country hudbu, spíše o kombinaci Richmanova klasického stylu s tímto žánrem. Kromě autorských písní deska obsahuje také několik coververzí. Již roku 1991 vydal svou třetí sólovou desku, album s názvem \"Having a Party with Jonathan Richman\". Na albu se vrátil zpět k čistě sólovému hraní pouze za doprovodu vlastní kytary. Následovala řada koncertů, a to jak v USA, tak opět i v Evropě. Roku 1992 vydal své čtvrté sólové album \"I, Jonathan\". Album obsahuje mimo jiné píseň „Velvet Underground“, která je poctou stejnojmenné skupině a Richman v ní dokonce zahrál část její skladby „Sister Ray“.\n\nProduktivita pokračovala i nadále, a již roku 1994 Richman přišel s další deskou, nazvanou \"¡Jonathan, te vas a emocionar!\". Ta obsahuje převážně nové verze starších písní, ale s tím rozdílem, že celé album je zpíváno ve španělštině. V roce 1994 hrál v písni „Ensenada“ ze sólového alba Ernieho Brookse s názvem \"\". Téhož roku na podzim Richman stihl nahrát další desku, která následně vyšla v květnu 1995 pod názvem \"You Must Ask the Heart\". Kromě autorských písní deska obsahuje také coververze, například písně „The Heart of Saturday Night“ od Toma Waitse. Rok 1995 znamenal pro Richmana první spolupráci s bubeníkem Tommym Larkinsem, který jej následně doprovázel na většině koncertů v následujících dekádách. Přestože i později vystupovali občas s dalšími hudebníky jako celá kapela, hráli převážně v duu. Roku 1996 Richman hostoval (na kytaru) na desce \"Paris in April\" zpěvačky April March. Toho roku rovněž vyšlo jeho další sólové album \"Surrender to Jonathan\". Album produkoval Andy Paley, který s Richmanem hrál v osmdesátých letech v rámci The Modern Lovers. V roce 1998 Richman složil hudbu k filmu \"Něco na té Mary je\". Spolu s Larkinsem má Richman také ve filmu malou roli. Stejní tvůrci stáli rovněž za snímkem \"Kingpin\", v němž Richman zahrál dvě své písně v barové scéně. Neustupoval ani v albové produktivitě a vydal své další album \"I'm So Confused\" (1998), jehož producentem byl Ric Ocasek.\n\nS dalším albem, které dostalo název \"Her Mystery Not of High Heels and Eye Shadow\", Richman přišel roku 2001. Na jeho produkci se tentokrát podílel Niko Bolas. Kromě anglicky zpívaných písní obsahuje deska také čtyři písně ve španělštině. Nachází se zde také instrumentální písně. Roku 2001 vydala společnost Vapor Records na DVD záznam z Richmanova koncertu (duo s Larkinsem) pod názvem \"Take Me to the Plaza\". Další studiové album, nazvané \"Not So Much to Be Loved as to Love\", následovalo o necelé dva roky později. Roku 2003 se Richman podruhé oženil. Jeho manželkou se stala Nicole Montalbano. Roku 2007 Richman složil hudbu k filmu \"Revolution Summer\" a vydal stejnojmenné soundtrackové album – svou vůbec první výhradně instrumentální desku. Již v dubnu následujícího roku vyšlo Richmanovo jedenácté sólové album \"Because Her Beauty Is Raw and Wild\". Ještě v prosinci 2008 vydal další desku \"¿A qué venimos sino a caer?\", která obsahuje převážně písně ve španělštině, ale nechybí ani angličtina a nově i francouzština a italština. V roce 2009 spolu s Larkinsem produkoval album \"Skitter on Take-Off\" zpěváka Vica Chesnutta (oba na něm rovněž hráli). Další sólové album \"O Moon, Queen of Night on Earth\" vydal v listopadu 2010 a až do roku 2016, kdy vyšla deska \"Ishkode! Ishkode!\", se od vydávání alb odmlčel. Nadále však vydatně koncertoval (v duu s Larkinsem). V roce 2017 se k nim při jednom vystoupení jako host přidal Jerry Harrison (harmonium) z klasické sestavy The Modern Lovers. Během roku 2018 došlo na vydání dalšího alba s názvem \"SA\". Coby host na něm vystupoval Jerry Harrison.\n\nRichman píše jednoduché a minimalistické písně, používá v nich skromný jazyk a sporé melodie. Například novinář Ben Greenman popsal jeho psaní písní jako „dětinské“ a „náladové“. Sám uvedl, že své písně ve skutečnosti nepíše, ale vytváří.\n\nKritik Chris Colin označil Richmana za „kmotra punku“. Jeho tvorbou byla ovlivněna řada skupin a hudebníků, například Gordon Gano, Jens Lekman a Pavement. Jeho písně nahrála dlouhá řada hudebníků z různých žánrů. Mezi hudebníky patří například Joan Jett, John Cale a David Bowie, mezi skupiny Sex Pistols, They Might Be Giants a Siouxsie and the Banshees. Anglická kapela The Rockingbirds nahrála píseň „Jonathan, Jonathan“ k Richmanově poctě. Roku 2001 vyšlo tributní album s názvem \"If I Were a Richman\", jenž obsahuje Richmanovy písně v podání různých umělců. Jeho písně byly použity v řadě filmů, mezi něž patří například \"Podporujte akademii\" (1980), \"Basquiat\" (1996) a \"Baby Driver\" (2017).\n\n\n"}
{"id": "872065", "url": "https://cs.wikipedia.org/wiki?curid=872065", "title": "Kanton Le Mans-Nord-Ouest", "text": "Kanton Le Mans-Nord-Ouest\n\nKanton Le Mans-Nord-Ouest (fr. \"Canton du Mans-Nord-Ouest\") je francouzský kanton v departementu Sarthe v regionu Pays de la Loire. Tvoří ho sedm obce.\n\n"}
{"id": "872067", "url": "https://cs.wikipedia.org/wiki?curid=872067", "title": "Kanton Le Mans-Sud-Ouest", "text": "Kanton Le Mans-Sud-Ouest\n\nKanton Le Mans-Sud-Ouest (fr. \"Canton du Mans-Sud-Ouest\") je francouzský kanton v departementu Sarthe v regionu Pays de la Loire. Tvoří ho dvě obce.\n\n"}
{"id": "872068", "url": "https://cs.wikipedia.org/wiki?curid=872068", "title": "Kanton Le Mans-Sud-Est", "text": "Kanton Le Mans-Sud-Est\n\nKanton Le Mans-Sud-Est (fr. \"Canton du Mans-Sud-Est\") je francouzský kanton v departementu Sarthe v regionu Pays de la Loire. Tvoří ho dvě obce.\n\n"}
{"id": "872070", "url": "https://cs.wikipedia.org/wiki?curid=872070", "title": "Kanton Le Mans-Ouest", "text": "Kanton Le Mans-Ouest\n\nKanton Le Mans-Ouest (fr. \"Canton du Mans-Ouest\") je francouzský kanton v departementu Sarthe v regionu Pays de la Loire. Tvoří ho pouze západní část města Le Mans.\n"}
{"id": "872071", "url": "https://cs.wikipedia.org/wiki?curid=872071", "title": "Kanton Le Mans-Centre", "text": "Kanton Le Mans-Centre\n\nKanton Le Mans-Centre (fr. \"Canton du Mans-Centre\") je francouzský kanton v departementu Sarthe v regionu Pays de la Loire. Tvoří ho historické centrum města Le Mans.\n"}
{"id": "872072", "url": "https://cs.wikipedia.org/wiki?curid=872072", "title": "Kanton Le Mans-Nord-Ville", "text": "Kanton Le Mans-Nord-Ville\n\nKanton Le Mans-Nord-Ville (fr. \"Canton du Mans-Nord-Ville\") je francouzský kanton v departementu Sarthe v regionu Pays de la Loire. Tvoří ho pouze severní část města Le Mans (čtvrtě \"Villaret\", \"Gazonfier\", \"Yzeuville\" a \"Clairefontaine\").\n"}
{"id": "872073", "url": "https://cs.wikipedia.org/wiki?curid=872073", "title": "Kanton Le Mans-Ville-Est", "text": "Kanton Le Mans-Ville-Est\n\nKanton Le Mans-Ville-Est (fr. \"Canton du Mans-Ville-Est\") je francouzský kanton v departementu Sarthe v regionu Pays de la Loire. Tvoří ho pouze východní část města Le Mans (čtvrtě \"Sablons-Est\", \"Sablons-Ouest\", \"Jaurès\", \"Miroir\", \"Gare Sud\" a \"Sables d'Or\").\n"}
{"id": "872074", "url": "https://cs.wikipedia.org/wiki?curid=872074", "title": "Kanton Angers-Trélazé", "text": "Kanton Angers-Trélazé\n\nKanton Angers-Trélazé (fr. \"Canton d'Angers-Trélazé\") je francouzský kanton v departementu Maine-et-Loire v regionu Pays de la Loire. Tvoří ho pět obcí.\n\n"}
{"id": "872075", "url": "https://cs.wikipedia.org/wiki?curid=872075", "title": "Miloš Máša", "text": "Miloš Máša\n\nMiloš Máša (* 22. dubna 1940) je český politik, počátkem 21. století poslanec Poslanecké sněmovny za ČSSD.\n\nV komunálních volbách roku 1994 a komunálních volbách roku 1998 byl za ČSSD zvolen do zastupitelstva hlavního města Praha. Neúspěšně sem pak kandidoval v komunálních volbách roku 2002 a komunálních volbách roku 2006. Profesně se k roku 1998 a 2002 uvádí jako stavební inženýr, k roku 2006 jako stavební projektant. V roce 1998 se v rámci radniční koalice ODS a ČSSD stal členem rady hlavního města Praha. V komunálních volbách roku 1998 byl rovněž za ČSSD zvolen do zastupitelstva městské části Praha 8.\n\nVe volbách v roce 2002 kandidoval do poslanecké sněmovny za ČSSD (volební obvod Praha). Nebyl zvolen, ale do sněmovny usedl dodatečně v září 2004 jako náhradník poté, co na poslanecký mandát rezignovala Petra Buzková. Byl členem sněmovního výboru pro vědu, vzdělání, kulturu, mládež a tělovýchovu. Ve sněmovně setrval do voleb v roce 2006.\n\n"}
{"id": "872077", "url": "https://cs.wikipedia.org/wiki?curid=872077", "title": "Jana Nejedly", "text": "Jana Nejedly\n\nJana Nejedly (* 9. června 1974, Praha) je kanadská tenistka českého původu. Na okruhu WTA nevyhrála žádný turnaj, na okruhu ITF získala osm titulů ve dvouhře. Na žebříčku WTA byla nejvýše ve dvouhře klasifikována v říjnu 2000 na 64. místě\n\nV roce 2003 ukončila kariéru, ale v červenci 2012 odehrála ještě jeden turnaj okruhu ITF.\n\n"}
{"id": "872080", "url": "https://cs.wikipedia.org/wiki?curid=872080", "title": "Austrálie na Letních olympijských hrách 1984", "text": "Austrálie na Letních olympijských hrách 1984\n\nAustrálii na Letních olympijských hrách v roce 1984 reprezentovalo 242 sportovců v 22 sportech. Ve výpravě bylo 169 mužů a 73 žen.\n\n"}
{"id": "872081", "url": "https://cs.wikipedia.org/wiki?curid=872081", "title": "Lenka Mazuchová", "text": "Lenka Mazuchová\n\nLenka Mazuchová (* 7. července 1958 Praha) je česká politička, počátkem 21. století poslankyně Poslanecké sněmovny za ČSSD, krátce zastupitelka Středočeského kraje, v letech 2002–2006 a 2010–2014 starostka Unhoště.\n\nMládí prožila v Kladně, žije v Unhošti. Absolvovala obor český jazyk a dějepis na Filozofické fakultě Univerzity Karlovy. Učila pak na základní škole, později na kladenském gymnáziu. Je vdaná, má dceru Kateřinu.\n\nV komunálních volbách roku 1998, komunálních volbách roku 2002, komunálních volbách roku 2006 a komunálních volbách roku 2010 byla za ČSSD zvolena do zastupitelstva města Unhošť. Profesně se uvádí jako středoškolská učitelka. Působila jako starostka Unhoště. Takto se uvádí k roku 2006. K roku 2010 je zmiňována jako místostarostka. Od roku 2010 do roku 2014 byla starostkou Unhoště. V listopadu 2014 ji nahradila Iveta Koulová.\n\nVe volbách v roce 2002 kandidovala do poslanecké sněmovny za ČSSD (volební obvod Středočeský kraj). Nebyla zvolena, ale do sněmovny usedla dodatečně v lednu 2006 jako náhradnice poté, co na poslanecký mandát rezignoval František Koníček. Byla členkou sněmovního výboru pro sociální politiku a zdravotnictví a petičního výboru. Mandát poslankyně obhájila ve volbách v roce 2006. Byla místopředsedkyní výboru pro sociální politiku. Ve sněmovně setrvala do voleb v roce 2010.\n\nPodle údajů z roku 2006 zastávala funkci předsedkyně Okresního výkonného výboru ČSSD Kladno a byla členkou Krajského výkonného výboru ČSSD Středočeského kraje.\n\n"}
{"id": "872089", "url": "https://cs.wikipedia.org/wiki?curid=872089", "title": "Agnes Stevensonová", "text": "Agnes Stevensonová\n\nAgnes Lawsonová-Stevensonová (1883 - zemřela tragicky 20. srpna roku 1935 v Poznani) byla anglická šachistka. \n\nAgnes Stevensonová zvítězila čtyřikrát na ženském mistrovství Velké Británie (1920, 1925, 1926 a 1930) a na neoficiálním mistrovství Evropy žen v Meranu v roce 1924 skončila třetí za Edith Hollowayovou a Helene Cottonovou.\n\nTřikrát se zúčastnila turnaje o titul mistryně světa v šachu (1927 v Londýně, kde skončila skončila na devátém až jedenáctém místě, 1930 v Hamburku, kde byla pátá, a 1931 v Praze, kde vybojovala třetí místo).\n\nByla první manželkou Rufuse Stevensona (1878-1943), který byl editorem \"Britského šachového magazínu (British Chess Magazine)\" a později tajemníkem Britské šachové federace (druhou jeho manželkou byla Věra Menčíková).\n\nAgnes Stevensonová tragicky zahynula roku 1935 při nehodě na letišti v Poznani, když cestovala na mistrovství světa žen ve Varšavě. Při cestě z Berlína do Varšavy vystoupila na letišti v Poznani, aby vyřídila pasové formality. Ve spěchu při návratu do letadla se neopatrně přiblížila k běžícímu motoru a rozsekána vrtulí zemřela na místě.\n\n"}
{"id": "872091", "url": "https://cs.wikipedia.org/wiki?curid=872091", "title": "William Fielding Ogburn", "text": "William Fielding Ogburn\n\nWilliam Fielding Ogburn (29. června 1886 – 27. dubna 1959) byl americký sociolog. Jeho nejznámějším konceptem je tzv. kulturní mezera, kterýžto pojem definoval v roce 1922 v knize \"Social change with respect to culture and original nature\". Kulturní mezera vzniká mezi různými složkami kultury, například mezi technickým pokrokem a legislativou, které se každá vyvíjí jinou rychlostí.\n\n"}
{"id": "872094", "url": "https://cs.wikipedia.org/wiki?curid=872094", "title": "Belica (Chorvatsko)", "text": "Belica (Chorvatsko)\n\nBelica je vesnice a opčina v Chorvatsku v Mezimuřské župě. V roce 2001 zde žilo 3 509 obyvatel. Opčinu tvoří dvě vesnice.\n\n"}
{"id": "872096", "url": "https://cs.wikipedia.org/wiki?curid=872096", "title": "Josef Mikuta", "text": "Josef Mikuta\n\nJosef Mikuta (* 4. května 1956) je český politik, počátkem 21. století poslanec Poslanecké sněmovny za ČSSD.\n\nV komunálních volbách roku 1994 neúspěšně za ČSSD kandidoval do zastupitelstva města Toužim. V komunálních volbách roku 1998 byl za ČSSD zvolen do zastupitelstva města Karlovy Vary. Profesně se uvádí jako podnikatel. V roce 1998 se rovněž uvádí jako předseda organizace ČSSD v Karlových Varech.\n\nVe volbách v roce 2002 byl zvolen do poslanecké sněmovny za ČSSD (volební obvod Karlovarský kraj). Byl členem sněmovního výboru pro sociální politiku a zdravotnictví. Ve sněmovně setrval do voleb v roce 2006. Čelil kritice za to, že zaměstnával svou manželku jako svou asistentku, čímž příspěvek na asistenty ponechával ve své rodině. Server idnes.cz v roce 2005 navíc napsal, že on i manželka a navíc jejich dcera se stravují v parlamentní jídelně za zvýhodněné ceny. Přítomnost dcery v jídelně zdůvodňoval tím, že studuje vysokou školu a pozoruje práci poslanců zblízka. Vedení strany v Karlovarském kraji na tuto záležitost reagovalo s tím, že na kandidátní listinu do voleb v roce 2006 s ním již nepočítá a předsedkyně krajské organizace sociální demokracie Hana Hozmanová o něm prohlásila, že „\"jako poslanec pracoval spíše pro sebe než pro stranu, my v kraji o jeho práci nevíme nic\".“\n\n"}
{"id": "872100", "url": "https://cs.wikipedia.org/wiki?curid=872100", "title": "Kanton Châteauneuf-sur-Sarthe", "text": "Kanton Châteauneuf-sur-Sarthe\n\nKanton Châteauneuf-sur-Sarthe (fr. \"Canton de Châteauneuf-sur-Sarthe\") je francouzský kanton v departementu Maine-et-Loire v regionu Pays de la Loire. Tvoří ho 15 obcí.\n\n"}
{"id": "872101", "url": "https://cs.wikipedia.org/wiki?curid=872101", "title": "Kanton Le Lion-d'Angers", "text": "Kanton Le Lion-d'Angers\n\nKanton Le Lion-d'Angers (fr. \"Canton du Lion-d'Angers\") je francouzský kanton v departementu Maine-et-Loire v regionu Pays de la Loire. Tvoří ho 11 obcí.\n\n"}
{"id": "872102", "url": "https://cs.wikipedia.org/wiki?curid=872102", "title": "Kanton Le Louroux-Béconnais", "text": "Kanton Le Louroux-Béconnais\n\nKanton Le Louroux-Béconnais (fr. \"Canton du Louroux-Béconnais\") je francouzský kanton v departementu Maine-et-Loire v regionu Pays de la Loire. Tvoří ho sedm obcí.\n\n"}
{"id": "872104", "url": "https://cs.wikipedia.org/wiki?curid=872104", "title": "Novozélandské subantarktické ostrovy", "text": "Novozélandské subantarktické ostrovy\n\nNovozélandské subantarktické ostrovy ( \"New Zealand Subantarctic Islands\") je ostrovní oblast tvořena pěti skupinami ostrovů, které administrativně spadají pod Nový Zéland. Skládají se z:\n\nJedná se o jednu z nejodlehlejších a nejopuštěnějších oblastí, nacházející se na jižní polokouli. Leží v Tichém oceánu jihovýchodně od Nového Zélandu, přibližně od 47 do 53° jižní zeměpisné šířky a od 165 do 179° východní zeměpisné délky. Celá oblast měří asi 14 000 km², z toho pevnina zabírá zhruba 765 km².\n\nOstrovy leží na mělkém kontinentálním šelfu a většinou jsou pozůstatkem pliocénních horotvorných procesů, nacházejí se na místech, kde se střetává Pacifická a Australská tektonická deska. Některé jsou sopečného původu (Aucklandovy ostrovy, Campbellovy ostrovy a ostrovy Protinožců), jiné vznikly vyzdvižením oceánské zemské kůry nad hladinu. Nejvyšším místem novozélandských subantarktických ostrovů je vrcholek Mount Dick vysoký 705 m, který se nachází na Adamsově ostrově (\"Adams Island\") v Aucklandových ostrovech.\n\nNa většině ostrovů je subantarktické počasí s poměrně rovnoměrnými teplotami v průběhu roku, které se v průměru pohybují od +5 do +10 °C. Přestože teplota neklesá pod bod mrazu, není tamní klima příjemné. Slunečního svitu je pomálu, převažuje velká oblačnost, zhusta vanou silné západní větry. Velmi často tam ne příliš hustě, ale vytrvale prší. Okolní moře je studené a bouřlivé, projevuje se vliv nedaleké antarktické konvergence.\n\nEvropany byly ostrovy většinou objeveny koncem 18. a počátkem 19. století, předtím byly některé přibližně ve 13. století krátce osídleny Polynésany. Na mnohých se vyskytovali, v počtech i desítek tisíců, lachtani, kteří se stali oblíbeným cílem lovců, lovili se pro kožešinu (oblečení, boty, rukavice, klobouky) a tuk (na svícení). Po zdecimování početních stavů se některé ostrovy staly přechodnou základnou pro velrybáře. Po rapidním snížení počtu velryb byly ostrovy lidmi většinou opuštěny. Výjimkou byl Aucklandův ostrov (\"Auckland Island\") v Aucklandovych ostrovech, kde byli v polovině 19. století jednak dočasně přesídleni domorodí Maoři a dále se tam na víc než desetiletí usídlilo asi 200 osadníků, kteří chtěli provozovat zemědělskou činnost a rybolov. Pokus pro nepřízeň počasí a nedostatek velryb ztroskotal a osadníci byli společně s vysídlenými Maory odvezení na Nový Zéland.\n\nČást ostrovů se nachází poblíž mořských plavebních tras a okolní moře bylo často až příliš rozbouřeno, docházelo tam často ke ztroskotání lodí. Pro přežití trosečníků byly na mnohé ostrovy vysazena prasata, ovce a kozy, dostaly se tam i kočky a myši. Tato zvířata mnohdy značně narušila původní flóru a likvidovala faunu na ostrovech jak trvale žijící, tak i tu, která byla zvyklá se tam po staletí vracet a rozmnožovat se. Větší suchozemští savci se nikdy nedostali pouze na ostrovy Protinožců, ostrovy Snares, ostrovy Bounty a v Aucklandových ostrovech na Adamsův ostrov a ostrov Zklamání (\"Disappointment Island\").\n\nV oblasti Novozélandských subantarktických ostrovů se díky velké úživnosti tamní vody, způsobené míšením spodních a vrchních vodních vrstev vodními proudy zasahujícími zde ze Západního příhonu a téměř trvalými silnými větry, se vyskytuje veliké množství nejrůznějších mořských živočichů. Ti jsou vítanou potravou která dokáže uživit ohromná množství převážně vodních ptáků a savců, kteří si ostrovy vybírají k hnízdění. Je spočítáno, že na těchto ostrovech hnízdí přes 120 ptačích druhů, 5 z nich nikde jinde na světě. Na ostrovy připlouvají vyvádět potomky lachtani a pět druhů tučňáků.\n\nNa ostrovech nežijí obojživelníci nebo plazi. Bezobratlí vykazují velkou úroveň endemismu a mnozí ze tam v odpověď na trvale větrné počasí objevují v bezkřídlých formách.\n\nTaké flora je na těchto ostrovech jedinečná, vyrůstají tam endemické rostliny nerostoucí nikde jinde, jsou úspěšně uzpůsobené zdejším nepříznivým životním podmínkám. Roste tam přes 230 druhů cévnatých rostlin z nichž 6 je endemických. Lze tam nalézt i jeden z nejjižněji rostoucích stromů \"Metrosideros umbellata\" a stromová kapradina \"Cyathea smithii\", včetně široké škály kvetoucích i vlhkomilných rostlin. Ve vyšších polohách jsou časté nenáročné mechy a lišejníky.\n\nNelze opomenout ani vody okolo ostrovů, jejichž vodní rostliny a živočichové rozličných velikostí jsou hlavní zásobárnou potravy pro hnízdící ptáky a savce. K břehům některých ostrovů se opět navrátily i již téměř vyhubené velryby jižní.\n\nVšechny ostrovy ale nemají přírodní podmínky pro vznik bohaté flory, např. ostrovy Bounty v podstatě nemají žádnou půdu, převážně to jsou jen větrem uhlazené skály pokryté guánem. To ovšem nevadí tisícům opeřenců, včetně tučňáků chocholatých, aby pravidelně obsazovali zdejší hnízdiště.\n\nPostupem času se tyto ostrovy dostaly pod správu Nového Zélandu, který z nich vytvářel přírodní rezervace. Největší změny v tomto směru nastaly po roce 1998, kdy UNESCO vyhlásilo novozélandské subantarktické ostrovy za součást celosvětového přírodního dědictví.\n\nÚkolem novozélandské vlády je nyní zajišťovat jak dlouhodobou ochranu ostrovů a mořského prostředí, tak i podmínky pro cestovní ruch který by neměl negativní dopad. Jsou proto pro zájemce organizovány lodní plavby v příhodné době po okolí těchto ostrovů, při kterých lze z dáli pozorovat zahnízdění. Vstup na ostrovy, vyjma vědců na povolení, je zakázán. Pro zachování dostatku potravy pro rozsáhlé hnízdící kolonie je zakázán i rybolov ve 12 mílovém pásmu (okolo 22 km) okolo ostrovů.\n\n\n"}
{"id": "872106", "url": "https://cs.wikipedia.org/wiki?curid=872106", "title": "Kanton Les Ponts-de-Cé", "text": "Kanton Les Ponts-de-Cé\n\nKanton Les Ponts-de-Cé (fr. \"Canton des Ponts-de-Cé\") je francouzský kanton v departementu Maine-et-Loire v regionu Pays de la Loire. Tvoří ho 16 obcí.\n\n"}
{"id": "872108", "url": "https://cs.wikipedia.org/wiki?curid=872108", "title": "Kanton Angers-Est", "text": "Kanton Angers-Est\n\nKanton Angers-Est (fr. \"Canton d'Angers-Est\") je francouzský kanton v departementu Maine-et-Loire v regionu Pays de la Loire. Tvoří ho tři obce.\n\n"}
{"id": "872109", "url": "https://cs.wikipedia.org/wiki?curid=872109", "title": "Kanton Angers-Nord", "text": "Kanton Angers-Nord\n\nKanton Angers-Nord (fr. \"Canton d'Angers-Nord\") je francouzský kanton v departementu Maine-et-Loire v regionu Pays de la Loire. Tvoří ho sedm obcí.\n\n"}
{"id": "872110", "url": "https://cs.wikipedia.org/wiki?curid=872110", "title": "Kanton Angers-Ouest", "text": "Kanton Angers-Ouest\n\nKanton Angers-Ouest (fr. \"Canton d'Angers-Ouest\") je francouzský kanton v departementu Maine-et-Loire v regionu Pays de la Loire. Tvoří ho tři obce.\n\n"}
{"id": "872112", "url": "https://cs.wikipedia.org/wiki?curid=872112", "title": "Seznam mohučských biskupů a arcibiskupů", "text": "Seznam mohučských biskupů a arcibiskupů\n\nToto je Seznam mohučských biskupů a arcibiskupů. Mohučský arcibiskup byl metropolitou mohučské církevní provincie. Od roku 780 byl mohučský arcibiskup zároveň také jedním z kurfiřtů, vládcem Mohučského kurfiřtství a arcikancléřem království Německého.\n\n\n\n\n\n\n"}
{"id": "872113", "url": "https://cs.wikipedia.org/wiki?curid=872113", "title": "Kanton Angers-Sud", "text": "Kanton Angers-Sud\n\nKanton Angers-Sud (fr. \"Canton d'Angers-Sud\") je francouzský kanton v departementu Maine-et-Loire v regionu Pays de la Loire. Tvoří ho pouze jižní část města Angers.\n"}
{"id": "872114", "url": "https://cs.wikipedia.org/wiki?curid=872114", "title": "Kanton Angers-Centre", "text": "Kanton Angers-Centre\n\nKanton Angers-Centre (fr. \"Canton d'Angers-Centre\") je francouzský kanton v departementu Maine-et-Loire v regionu Pays de la Loire. Tvoří ho pouze centrum města Angers.\n"}
{"id": "872116", "url": "https://cs.wikipedia.org/wiki?curid=872116", "title": "Střední škola knižní kultury", "text": "Střední škola knižní kultury\n\nStřední škola knižní kultury, o. p. s. (do 31. 8. 2010 Střední škola pro knihkupce a nakladatelské pracovníky) nabízí čtyřleté studium dle Školního vzdělávacího programu „Knižní kultura“ (vycházející z Rámcového vzdělávacího programu „Knihkupecké a nakladatelské činnosti“) zakončené maturitou. Mimo přípravy studentů na práci v knihkupectvích, nakladatelstvích, archivech, distribučních firmách, redakcích, knihovnách či jiných odvětví týkajících se knižní kultury a obchodu je škola připravuje i na studium vysokých a vyšších odborných škol humanitního zaměření. Do června 2013 škola sídlila v pronájmu v budově ZŠ Chmelnice v Praze 3 - Žižkově. V současné době škola sídlí v pronájmu v budově ZŠ Perunova v Praze 3 - Vinohradech.\n\nPod původním názvem \"Soukromá střední škola pro knihkupce a nakladatelské pracovníky\" škola zahájila činnost 1. 9. 1993 v Brně a Praze s tím, že pražská část byla pobočkou brněnského ředitelství. Jejím zřizovatelem byl brněnský knihkupecký podnik Barvič a Novotný. V lednu 1996 se na základě novely Školského zákona školy staly dvěma rovnoprávnými sesterskými. Školním rokem 1997/1998 došlo ke změně právní formy – škola se stává obecně prospěšnou společností a podnik Barvič a Novotný přestal být jejím zřizovatelem. Jelikož se s touto právní formou neslučuje přívlastek „soukromá“, škola se od té doby jmenovala \"Střední škola pro knihkupce a nakladatelské pracovníky\" a to až do doposud posledního přejmenování instituce na současný název Střední škola knižní kultury. K přejmenování došlo kvůli lepší výstižnosti charakteru školy.\n\n\nDle Školního vzdělávacího programu „Knižní kultura“ student musí splnit dvě souvislé čtrnáctidenní odborné praxe za šk. rok. Praxe se koná na pracovištích souvisejících s knižní kulturou a obchodem, jako jsou knihkupectví, antikvariáty, knihovny, nakladatelství a redakce. Standardně praxe probíhá na daném pracovišti pět hodin každý všední den během čtrnácti dnů před Vánočními prázdninami a během čtrnácti dnů ve druhém pololetí na jaře.\nPraxe volně navazuje na znalosti získané v odborných předmětech, ale i v předmětech jako česká literatura a světová literatura.\n\nSouborná zkouška je součást učebního plánu třetího ročníku a její úspěšné absolvování je podmínkou pro postup do čtvrtého ročníku. Studenti skládají zkoušku z předmětů česká literatura, světová literatura a cizí jazyk (anglický, nebo německý). Zkouška zahrnuje učivo doposud probrané v maturitních předmětech. Svou formou simuluje ústní profilovou maturitní zkoušku z české a světové literatury, u cizího jazyka naopak část společnou.\n\nPro úspěšné absolvování maturitní zkoušky musí student složit zkoušky z profilové části, tj. česká a světová literatura a odborné předměty. Dále pak ze společné části – českého jazyka a literatury a cizího jazyka. Student musí vytvořit a obhájit vlastní maturitní práci na zadané téma.\n\nŠkola také disponuje školní knihovnou obsahující učebnice, učební texty, odbornou literaturu i beletrii. Navštěvuje tuzemské i zahraniční knižní veletrhy pořádá poznávací exkurze do zahraničí. Studenti mají pravidelně možnost zimního i letního sportovně-turistického kurzu.\n\n"}
{"id": "872117", "url": "https://cs.wikipedia.org/wiki?curid=872117", "title": "Kanton Angers-Nord-Est", "text": "Kanton Angers-Nord-Est\n\nKanton Angers-Nord-Est (fr. \"Canton d'Angers-Nord-Est\") je francouzský kanton v departementu Maine-et-Loire v regionu Pays de la Loire. Tvoří ho pět obcí.\n\n"}
{"id": "872118", "url": "https://cs.wikipedia.org/wiki?curid=872118", "title": "Kanton Angers-Nord-Ouest", "text": "Kanton Angers-Nord-Ouest\n\nKanton Angers-Nord-Ouest (fr. \"Canton d'Angers-Nord-Ouest\") je francouzský kanton v departementu Maine-et-Loire v regionu Pays de la Loire. Tvoří ho dvě obce.\n\n"}
{"id": "872119", "url": "https://cs.wikipedia.org/wiki?curid=872119", "title": "Ivan Blecha", "text": "Ivan Blecha\n\nIvan Blecha (* 1. srpna 1957, Praha) je český filozof a historik.\n\nV letech 2007–2012 působil jako vedoucí katedry filosofie na Filosofické fakultě Univerzity Palackého v Olomouci. Zabývá se především současnou filozofií a fenomenologií.\n\n\n"}
{"id": "872120", "url": "https://cs.wikipedia.org/wiki?curid=872120", "title": "Kanton Saumur-Nord", "text": "Kanton Saumur-Nord\n\nKanton Saumur-Nord (fr. \"Canton de Saumur-Nord\") je francouzský kanton v departementu Maine-et-Loire v regionu Pays de la Loire. Tvoří ho čtyři obce.\n\n"}
{"id": "872121", "url": "https://cs.wikipedia.org/wiki?curid=872121", "title": "Josef Kisch", "text": "Josef Kisch\n\nJosef Kisch (28. října 1912 — 12. listopadu 1948) byl nacistický zločinec, dozorce v koncentračním táboře Mauthausen-Gusen.\n\nKisch byl příslušníkem Waffen-SS, kde dosáhl hodnosti SS-Rottenführer. Od září 1943 sloužil v koncentračním táboře Mauthausen, zpočátku byl strážným v Gusenu. Pak, od prosince 1943 do února 1944, působil jako vedoucí bloku (\"Blockführer\") v hlavním táboře. Odtud byl odvelen do pobočného tábora Großraming. Poté byl 10. září 1944 přidělen do pobočky zabývající se delaborací bomb v Linci. V té době sloužil šest týdnů v pobočném táboře St. Valentin a v polovině března 1945 se vrátil ke službě v hlavním táboře. Kisch se aktivně podílel na vraždě 47 spojeneckých letců ve dnech 1.-4. září 1944 v Mauthausenu. \n\nKisch byl souzen v procesu táborovými dozorci v Mauthausenu (US vs. Johann Haider a další) před americkým vojenským tribunálem v Dachau. Byl odsouzen k trestu smrti oběšením, popraven byl 12. listopadu 1948 ve vězení Landsberg.\n\n"}
{"id": "872122", "url": "https://cs.wikipedia.org/wiki?curid=872122", "title": "Kanton Saumur-Sud", "text": "Kanton Saumur-Sud\n\nKanton Saumur-Sud (fr. \"Canton de Saumur-Sud\") je francouzský kanton v departementu Maine-et-Loire v regionu Pays de la Loire. Tvoří ho 12 obcí.\n\n"}
{"id": "872123", "url": "https://cs.wikipedia.org/wiki?curid=872123", "title": "Kanton Longué-Jumelles", "text": "Kanton Longué-Jumelles\n\nKanton Longué-Jumelles (fr. \"Canton de Longué-Jumelles\") je francouzský kanton v departementu Maine-et-Loire v regionu Pays de la Loire. Tvoří ho osm obcí.\n\n"}
{"id": "872125", "url": "https://cs.wikipedia.org/wiki?curid=872125", "title": "Kanton Beaufort-en-Vallée", "text": "Kanton Beaufort-en-Vallée\n\nKanton Beaufort-en-Vallée (fr. \"Canton de Beaufort-en-Vallée\") je francouzský kanton v departementu Maine-et-Loire v regionu Pays de la Loire. Tvoří ho osm obcí.\n\n"}
{"id": "872126", "url": "https://cs.wikipedia.org/wiki?curid=872126", "title": "Kanton Chalonnes-sur-Loire", "text": "Kanton Chalonnes-sur-Loire\n\nKanton Chalonnes-sur-Loire (fr. \"Canton de Chalonnes-sur-Loire\") je francouzský kanton v departementu Maine-et-Loire v regionu Pays de la Loire. Tvoří ho pět obcí.\n\n"}
{"id": "872127", "url": "https://cs.wikipedia.org/wiki?curid=872127", "title": "Kanton Doué-la-Fontaine", "text": "Kanton Doué-la-Fontaine\n\nKanton Doué-la-Fontaine (fr. \"Canton de Doué-la-Fontaine\") je francouzský kanton v departementu Maine-et-Loire v regionu Pays de la Loire. Tvoří ho 12 obcí.\n\n"}
{"id": "872128", "url": "https://cs.wikipedia.org/wiki?curid=872128", "title": "Maternové z Květnice", "text": "Maternové z Květnice\n\nMaternové z Květnice jsou českým vladyckým rodem pocházejícím z hrádku a vsi Květnice, který se nachází v okrese Praha-východ.\n\nPrvním jistým předkem rodu je Jan z Květnice († okolo r. 1490) s manželkou Tabitou z Raškovic. Jejich syn Václav, který koupil roku 1501 Přítoku, měl tři syny Jindřicha (†1537), Zikmunda (†1579) a Zdenka († před 1554) kteří založili tři rodové linie: přítockou, třebešickou a radovesickou.\n\nPotomci rodu nyní žijí v Německu.\n\nNa červeném štítě černá býčí hlava v průčelí s vyplazeným jazykem a bílými rohy; huba prostřelena šípem s modrým hrotem, zlatým šípištěm a bílým opeřením, přikr. černá červená, nad helmem rohy, černý a červený.\nSpojili se s Věžníky, Kluckými z Libodřic, Kapouny ze Svojkova\n\n\n"}
{"id": "872129", "url": "https://cs.wikipedia.org/wiki?curid=872129", "title": "Kanton Montfaucon-Montigné", "text": "Kanton Montfaucon-Montigné\n\nKanton Montfaucon-Montigné (fr. \"Canton de Montfaucon-Montigné\") je francouzský kanton v departementu Maine-et-Loire v regionu Pays de la Loire. Tvoří ho 11 obcí.\n\n"}
{"id": "872131", "url": "https://cs.wikipedia.org/wiki?curid=872131", "title": "Kanton Montreuil-Bellay", "text": "Kanton Montreuil-Bellay\n\nKanton Montreuil-Bellay (fr. \"Canton de Montreuil-Bellay\") je francouzský kanton v departementu Maine-et-Loire v regionu Pays de la Loire. Tvoří ho 13 obcí.\n\n"}
{"id": "872132", "url": "https://cs.wikipedia.org/wiki?curid=872132", "title": "Kanton Saint-Florent-le-Vieil", "text": "Kanton Saint-Florent-le-Vieil\n\nKanton Saint-Florent-le-Vieil (fr. \"Canton de Saint-Florent-le-Vieil\") je francouzský kanton v departementu Maine-et-Loire v regionu Pays de la Loire. Tvoří ho 11 obcí.\n\n"}
{"id": "872133", "url": "https://cs.wikipedia.org/wiki?curid=872133", "title": "Kanton Saint-Georges-sur-Loire", "text": "Kanton Saint-Georges-sur-Loire\n\nKanton Saint-Georges-sur-Loire (fr. \"Canton de Saint-Georges-sur-Loire\") je francouzský kanton v departementu Maine-et-Loire v regionu Pays de la Loire. Tvoří ho 10 obcí.\n\n"}
{"id": "872134", "url": "https://cs.wikipedia.org/wiki?curid=872134", "title": "Kanton Seiches-sur-le-Loir", "text": "Kanton Seiches-sur-le-Loir\n\nKanton Seiches-sur-le-Loir (fr. \"Canton de Seiches-sur-le-Loir\") je francouzský kanton v departementu Maine-et-Loire v regionu Pays de la Loire. Tvoří ho 13 obcí.\n\n"}
{"id": "872135", "url": "https://cs.wikipedia.org/wiki?curid=872135", "title": "Povodí Vltavy", "text": "Povodí Vltavy\n\nPovodí Vltavy je povodí řeky 2. řádu a je součástí povodí Labe. Tvoří je oblast, ze které do řeky Vltavy přitéká voda buď přímo nebo prostřednictvím jejich přítoků. Jeho hranici tvoří rozvodí se sousedními povodími. Na jihu je to povodí Dunaje, na západě povodí Ohře a na východě povodí Dyje. Na severu jsou to pak povodí menších přítoků Labe. Nejvyšším bodem povodí je s nadmořskou výškou 1378 m Plechý na Šumavě. Rozloha povodí je 28 090 km², z čehož 27 047,59 km² je na území Česka, 121,73 km² na území Německa a 920,68 km² na území Rakouska.\n\nNa území Česka se správou povodí zabývá státní podnik Povodí Vltavy.\n\n Labe a jeho povodí\n"}
{"id": "872136", "url": "https://cs.wikipedia.org/wiki?curid=872136", "title": "Kanton Baugé", "text": "Kanton Baugé\n\nKanton Baugé (fr. \"Canton de Baugé\") je francouzský kanton v departementu Maine-et-Loire v regionu Pays de la Loire. Tvoří ho 15 obcí.\n\n"}
{"id": "872140", "url": "https://cs.wikipedia.org/wiki?curid=872140", "title": "Chorvatské demokratické společenství", "text": "Chorvatské demokratické společenství\n\nChorvatské demokratické společenství (chorvatsky Hrvatska demokratska zajednica, zkr. HDZ) je vůdčí pravicová politická strana v Chorvatsku. Založena byla v červnu 1989 a jejím zakladatelem a dlouholetým představitelem byl první prezident Chorvatska, Franjo Tuđman.\n\nSvé úspěšné postavení na chorvatské politické scéně strana založila na prosazování nejprve co nejsilnější samostatnosti a později i nezávislosti chorvatské republiky a národní rétorice. Jugoslávští komunisté ji považovali za stranu „nacionalistickou, pravičáckou a politicky nebezpečnou“. Značné antipatie k ní měli rovněž i Srbové během jugoslávských konfliktů druhé poloviny 90. let 20. století.\n\nStrana má i svou bosenskou odbočku, HDZ BiH.\n\nPoté, co padl na přelomu let 1989 a 1990 mocenský monopol SKJ, proběhly v Chorvatsku první demokratické volby v roce 1990. HDZ v nich drtivě zvítězilo a získalo většinu v chorvatské Skupštině. 18. srpna 1990 byla založena i bosenská frakce této strany.Předseda strany Franjo Tuđman byl zvolen předsedou Předsednictva Svazové republiky Chorvatsko. Již krátce po vítězství začala strana podnikat kroky směřující k vyhlášení nezávislosti Chorvatska, což vyvrcholilo referendem o nezávislosti dne 19. května 1991 a následným vyhlášením nezávislosti 25. června téhož roku. I přes uzavření Brionské deklarace vypukla v zemi válka, což vedlo k dočasnému přizvání dalších dvou parlamentních stran (Sociálně demokratické strany a Koalice národní shody) do vlády v letech 1991-92. Jinak však vládla HDZ během 90. let sama bez koaličního partnera, což jí umožňovala jak vysoká podpora voličů, tak i prvky většinového volebního systému.\n\nV roce 1992 proběhly parlamentní i prezidentské volby. Chorvatsko bylo v této době již zhruba rok nezávislou zemí, ale bylo neustále zmítáno oboustranným porušováním příměří uzavřeným mezi Chorvatskem a Svazovou republikou Jugoslávií. Velká část území byla navíc ovládána srbskými separatisty, kteří v roce 1991 vyhlásili tzv. Republiku Srbská Krajina. Za této situace ve volbách triumfovalo HDZ, když opět dosáhlo většiny v chorvatském parlamentu (Saboru) a současně byl Franjo Tuđman zvolen prezidentem již v prvním kole s podporou více jak 57% voličů. Po volbách se novým premiérem stal Hrvoje Šarinić, kterého v roce 1993 vystřídal Nikica Valentić.\n\nV roce 1995 se chorvatské armádě pod vedením Anteho Gotoviny v Operaci Oluja podařilo fakticky zlikvidovat separatistickou Republiku Srbská krajina. O několik měsíců později byla podepsána Daytonská dohoda, která definitivně válečný konflikt ukončila. Za této situace bylo pro HDZ výhodné rozpustit parlament a vypsat nové volby. HDZ v nich získalo více jak 45% a pohodlnou většinu v Saboru, ale nedosáhlo na dvoutřetinovou ústavní většinu. Po volbách došlo opět k výměně premiéra, kterým se nově stal Zlatko Mateša. V roce 1997 se ještě v prezidentských volbách povedlo Franjovi Tuđmanovi opětovně zvítězit v prvním kole prezidentských voleb (získal více jak 61% v souboji tří kandidátů), ale podpora vlády a HDZ v důsledku korupčních afér a autoritářských metod prudce klesala. Symbolickým koncem éry \"vlády jedné strany\" se stala smrt prezidenta Tuđmana, který v prosinci 1999 ve věku 77 let podlehl rakovině.\n\nNa začátku roku 2000 v parlamentních volbách drtivě zvítězila liberálně-levicová koalice Sociálních demokratů a sociálních liberálů (HSLS) s podporou téměř 40%, zatímco pro pravicové HDZ hlasovalo jen něco přes čtvrtinu voličů. Společenství se sice se 46 mandáty opět stalo nejsilnější parlamentních stranou (SDP coby vůdči strana středolevé koalice získala 43 mandátů), ale po volbách došlo ke spojení všech opozičních stran (vyjma ultrapravicové Strany práva) a vznikla tím vláda pod vedením sociálního demokrata Ivici Račana. Další ranou se pro HDZ staly předčasné prezidentské volby o tři týdny později, kde kandidát Společenství Mate Granic skončil s 22% na třetím místě a nepostoupil tak do druhého kola. Po přechodu do opozice se novým předsedou stal Ivo Sanader. Část představitelů strany však přešla do nově zformovaných stran, jakými byly například Demokratický střed nebo Chorvatský blok.\n\nV předčasných parlamentních volbách na podzim roku 2003 ovšem HDZ vyhrálo s podporou 34% a ziskem 66 mandátů. Po volbách zformoval Ivo Sanader menšinovou koalici se středopravicovou stranou Demokratický střed, která se na půde Saboru opírala o podporu dalších stran, zejména HSS a HSLS. Naproti tomu v prezidentských volbách na začátku roku 2005 zaznamenalo HDZ neúspěch. Tentokrát se sice kandidátce na prezidenta, kterou byla vicepremiérka Jadranka Kosorová, podařilo se ziskem nad dvacet procent postoupit do druhého kola, ale v něm byla jednoznačně poražena dosavadním prezidentem Stjepanem Mesićem.\n\nV dalších parlamentních volbách v roce 2007 zopakovalo HDZ úspěch, když obhájilo 66 křesel v Saboru. Po volbách vytvořilo koalici s tzv. Zelenožlutým blokem (HSS a HSLS) a stranou reprezentující srbskou menšinu, což se stalo určitým symbolickým momentem ve vztahu HDZ a srbské menšiny v Chorvatsku. Období druhé Sanaderovy vlády bylo však protkáno řadou korupčních skandálů, což vedlo rychle k poklesu popularity této vládní strany. Na začátku července 2009 navíc Sanader nečekaně rezignoval na post premiéra i předsedy HDZ. V obou funkcích ho nahradila Jadranka Kosorová. Propad popularity HDZ potvrdilo i první kolo prezidentských voleb v prosinci téhož roku, když vládní kandidát Andrija Hebrang získal pouze 12% a z třetího místa tak nepostoupil do druhého kola. Závěr volebního období byl poznamenán jak úspěchy (např. v podobě podpisu Smlouvy o přistoupení k Evropské unii v prosinci 2011), tak i obřími korupčními skandály, které vyvrcholily zatčením expremiéra Sanadera v Rakousku a jeho vydáním do Chorvatska.\n\nDo parlamentních voleb v roce 2011 šlo HDZ ve společné koalici s Demokratickým středem a Chorvatskou občanskou stranou. Tato pravicová aliance však získala pouze 23% hlasů a drtivě tak prohrála se středolevicovým blokem Kykyryký, pro který hlasovalo více než 40% voličů. Samotný zisk 41 křesel pro HDZ byl nejhorším výsledkem v parlamentních volbách od vzniku společenství. Po volbách přešlo HDZ do opozice a na jaře roku 2012 byl novým předsedou zvolen Tomislav Karamarko. Sama Kosorová neuspěla již v prvním kole volby a o rok později byla dokonce ze strany a z poslaneckého klubu vyloučena. Od roku 2013 opět podpora HDZ roste, což potvrdilo vítězství v regionálních, dvojích evropských volbách a zejména zvolení Kolindy Grabarové Kitarovićové prezidentskou v lednu 2015, což bylo poprvé od smrti Franjo Tuđmana, kdy pravice obsadila pozici hlavy státu.\n\nDo parlamentních voleb v roce 2015 šlo HDZ spolu s menšími stranami v rámci Patriotické koalice. Předseda HDZ Tomislav Karamarko byl hlavním lídrem tohoto bloku a rovněž kandidátem na prezidenta.\n\n"}
{"id": "872143", "url": "https://cs.wikipedia.org/wiki?curid=872143", "title": "Country Music Association", "text": "Country Music Association\n\nHudební organizace Country Music Association (CMA) byla založena v roce 1958 ve městě Nashville ve státě Tennessee. Původně se skládala pouze z 233 členů a byla první obchodní organizací vytvořenou za účelem propagace hudebního žánru. Cíle organizace jsou pomáhat a zlepšovat rozvoj country hudby po celém světě; prezentovat ji jako životaschopné medium jak pro inzerenty, tak pro spotřebitele i média; a snažit se sjednotit cíle celého průmyslu okolo country hudby. Avšak fanouškům country hudby může být CMA nejvíce známa díky jejím každoročním živým televizním vysíláním Country Music Association Awards (obvykle v říjnu nebo listopadu).\n\nPůvodní složení představenstva CMA sestávalo z devíti ředitelů a pěti referentů. Prvním předsedou představenstva CMA byl Wesley Rose, prezident Acuff-Rose Publishing, Inc.. Mediální magnát a vedoucí pracovník Connie B. Gay pak stal zakládajícím prezidentem.\n\nPůvodní počet členských kategorií byl devět. V současné době je těchto kategorií 15 a reprezentují všechny aspekty hudebního průmyslu.\nDostupné je také členství pro organizace. Členové CMA jsou osoby a organizace, jež jsou přímo zapojeny do průmyslu okolo country hudby.\n\nPrvní CMA Awards ceremoniál se uskutečnil v roce 1967 v Nashvillu. Moderátory večera byli Sonny James a Bobbie Gentry a událost nebyla vysílána v televizi. Vítězem v kategorii \"Entertainer of the Year\" se stal zpěvák Eddy Arnold. Cenu pro \"Male Vocalist of the Year\" obdržel Jack Greene a \"Female Vocalist of the Year\" se stala Loretta Lynnová.\n\nV roce 1968 byli moderátory ceremoniálu Roy Rogers a Dale Evans a událost se konala v Ryman Auditorium v Nashvillu. O pár týdnů později pak byl celý ceremoniál vysílán na stanici NBC. První živé vysílání proběhlo již v následujícím roce – 1969.\n\nKaždoroční ocenění jsou udílena ve dvanácti následujících kategoriích: Entertainer of the Year, Male Vocalist, Female Vocalist, New Artist of the Year (původně Horizon Award), Vocal Group, Vocal Duo, Single, Album, Song, Music Event, Music Video and Musician.\n\nCMA uděluje každoročně také \"CMA Broadcast Award\", která je určena pro country zaměřené rozhlasové stanice. Broadcast Awards jsou rozděleny podle velikosti tržního podílu. Žádná stanice nemůže získat ocenění dvakrát po sobě v následujících letech.\n\n\n"}
{"id": "872149", "url": "https://cs.wikipedia.org/wiki?curid=872149", "title": "Heineken Open 2013", "text": "Heineken Open 2013\n\nHeineken Open 2013 byl tenisový turnaj mužů na profesionálním okruhu ATP World Tour, hraný v areálu ASB Tennis Centre na otevřených dvorcích s tvrdým povrchem. Konal se ve druhém týdnu sezóny mezi 7. až 12. lednem 2013 v největším novozélandském městě Aucklandu jako třicátý osmý ročník turnaje.\n\nŘadil se do kategorie ATP World Tour 250. Do dvouhry nastoupilo dvacet osm hráčů a ve čtyřhře startovalo šestnáct párů. Celkový rozpočet činil 491 000 dolarů.\n\n\nNásledující hráčí obdrželi divokou kartu do hlavní soutěže:\n\nNásledující hráči postoupili z kvalifikace:\n\n\n\n\nNásledující páry obdržely divokou kartu do hlavní soutěže:\n\n\n\n"}
{"id": "872150", "url": "https://cs.wikipedia.org/wiki?curid=872150", "title": "Jacques Rousseau (atlet)", "text": "Jacques Rousseau (atlet)\n\nJacques Rousseau (* 10. března 1951 Pointe-à-Pitre, Guadeloupe) je bývalý francouzský atlet, mistr Evropy a dvojnásobný halový mistr Evropy ve skoku do dálky.\n\nJeho prvním velkým úspěchem byl zisk stříbrné medaile na prvém ročníku juniorského mistrovství Evropy (v letech 1964 – 1968 Evropské juniorské hry) v Paříži v roce 1970. O rok později skončil na evropském šampionátu v Helsinkách na 11. místě (756 cm). V roce 1972 reprezentoval na Letních olympijských hrách v Mnichově, kde ve finále obsadil výkonem 765 cm 10. místo. Desátý skončil také na ME v atletice 1974 v Římě.\n\nV roce 1975 se stal v polských Katovicích halovým mistrem Evropy. Jeho nejdelší pokus měřil 794 cm, přičemž do této vzdálenosti skočil hned dvakrát. O rok později v Mnichově se mu podařilo výkonem 790 cm evropský halový titul obhájit. 26. června 1976 na mítinku ve Villeneuve-d'Ascq si vytvořil osobní rekord 826 cm a zařadil se mezi kandidáty na medaili na Letních olympijských hrách v kanadském Montrealu. Ve finále hned v první sérii předvedl pokus dlouhý rovných osm metrů. Medaili však nakonec nevybojoval, když bronz získal Frank Wartenberg z NDR, který ve čtvrté sérii skočil 802 cm. Stříbro a zlato získali Američané, Randy Williams (811 cm) a Arnie Robinson (835 cm).\n\nV roce 1978 vybojoval na strahovském stadionu Evžena Rošického v Praze výkonem 818 cm titul mistra Evropy.\n\n"}
{"id": "872151", "url": "https://cs.wikipedia.org/wiki?curid=872151", "title": "Mašrek", "text": "Mašrek\n\nMašrek ( ) je označení pro státy Arabského světa východně od Egypta a severně od Arabského poloostrova. Jedná se tedy zejména o Irák, Jordánsko, Sýrii a Libanon, ke kterým bývá někdy připočítáván i samotný Egypt vzhledem k jeho úzkým dějinným svazkům s Levantou, kdy společně tvořili jeden stát (například během Nové říše, za Umajjovců, Abbásovců, během Fátimovského chalífátu, za Ajjúbovců i za Mamlúků).\n\nNěkdy je Mašrek chápan jako protiklad Maghrebu; totiž arabských zemí západně od Egypta. V takovém případě do něho může být někdy počítán i celý Arabský poloostrov.\n\nV roce 2014 v Mašreku žilo 1,7% celosvětové populace.\n\n"}
{"id": "872153", "url": "https://cs.wikipedia.org/wiki?curid=872153", "title": "Sakine Cansızová", "text": "Sakine Cansızová\n\nSakine Cansızová (1958 Tunceli – 10. ledna 2013 Paříž) byla bojovnice za kurdskou nezávislost, blízká spolupracovnice Abdullaha Öcalana a jedna ze spoluzakladatelů Strany kurdských pracujících.\n\nV lednu 2013 byla v Paříži zavražděna společně s dvěma svými spolupracovnicemi. Vražda zasáhla do probíhajících vyjednávání mezi tureckou vládou a kurdskými separatisty. Turecký premiér Recep Tayyip Erdoğan vyslovil podezření, že cílem vražd bylo právě narušení mírového vyjednávání a možná se jednalo o řešení vnitřních sporů mezi Kurdy. \n"}
{"id": "872162", "url": "https://cs.wikipedia.org/wiki?curid=872162", "title": "Kanton Beaupréau", "text": "Kanton Beaupréau\n\nKanton Beaupréau (fr. \"Canton de Beaupréau\") je francouzský kanton v departementu Maine-et-Loire v regionu Pays de la Loire. Tvoří ho 12 obcí.\n\n"}
{"id": "872163", "url": "https://cs.wikipedia.org/wiki?curid=872163", "title": "Kanton Candé", "text": "Kanton Candé\n\nKanton Candé (fr. \"Canton de Candé\") je francouzský kanton v departementu Maine-et-Loire v regionu Pays de la Loire. Tvoří ho šest obcí.\n\n"}
{"id": "872164", "url": "https://cs.wikipedia.org/wiki?curid=872164", "title": "Kanton Segré", "text": "Kanton Segré\n\nKanton Segré (fr. \"Canton de Segré\") je francouzský kanton v departementu Maine-et-Loire v regionu Pays de la Loire. Tvoří ho 15 obcí.\n\n"}
{"id": "872165", "url": "https://cs.wikipedia.org/wiki?curid=872165", "title": "Kanton Champtoceaux", "text": "Kanton Champtoceaux\n\nKanton Champtoceaux (fr. \"Canton de Champtoceaux\") je francouzský kanton v departementu Maine-et-Loire v regionu Pays de la Loire. Tvoří ho devět obcí.\n\n"}
{"id": "872166", "url": "https://cs.wikipedia.org/wiki?curid=872166", "title": "Kanton Chemillé", "text": "Kanton Chemillé\n\nKanton Chemillé (fr. \"Canton de Chemillé\") je francouzský kanton v departementu Maine-et-Loire v regionu Pays de la Loire. Tvoří ho 10 obcí.\n\n"}
{"id": "872167", "url": "https://cs.wikipedia.org/wiki?curid=872167", "title": "Kanton Cholet-1", "text": "Kanton Cholet-1\n\nKanton Cholet-1 (fr. \"Canton de Cholet-1\") je francouzský kanton v departementu Maine-et-Loire v regionu Pays de la Loire. Tvoří ho tři obce.\n\n"}
{"id": "872168", "url": "https://cs.wikipedia.org/wiki?curid=872168", "title": "Kanton Cholet-2", "text": "Kanton Cholet-2\n\nKanton Cholet-2 (fr. \"Canton de Cholet-2\") je francouzský kanton v departementu Maine-et-Loire v regionu Pays de la Loire. Tvoří ho 10 obcí.\n\n"}
{"id": "872169", "url": "https://cs.wikipedia.org/wiki?curid=872169", "title": "Kanton Cholet-3", "text": "Kanton Cholet-3\n\nKanton Cholet-3 (fr. \"Canton de Cholet-3\") je francouzský kanton v departementu Maine-et-Loire v regionu Pays de la Loire. Tvoří ho tři obce.\n\n"}
{"id": "872170", "url": "https://cs.wikipedia.org/wiki?curid=872170", "title": "Kanton Durtal", "text": "Kanton Durtal\n\nKanton Durtal (fr. \"Canton de Durtal\") je francouzský kanton v departementu Maine-et-Loire v regionu Pays de la Loire. Tvoří ho 16 obcí.\n\n"}
{"id": "872171", "url": "https://cs.wikipedia.org/wiki?curid=872171", "title": "Kanton Gennes", "text": "Kanton Gennes\n\nKanton Gennes (fr. \"Canton de Gennes\") je francouzský kanton v departementu Maine-et-Loire v regionu Pays de la Loire. Tvoří ho 10 obcí.\n\n"}
{"id": "872172", "url": "https://cs.wikipedia.org/wiki?curid=872172", "title": "Kanton Pouancé", "text": "Kanton Pouancé\n\nKanton Pouancé (fr. \"Canton de Pouancé\") je francouzský kanton v departementu Maine-et-Loire v regionu Pays de la Loire. Tvoří ho 14 obcí.\n\n"}
{"id": "872173", "url": "https://cs.wikipedia.org/wiki?curid=872173", "title": "Kanton Montrevault", "text": "Kanton Montrevault\n\nKanton Montrevault (fr. \"Canton de Montrevault\") je francouzský kanton v departementu Maine-et-Loire v regionu Pays de la Loire. Tvoří ho 11 obcí.\n\n"}
{"id": "872174", "url": "https://cs.wikipedia.org/wiki?curid=872174", "title": "Kanton Noyant", "text": "Kanton Noyant\n\nKanton Noyant (fr. \"Canton de Noyant\") je francouzský kanton v departementu Maine-et-Loire v regionu Pays de la Loire. Tvoří ho 15 obcí.\n\n"}
{"id": "872175", "url": "https://cs.wikipedia.org/wiki?curid=872175", "title": "Kanton Thouarcé", "text": "Kanton Thouarcé\n\nKanton Thouarcé (fr. \"Canton de Thouarcé\") je francouzský kanton v departementu Maine-et-Loire v regionu Pays de la Loire. Tvoří ho 17 obcí.\n\n"}
{"id": "872176", "url": "https://cs.wikipedia.org/wiki?curid=872176", "title": "Kanton Tiercé", "text": "Kanton Tiercé\n\nKanton Tiercé (fr. \"Canton de Tiercé\") je francouzský kanton v departementu Maine-et-Loire v regionu Pays de la Loire. Tvoří ho osm obcí.\n\n"}
{"id": "872177", "url": "https://cs.wikipedia.org/wiki?curid=872177", "title": "Kanton Vihiers", "text": "Kanton Vihiers\n\nKanton Vihiers (fr. \"Canton de Vihiers\") je francouzský kanton v departementu Maine-et-Loire v regionu Pays de la Loire. Tvoří ho 17 obcí.\n\n"}
{"id": "872178", "url": "https://cs.wikipedia.org/wiki?curid=872178", "title": "Kanton Aigrefeuille-sur-Maine", "text": "Kanton Aigrefeuille-sur-Maine\n\nKanton Aigrefeuille-sur-Maine (fr. \"Canton d'Aigrefeuille-sur-Maine\") je francouzský kanton v departementu Loire-Atlantique v regionu Pays de la Loire. Tvoří ho osm obcí.\n\n"}
{"id": "872180", "url": "https://cs.wikipedia.org/wiki?curid=872180", "title": "Kanton Ancenis", "text": "Kanton Ancenis\n\nKanton Ancenis (fr. \"Canton d'Ancenis\") je francouzský kanton v departementu Loire-Atlantique v regionu Pays de la Loire. Tvoří ho osm obcí.\n\n"}
{"id": "872181", "url": "https://cs.wikipedia.org/wiki?curid=872181", "title": "John Ngugi", "text": "John Ngugi\n\nJohn Ngugi (* 10. května 1962) je bývalý keňský atlet, olympijský vítěz v běhu na 5000 metrů z roku 1988.\n\nBěhem své sportovní kariéry získal celkem 10 titulů mistra světa v krosu (v letech 1986 až 1989 a v roce 1992 - vždy současně v závodu jednotlivců i družstev). V roce 1987 získal zlatou medaili v běhu na 5000 metrů na Afrických hrách. Je největším úspěchem je vítězství ve finálovém běhu na 5000 metrů na olympiádě v Soulu v roce 1988.\n\n\n"}
{"id": "872185", "url": "https://cs.wikipedia.org/wiki?curid=872185", "title": "Viktor Krupa", "text": "Viktor Krupa\n\nPhDr. Viktor Krupa, DrSc. (* 23. prosince 1936, Nové Mesto nad Váhom) je slovenský jazykovědec, který pracuje v oblasti všeobecné a orientální jazykovědy, typologie, folkloristiky, japanistiky. Překládá z orientálních literatur, zejména mytologii a ústní slovesnost.\n\nJe nejvýznamnějším slovenským odborníkem na kulturu Oceánie, v letech 1990 až 2006 byl ředitelem Kabinetu orientalistiky Slovenské akademie věd.\n\nJiž přes třicet let se zabývá jazykovědou, religionistikou a mytologií, především polynéskou. Po ukončení vysokoškolského studia (v roce 1959) absolvoval několik dlouhodobých pobytů v zahraničí, např. v letech 1965–1966 na Havajských ostrovech a na Novém Zélandu (stipendium Wenner-Grena Foundation v New Yorku), v roce 1969 v USA, na Kalifornské univerzitě v Berkeley (stipendium vládní National Science Foundation), v letech 1970–1971 na univerzitách v Münsteru a Tübingenu v Německu (stipendium A. von Humboldt-Stiftung) a v roce 1988 na Novém Zélandu (stipendium Aucklandské univerzity).\n\nUveřejnil řadu knih v angličtině (v Nizozemsku a Spojeném království), v ruštině a slovenštině, např.:\n\n\nV zahraničních odborných kruzích jsou ceněny především jeho publikace:\n\n\n\nViktor Krupa je také plodným překladatelem především z angličtiny. Přeložil některá díla Rudyarda Kiplinga, Edwarda Gibbona, Jonathana Swifta, Marka Twaina, Thomase Stearnse Eliota, Daniela Defoa a dalších.\n\nPřeklady však vytvořil také z japonštiny a němčiny.\n\n"}
{"id": "872186", "url": "https://cs.wikipedia.org/wiki?curid=872186", "title": "Římskokatolická farnost u kostela Nejsvětějšího Srdce Páně, Brno-Husovice", "text": "Římskokatolická farnost u kostela Nejsvětějšího Srdce Páně, Brno-Husovice\n\nŘímskokatolická farnost u kostela Nejsvětějšího Srdce Páně, Brno-Husovice je územním společenstvím římských katolíků v rámci děkanátu Brno brněnské diecéze s farním kostelem Nejsvětějšího srdce Páně.\nFarnost byla ustanovena 1. ledna 1911 poté, co byl postaven a vysvěcen nový husovický kostel Nejsvětějšího srdce Páně. Do té doby spadaly Husovice pod zábrdovickou farnost. Při vzniku farnosti byly do ní začleněny také Soběšice, které do té doby patřily do obřanské farnosti. \n\nAž do roku 1950 zde působili řádoví kněží salvatoriáni. Po jejich internaci přešla duchovní správa na diecézní kněze, v 90. letech 20. století byla duchovní správa svěřena Řádu menších bratří (františkánům). Ti na území farnosti žili od 70. let 20. století v podmínkách \"podzemní\" církve – v civilních domech a civilním zaměstnání až do pádu socialismu, kdy se přestěhovali na husovickou faru. \nOd srpna 2012 byl farářem P. Filip Jan Rathouský, OFM. Toho od září 2017 vystřídal P. Mgr. Ignác Vojtěch Majvald, OFM. \n\nProbíhá pravidelná výuka náboženství, farní duchovní obnova a biblické hodiny, příprava na první svaté přijímání a biřmování, scházejí se ministranti. Aktivní je pěvecká schola, Každé druhé úterý v měsíci se koná v kostele smírná pobožnost růžencového společenství. Farnost vydává zpravodaj Srdíčko, společný pro brněnské římskokatolické farnosti Husovice a Lesná. \n\nFarnost se pravidelně účastní projektu Noc kostelů. a každoročně pořádá farní ples.\n\nOd roku 2018 vydává farnost stolní kalendář s katolickými slavnostmi i svátky. Kalendář s předstihem zve na akce orelské jednoty a jiných blízkých společenství. Snímky dříve připomínaly historii, stále více se ale zaměřují na vztahy a vše, co farnost prožívá aktuálně.\nVe farnosti se pravidelně koná tříkrálová sbírka, v roce 2015 se při ní vybralo v Husovicích 65 212 korun. Při sbírce v roce 2016 se vybralo v Husovicích 72 302 korun a v Soběšicích 39 297 korun.\nV roce 2017 byl výtěžek sbírky v Husovicích 70 659 korun a v Soběšicích 47 914 korun. O dva roky později bylo vybráno v Husovicích 89 406 korun a v Soběšicích 60 537 korun.\n\nV prosinci 2016 uspořádala farnost den postu spojený s modlitbami a oběťmi za vážné problémy v rodinách a mezilidských vztazích.\n\nDnem vzájemných modliteb farností za bohoslovce a bohoslovců za farnosti brněnské diecéze je 14. květen. Adorační den připadá na 10. září.\n\nVe farnosti slavil 11. července 2010 svoji druhou primici novokněz P. Bonaventura Ondřej Čapek, OFM.\n\n\n"}
{"id": "872187", "url": "https://cs.wikipedia.org/wiki?curid=872187", "title": "Bratuchin B-11", "text": "Bratuchin B-11\n\nBratuchin B-11 (rusky Братухин Б-11) byl prototyp sovětského transportního vrtulníku zkonstruovaný konstrukční kanceláří OKB-3 Bratuchin v roce 1948, zároveň její poslední typ předtím, než byla OKB v roce 1951 zrušena.\n\nV roce 1947 vypsalo velení sovětského letectva výběrové řízení na výrobu třímístného vrtulníku, který měl sloužit ke spojovacím a transportním účelům. Vývojem byli pověření tři letečtí konstruktéři – Ivan Pavlovič Bratuchin vyvíjel typ Bratuchin B-11, Alexandr Sergejevič Jakovlev stroj Jakovlev Jak-100 a Michail Leontějevič Mil vrtulník GM-1 (budoucí Mil Mi-1).\n\nStroj B-11 byl podobné konstrukce jako předchozí typ Bratuchin B-5, tedy se dvěma rotory, z nichž každý byl poháněn radiálním motorem Ivčenko AI-26. Motory byly umístěny v jednotkách na koncích křídel, rotor byl vždy nad touto jednotkou. Byly postaveny 2 prototypy, zalétávány byly v červnu 1948. Letové zkoušky ukázaly problém s rotory při vysokých rychlostech a zároveň s vysokými vibracemi po celém stroji. V srpnu 1948 byl první prototyp uzemněn pro zkoumání. Na druhém prototypu pokračovaly v omezené míře testy, aby se našla příčina problémů.\n\nV srpnu 1948 byl vrtulník předveden na tradiční veřejné letecké přehlídce v Tušinu. 13. prosince 1948 se uvolnil list na pravém rotoru druhého prototypu, což mělo za následek havárii helikoptéry a smrt dvou členů posádky. První prototyp byl poté přestavěn, ale při letových testech v roce 1949 se vyskytly stejné obtíže. Bratuchin ještě vybavil vrtulník novými rotorovými listy v roce 1950, ale vývoj byl záhy zastaven a konstrukční kancelář byla v roce 1951 zrušena.\n\nVýběrové řízení nakonec vyhrál Milův vrtulník Mi-1, který se stal první sériově vyráběnou helikoptérou v Sovětském svazu. Koncepce vrtulníku s dvěma hlavními rotory na křídlech byla poté opuštěna, oživil ji znovu až Michail Leontějevič Mil u typu Mil V-12 (ještě o něco dříve Nikolaj Iljič Kamov u svého typu Ka-22, ale to byl konvertoplán).\nData z \"The Illustrated Encyclopedia of Aircraft\" (Part Work 1982-1985). Orbis Publishing, 1985, str. 839\n\n\n\n"}
{"id": "872190", "url": "https://cs.wikipedia.org/wiki?curid=872190", "title": "Wilko Johnson", "text": "Wilko Johnson\n\nWilko Johnson (* jako John Peter Wilkinson; 12. července 1947 Canvey Island, Essex, Anglie) je britský rockový zpěvák, kytarista a herec. V roce 1971 spoluzaložil skupinu Dr. Feelgood, ve které působil do roku 1977. Od roku 1980 působil ve skupině The Blockheads zpěváka Iana Duryho. Později vydal několik sólových alb.\n\nV lednu 2013 mu byla diagnostikována rakovina.\n\n\n\n\n\n"}
{"id": "872191", "url": "https://cs.wikipedia.org/wiki?curid=872191", "title": "Trinisaura", "text": "Trinisaura\n\nTrinisaura je rodem menšího ornitopodního dinosaura, žijícího v období svrchní křídy (stupeň kampán, asi před 80 miliony let) na území dnešní Antarktidy (Ostrov Jamese Rosse, geologické souvrství Snow Hill Island). Je jedním z několika rodů neptačích dinosaurů, popsaných dosud z ledového kontinentu. Tehdy však měla Antarktida mírné podnebí, podobné dnešnímu středoevropskému.\n\nZkameněliny tohoto býložravého dinosaura byly objeveny roku 2008. Rodové jméno je poctou geologovi Trinidadu Diazovi, druhové se vztahuje k lokalitě objevu, jíž je Santa Marta Cove. Holotyp nese označení MLP-III-1-1 a sestává z částečně dochované postkraniální kostry subadultního (nedospělého) exempláře o délce asi 1,5 metru. Dinosaura popsal argentinský paleontolog Rodolfo Aníbal Coria a jeho kolegové počátkem roku 2013.\n\nPoměrně blízce příbuznými rody jsou ptakopánví dinosauři rodů \"Notohypsilophodon\", \"Gasparinisaura\", \"Talenkauen\", \"Thescelosaurus\" a \"Anabisetia\". Je možné, že \"Trinisaura\" byla bazálním iguanodontem. Každopádně nejde o vysoce odvozeného a vývojově vyspělého ornitopoda, přestože žil již v době počínající nadvlády pokročilých hadrosauridů (kachnozobých dinosaurů).\n\n\n"}
{"id": "872193", "url": "https://cs.wikipedia.org/wiki?curid=872193", "title": "Otakar Quadrat", "text": "Otakar Quadrat\n\nOtakar Quadrat (2. září 1886, Praha – 31. srpna 1963, Praha) byl profesor chemické metalurgie a metalografie na Českém vysokém učení technickém v Praze. V akademickém roce 1946–1947 byl jeho rektorem.\n\nAbsolvoval reálku a poté studoval chemii na Císařské a královské české vysoké škole technické v Praze. Mezi jeho učitele patřil Emil Votoček. Absolvoval v roce 1908. V roce 1909 se stal doktorem technických věd.\n\nV letech 1909–1912 pracoval v chemické laboratoři závodů Kolben v Praze, pak až do roku 1923 v železárnách v Hrádku u Rokycan.\n\nV roce 1920 se stal docentem na Vysoké škole chemicko-technologického inženýrství. V roce 1923 byl jmenován mimořádným profesorem metalurgie a metalografie železa a ostatních kovů. V roce 1928 byl jmenován řádným profesorem.\n\n\n"}
{"id": "872194", "url": "https://cs.wikipedia.org/wiki?curid=872194", "title": "Tonight (album, David Bowie)", "text": "Tonight (album, David Bowie)\n\nTonight je šestnácté studiové album britského zpěváka Davida Bowieho. Jeho nahrávání probíhalo v roce 1984 ve studiu Le Studio v kanadském Morin-Heights. Producenty alba byli Bowie, Derek Bramble a Hugh Padgham a vyšlo v září 1984 u vydavatelství EMI America Records.\n\nSkladby „Tonight“ a „Neighborhood Threat“ dříve vyšly na sólovém albu Iggyho Popa s názvem \"Lust for Life\" (1977). Skladba „Don't Look Down“ pak na albu \"New Values\" (1979) stejného interpreta. Skladbu „God Only Knows“ napsali Brian Wilson a Tony Asher a původně vyšla v roce 1966 na albu skupiny The Beach Boys nazvaném \"Pet Sounds\". Hitový singl „Blue Jean a píseň „Don´t Look Down“ byly využity i ke krátkému promo filmu k této desce, který dostal název „Jazzin´ For Blue Jean“.\n\n"}
{"id": "872200", "url": "https://cs.wikipedia.org/wiki?curid=872200", "title": "Tonight", "text": "Tonight\n\nTonight může být:\n\n"}
{"id": "872203", "url": "https://cs.wikipedia.org/wiki?curid=872203", "title": "New Values", "text": "New Values\n\nNew Values je třetí sólové album amerického zpěváka Iggygo Popa. Jeho nahrávání probíhalo v roce 1979 v Paramount Recording Studios v kalifornském Hollywoodu. Album produkoval James Williamson a vyšlo v dubnu 1979 u vydavatelství Arista Record.\n\n"}
{"id": "872204", "url": "https://cs.wikipedia.org/wiki?curid=872204", "title": "Kanton La Baule-Escoublac", "text": "Kanton La Baule-Escoublac\n\nKanton La Baule-Escoublac (fr. \"Canton de La Baule-Escoublac\") je francouzský kanton v departementu Loire-Atlantique v regionu Pays de la Loire. Tvoří ho dvě obce.\n\n"}
{"id": "872205", "url": "https://cs.wikipedia.org/wiki?curid=872205", "title": "Kanton La Chapelle-sur-Erdre", "text": "Kanton La Chapelle-sur-Erdre\n\nKanton La Chapelle-sur-Erdre (fr. \"Canton de La Chapelle-sur-Erdre\") je francouzský kanton v departementu Loire-Atlantique v regionu Pays de la Loire. Tvoří ho čtyři obce.\n\n"}
{"id": "872206", "url": "https://cs.wikipedia.org/wiki?curid=872206", "title": "Kanton Châteaubriant", "text": "Kanton Châteaubriant\n\nKanton Châteaubriant (fr. \"Canton de Châteaubriant\") je francouzský kanton v departementu Loire-Atlantique v regionu Pays de la Loire. Tvoří ho čtyři obcí.\n\n"}
{"id": "872207", "url": "https://cs.wikipedia.org/wiki?curid=872207", "title": "Hartenstein", "text": "Hartenstein\n\nHartenstein může být:\n\n\n\n"}
{"id": "872208", "url": "https://cs.wikipedia.org/wiki?curid=872208", "title": "Kanton Le Croisic", "text": "Kanton Le Croisic\n\nKanton Le Croisic (fr. \"Canton du Croisic\") je francouzský kanton v departementu Loire-Atlantique v regionu Pays de la Loire. Tvoří ho tři obce.\n\n"}
{"id": "872209", "url": "https://cs.wikipedia.org/wiki?curid=872209", "title": "Cusset", "text": "Cusset\n\nCusset je francouzská obec v departementu Allier v regionu Auvergne. V roce 2009 zde žilo 13 152 obyvatel. Je centrem kantonů Cusset-Nord a Cusset-Sud.\n\n"}
{"id": "872210", "url": "https://cs.wikipedia.org/wiki?curid=872210", "title": "Prozacový národ", "text": "Prozacový národ\n\nProzacový národ je německo-americký film režiséra Erika Skjoldbjærga z roku 2001. Je natočen podle stejnojmenné knihy od Elizabeth Wurtzel, kterou ve filmu ztvárnila Christina Ricci.\n"}
{"id": "872211", "url": "https://cs.wikipedia.org/wiki?curid=872211", "title": "Kanton Herbignac", "text": "Kanton Herbignac\n\nKanton Herbignac (fr. \"Canton d'Herbignac\") je francouzský kanton v departementu Loire-Atlantique v regionu Pays de la Loire. Tvoří ho čtyři obce.\n\n"}
{"id": "872212", "url": "https://cs.wikipedia.org/wiki?curid=872212", "title": "Kanton Le Loroux-Bottereau", "text": "Kanton Le Loroux-Bottereau\n\nKanton Le Loroux-Bottereau (fr. \"Canton du Loroux-Bottereau\") je francouzský kanton v departementu Loire-Atlantique v regionu Pays de la Loire. Tvoří ho sedm obcí.\n\n"}
{"id": "872213", "url": "https://cs.wikipedia.org/wiki?curid=872213", "title": "Kanton Orvault", "text": "Kanton Orvault\n\nKanton Orvault (fr. \"Canton d'Orvault\") je francouzský kanton v departementu Loire-Atlantique v regionu Pays de la Loire. Tvoří ho dvě obce.\n\n"}
{"id": "872214", "url": "https://cs.wikipedia.org/wiki?curid=872214", "title": "Kanton Le Pellerin", "text": "Kanton Le Pellerin\n\nKanton Le Pellerin (fr. \"Canton du Pellerin\") je francouzský kanton v departementu Loire-Atlantique v regionu Pays de la Loire. Tvoří ho osm obcí.\n\n"}
{"id": "872216", "url": "https://cs.wikipedia.org/wiki?curid=872216", "title": "Labyrinth (album, David Bowie)", "text": "Labyrinth (album, David Bowie)\n\nLabyrinth je soundtrackové album zpěváka Davida Bowieho a skladatele Trevora Jonese vydané v červnu 1986. Jde o soundtrack k filmu \"Labyrinth\", ve kterém Bowie hrál hlavní roli.\n"}
{"id": "872218", "url": "https://cs.wikipedia.org/wiki?curid=872218", "title": "Labyrinth", "text": "Labyrinth\n\nLabyrinth může být:\n\n\n"}
{"id": "872221", "url": "https://cs.wikipedia.org/wiki?curid=872221", "title": "Briançon", "text": "Briançon\n\nBriançon je francouzská obec v departementu Hautes-Alpes v regionu Provence-Alpes-Côte d'Azur. V roce 2009 zde žilo 11 574 obyvatel. Je centrem arrondissementu Briançon.\n\nBriacon leží pod 1850 m vysokým Col de Montgenèvre, který byl již v době starověkého Říma důležitou spojnicí mezi Rhônou a pádskou rovinou. V roce 1692 zničil horní město požár. Kvůli výhodné strategické poloze k Itálii jej znovu vybudoval Vauban a město integroval do silného pevnostního systému, který vedle horního města a citadely obsahuje menší pevnůstky. Tento pevnostní systém odolal roku 1815 útoku Rakušanů a v roce 1940 italským útokům.\n\n"}
{"id": "872222", "url": "https://cs.wikipedia.org/wiki?curid=872222", "title": "DHCPv6", "text": "DHCPv6\n\nDHCPv6 je síťový protokol, který umožňuje počítačům získat IPv6 adresu, případně jiné parametry sítě jako adresy DNS serverů. Princip je podobný DHCP, existuje ale několik zásadních rozdílů, např. DHCPv6:\n\nJe velmi zjednodušená verze DHCPv6, obsahující pouze dva typy zpráv (\"Information request\" a \"Reply\"). Používá se v kombinaci s bezstavovou autokonfigurací adres.\n\n\n"}
{"id": "872223", "url": "https://cs.wikipedia.org/wiki?curid=872223", "title": "Orvault", "text": "Orvault\n\nOrvault je francouzská obec v departementu Loire-Atlantique v regionu Pays de la Loire.\n\nMěsto má rozlohu 27,7 km². Dle údajů z roku 2012 má 24 761 obyvatel.\n\nV roce 1793 žilo v Orvaultu 1816 obyvatel. Během 19. století počet jeho obyvatel mírně rostl, roku 1886 jich bylo 2010. V této době se zde lidé živili pěstováním lnu a pohanky. Během druhé světové války bylo město obsazeno německou armádou a po bombardování Nantes v září 1943 zde v obtížných podmínkách přebývalo zhruba 5000 uprchlíků. K velkému populačnímu růstu došlo v Orvaultu v 60. a 70. letech 20. století a to v návaznosti na růst počtu obyvatel v nedalekém Nantes.\n\n\n"}
{"id": "872224", "url": "https://cs.wikipedia.org/wiki?curid=872224", "title": "Římskokatolická farnost Žitenice", "text": "Římskokatolická farnost Žitenice\n\nŘímskokatolická farnost Žitenice (lat. \"Schüttenicium\") je územní společenství římských katolíků v Žitenicích a okolí. Farnost organizačně spadá do litoměřického vikariátu, který je jedním z deseti vikariátů litoměřické diecéze.\nDo farnosti náleží území těchto obcí:\n\nVe farnosti se nacházejí také další drobné sakrální stavby a pamětihodnosti.\n\nPrvní zmínka farní lokalitě o Žitenice se nachází již v tzv. zakládací listině litoměřické kapituly z roku 1057, kdy byla obec pod duchovní správou litoměřické kapituly. Již kolem roku 1200 zde byla plebánie. Matriky jsou vedeny od roku 1708.\n\n\"Začátek působnosti jmenovaného v duchovní správě farnosti od:\"\nZ důvodu efektivity duchovní správy byl vytvořen \"farní obvod\" (kolatura) sestávající z přidružených farností spravovaných excurrendo z Žitenic. Jsou jimi farnosti:\n\nŘímskokatolická farnost Žitenice\n\n"}
{"id": "872226", "url": "https://cs.wikipedia.org/wiki?curid=872226", "title": "Juhani Aaltonen", "text": "Juhani Aaltonen\n\nJuhani Antero Aaltonen [] (* 12. prosince 1935, Kouvola) je finský jazzový saxofonista a flétnista.\n\nAaltonen se nejprve školil na hornistu. V roce 1961 začal na Sibelliově akademii studovat hru na klasickou flétnu pokračoval na Berklee College of Music v Bostonu. Po návratu do Finska působil v duu s Edwardem Vesalou; dalšími spoluhráči byli Henrik Otto Donner, Heikki Sarmanto a Seppo Paakkunainen a začal se učit jako samouk na saxofon. V roce 1968 se stal jazzovým hudebníkem roku. 1974 vydal první sólové album \"Etiquette\".\n\nV období 1975 až 1986 působil v uskupení \"UMO\". Mezi jeho spolupracovníky patřili Jan Garbarek, Charlie Mariano, Edward Vesala, Peter Brötzmann, Tomasz Stańko, Jukka Tolonen a Arild Andersen.\n\nV letech 1990 až 1992 byl součástí kvarteta (Olli Ahvenlahti, Heikki Virtanen a Reino Laine). S albem \"Mother Tongue\" vyhrál 2003 cenu Jazz-Emma (finskou Grammy).\n\n\n"}
{"id": "872228", "url": "https://cs.wikipedia.org/wiki?curid=872228", "title": "Black Tie White Noise", "text": "Black Tie White Noise\n\nBlack Tie White Noise je osmnácté studiové album britského zpěváka Davida Bowieho. Jeho nahrávání probíhalo v různých studiích v roce 1992 a vyšlo v dubnu následujícího roku u vydavatelství Savage Records. Jeho producenty byli Nile Rodgers a David Bowie. Jde o jeho první sólové album od roku 1987, kdy vydal \"Never Let Me Down\". Mezitím však nahrál dvě studiová alba jako člen skupiny Tin Machine.\n\n"}
{"id": "872235", "url": "https://cs.wikipedia.org/wiki?curid=872235", "title": "Austrálie na Letních olympijských hrách 1980", "text": "Austrálie na Letních olympijských hrách 1980\n\nAustrálii na Letních olympijských hrách v roce 1980 reprezentovalo 120 sportovců v 17 sportech. Ve výpravě bylo 92 mužů a 28 žen.\n\n"}
{"id": "872236", "url": "https://cs.wikipedia.org/wiki?curid=872236", "title": "Římskokatolická farnost Brniště", "text": "Římskokatolická farnost Brniště\n\nŘímskokatolická farnost Brniště (lat. \"Brimsium\") je územní společenství římských katolíků v Brništi a okolí. Farnost organizačně spadá do českolipského vikariátu, který je jedním z deseti vikariátů litoměřické diecéze.\n\nDo farnosti náleží území těchto obcí (v závorce je \"kurzívou\" uveden německý název lokality ve farnosti do roku 1945):\n\nNejstarší zmínka o staré farnosti v Brništi je z roku 1350, a první kněz je znám z roku 1359. Kostel byl zřejmě vybudován již ve 13. století, o čemž svědčí relikty architektury z přelomu románského a gotického slohu, ukryté v hmotě dnes barokní stavby. Farnost zanikla za třicetileté války v roce 1626, a nově zřízena byla v roce 1700. Matriky jsou v místě vedeny od roku 1657. V roce 1808 kostel následkem úderu blesku vyhořel, v následujícím roce byl opraven.\n\nVe 20. století přestala být brnišťská farnost obsazována knězem, a duchovní správa začala být vykonávána kněžími z Mimoně, a tak je tomu dodnes. Z důvodu špatného technického stavu kostela jsou pravidelné bohoslužby slouženy v kostelní sakristii.\n\n\"Začátek působnosti jmenovaného v duchovní správě farnosti od:\"\n\nZ důvodu efektivity duchovní správy byl vytvořen \"farní obvod\" (kolatura) sestávající z přidružených farností spravovaných excurrendo. Přehled těchto kolatur je v tabulce farních obvodů českolipského vikariátu.\n\n"}
{"id": "872237", "url": "https://cs.wikipedia.org/wiki?curid=872237", "title": "Atletika na Letních olympijských hrách 2000 – 100 metrů muži", "text": "Atletika na Letních olympijských hrách 2000 – 100 metrů muži\n\nBěh na 100 metrů mužů na Letních olympijských hrách 2000 se uskutečnil ve dnech 22. září a 23. září na Olympijském stadionu v Sydney. Vítězem závodu se stal americký sprinter Maurice Greene, stříbrnou medaili získal Ato Boldon z Trinidadu a Tobaga a bronzovou medaili Obadele Thompson z Barbadosu.\n\n"}
{"id": "872240", "url": "https://cs.wikipedia.org/wiki?curid=872240", "title": "Austrálie na Letních olympijských hrách 1976", "text": "Austrálie na Letních olympijských hrách 1976\n\nAustrálii na Letních olympijských hrách v roce 1976 reprezentovalo 180 sportovců v 20 sportech. Ve výpravě bylo 146 mužů a 34 žen.\n\n"}
{"id": "872243", "url": "https://cs.wikipedia.org/wiki?curid=872243", "title": "Jaroslav Šaroun", "text": "Jaroslav Šaroun\n\nJaroslav Šaroun (* 22. červenec 1943 v Dobrušce) je český klavírista, skladatel, pedagog a dlouholetý člen České filharmonie.\n\nJeho otec byl amatérským houslistou, který hrál také ve smyčcovém kvartetu se skladatelem Radimem Drejslem. Od osmi let hrál na klavír. Později mezi jeho pedagogy patřil Václav Drnec a na Pražské konzervatoři Taťána Kubáňová. Obor kompozice absolvoval u uznávaného skladatele Miloslava Kabeláče. Na hudební fakultě AMU pokračoval u Emila Hlobila a Václava Dobiáše.\n\nPo absolvování AMU nastoupil na presenční službu u AUS VN. Po tříletém působení u taneční složky souboru přešel na Pražskou konzervatoř, kde v hlavním úvazku setrval 12 let. Od roku 1966 korepetoval (do roku 1982 jako externista) v dirigentských třídách Akademie múzických umění v Praze u Bohumíra Lišky, Aloise Klímy, Václava Neumanna, Radomila Elišky, Josefa Kuchinky, Františka Vajnara, Tomáše Koutníka aj., později i na katedře zpěvu a operní režie. Na AMU dodnes působí na oddělení klavírní spolupráce. V roce 1999 byl jmenován vysokoškolským profesorem. Spolupracoval s orchestry, zejména Symfonickým orchestrem hlavního města Prahy FOK a Symfonickým orchestrem Českého rozhlasu. Roku 1976 ho Václav Neumann přivedl do České filharmonie, kde se po roce 1990 stal jako hráč klávesových nástrojů řádným členem a působil zde do roku 2012 (celkem tedy 36 sezón). Pracoval tak jako hráč orchestru, sólista i korepetitor s mnoha dirigenty a nabyté zkušenosti mohl zúročit také v pedagogické práci.\n\nSpolupracoval s mnohými instrumentalisty, především ale s pěvci (pravidelně nejčastěji s Bernardou Fink, Dagmar Peckovou a Mičijo Keiko). Je pravidelným korepetitorem Mezinárodní pěvecké soutěže Antonína Dvořáka v Karlových Varech.\n\nJeho absolventská práce - Symfonie v podání orchestru FOK za řízení Zdeňka Košlera byla převzata Českým rozhlasem. Na Pražském jaru zazněla Světla (PKF za řízení Zbyňka Mülera), opět pak v roce 2006 na kongresu Mezinárodní astronomické unie (PKF s Jakubem Hrůšou). Český rozhlas nahrál jeho Sonátu pro violu a klavír (Lubomír Malý) a Písně na slova Torquata Tassa (zpěv Roman Janál). Nejvíce posluchačů měl při skladbě mužů na Spartakiádě 1980.\n\nVe svém volném čase se zabývá včelařstvím. Je po něm pojmenována planetka Šaroun (8557), která byla objevena z hvězdárny v Ondřejově 23. července 1995.\n\n"}
{"id": "872246", "url": "https://cs.wikipedia.org/wiki?curid=872246", "title": "Nora Ephronová", "text": "Nora Ephronová\n\nNora Ephronová (19. května 1941 New York, USA – 26. června 2012 New York, USA) byla americká novinářka, esejistka, filmová scenáristka, režisérka a producentka, která proslula svými scénáři romantických komedií, za něž byla celkem třikrát nominována na cenu Americké akademie filmového umění a věd Oscar.\n\nPocházela z umělecké rodiny, oba její rodiče, otec Henry Ephron a matka Phoebe Ephronová, byli scenáristé a dramatici. Scenáristice, žurnalistice a spisovatelské činnosti se věnovaly i její sestry Delia Ephronová a Hallie Ephronová.\n\nPo studiích na Wellesley College pracovala jako novinářka a spisovatelka, přispívala celkem pravidelně do novin \"New York Post\" a časopisů \"Esquire\", \"New York Times Magazine\" a \"New York Magazine\".\n\nByla celkem třikrát provdaná, jejím prvním manželem byl dramatik, scenárista a humorista Dan Greenburg, druhým manželem novinář známý z aféry Watergate Carl Bernstein, třetím manželem byl scenárista Nicholaso Pileggi.\n\n\n\n\n"}
{"id": "872248", "url": "https://cs.wikipedia.org/wiki?curid=872248", "title": "Alison Mosshart", "text": "Alison Mosshart\n\nAlison Mosshart (* 23. listopadu 1978) je americká zpěvačka. Svou kariéru zahájila v roce 1995 ve skupině Discount, kde působila až do roku 2002. Od roku 2000 je členkou skupiny The Kills a v roce 2009 spoluzaložila skupinu The Dead Weather; v obou působí dodnes. Spolupracovala například i se skupinami Primal Scream, The Raconteurs a Placebo. V květnu 2017 vystoupila jako jeden z hostů při koncertu velšského hudebníka Johna Calea v Liverpoolu. S Calem spolupracovala již v roce 2013, kdy vystoupila při jeho newyorském koncertu na počest zpěvačky Nico (Life Along the Borderline).\n\n"}
{"id": "872252", "url": "https://cs.wikipedia.org/wiki?curid=872252", "title": "Římskokatolická farnost – arciděkanství Horní Police", "text": "Římskokatolická farnost – arciděkanství Horní Police\n\nŘímskokatolická farnost – arciděkanství Horní Police (lat. \"Policium\") je územní společenství římských katolíků v Horní Polici a okolí. Farnost organizačně spadá do českolipského vikariátu, který je jedním z deseti vikariátů litoměřické diecéze.\n\nFarní kostel Navštívení Panny Marie obklopený poutním areálem je diecézním poutním místem s tradicí sahající do roku 1523, kdy řeka Ploučnice vyvrhla na břeh 75 centimetrovou dřevěnou sošku Panny Marie, kterou pak místní obyvatelé odnesli do kostela. I ve 21. století se hlavní pouť v Horní Polici koná první neděli v červenci (svátek Navštívení Panny Marie podle kalendáře z období před II. vatikánským koncilem připadá na 2. července). Kromě toho se pravidelně konají tzv. \"„malé poutě“\" vždy první sobotu každého měsíce.\n\nDo farnosti náleží území těchto obcí:\nKostel v Horní Polici je prvně zmiňován v roce 1291 a patronát nad ním měli premonstráti z Doksan. Dnešní podoba kostela a přilehlých budov vznikla postupně v letech 1689–1725 pod patronátem Julia Františka Sasko-Lauenburského a následně jeho dcery Anny Marie Františky Toskánské. V roce 1723 byla farnost povýšena na arciděkanství. V roce 1736 bylo hornopolickým arciděkanům uděleno právo nosit pontifikálie \"\"ad instar Abbatum\"\".\n\nVe 2. polovině 20. století začaly být z Horní Police administrovány farnosti Jezvé a Žandov. Díky úsilí 15. arciděkana Stejskala byl i v období komunistické totality hornopolický poutní areál průběžně opravován.\n\nV lednu 2013 byla sloužena mše litoměřickým biskupem Janem Baxantem a slavnostní akce byla pojata jako dárek k 91. narozeninám již zmíněného kněze Josefa Stejskala.\n\n\"Začátek působnosti jmenovaného v duchovní správě farnosti od:\"\n\nZ důvodu efektivity duchovní správy byl vytvořen \"farní obvod\" (kolatura) sestávající z přidružených farností spravovaných excurrendo. Přehled těchto kolatur je v tabulce farních obvodů českolipského vikariátu.\n\n"}
{"id": "872253", "url": "https://cs.wikipedia.org/wiki?curid=872253", "title": "Spolek za staré Vrahovice", "text": "Spolek za staré Vrahovice\n\nSpolek za staré Vrahovice je spolek působící v městské části Prostějova – Vrahovice. Byl založen v roce 2003, od roku 2005 sídlí v budově železniční zastávky Vrahovice. Mezi jeho hlavní činnosti patří historicko-vlastivědná práce, ochrana přírody a propagace Vrahovic. Spolek uspořádal čtyři výstavy o místní historii a vydal pohlednici. Angažoval se v pojmenování nových ulic po místních rodácích – Josefu Střížovi, Františku Kopečném a Zdeňku Tylšarovi. Spolek za staré Vrahovice také inicioval vyhlášení dvou stromů za památné (Střížova lípa a Lípa u Sarkandera). V letech 2010–2015 vybudoval okrasný park Arboretum Vrahovice, který i v současnosti (2020) provozuje. V prosinci 2019 vydal knihu o moderních dějinách Vrahovic.\n\n"}
{"id": "872254", "url": "https://cs.wikipedia.org/wiki?curid=872254", "title": "5-simplex", "text": "5-simplex\n\nV geometrii je 5-simplex pětirozměrnou analogií tetraedru.\n\nNásledující vzorce udávají, jaký je objem 5-simplexu, a jeho k-rozměrné povrchy (což je vždy obsah k-rozměrné stěny krát počet těchto stěn) v závislosti na hraně a.\nformula_1\nformula_2\nformula_3\nformula_4\nformula_5\n"}
{"id": "872256", "url": "https://cs.wikipedia.org/wiki?curid=872256", "title": "6-simplex", "text": "6-simplex\n\nV geometrii je 6-simplex šestirozměrnou analogií tetraedru.\n\nNásledující vzorce udávají, jaký je objem 6-simplexu, a jeho k-rozměrné povrchy (což je vždy obsah k-rozměrné stěny krát počet těchto stěn) v závislosti na hraně a.\n\nformula_1\n\nformula_2\n\nformula_3\n\nformula_4\n\nformula_5\n\nformula_6\n"}
{"id": "872261", "url": "https://cs.wikipedia.org/wiki?curid=872261", "title": "Bratuchin B-5", "text": "Bratuchin B-5\n\nBratuchin B-5 (rusky Братухин Б-5) byl prototyp sovětského transportního vrtulníku vyvinutý konstrukční kanceláří OKB-3 Bratuchin v roce 1947. Byl to první vrtulník pojmenovaný podle hlavního konstruktéra Ivana Pavloviče Bratuchina. Jeho variantami byly typy B-9 a B-10.\n\nJeště před zahájením produkce dvoumístného dělostřeleckého pozorovacího vrtulníku typu G-3 byl Ivanu Pavloviči Bratuchinovi zadán úkol postavit třímístný pozorovací vrtulník v součinnosti s dělostřelectvem G-4 a civilní transportní B-5, který měl mít místo pro 5 cestujících. Helikoptéra měla mít ruské pístové motory Ivčenko Al-26GR. Motory byly umístěny v jednotkách na koncích křídel, rotor byl vždy nad touto jednotkou. Vývoj byl zdržen, čekalo se na příslušné motory do roku 1947, kdy proběhly pozemní a letové zkoušky (visení nad zemí a několik letů v malé výšce). Druhý prototyp vyrobený v tomtéž roce měl objemnější kabinu, byl upraven do sanitní verze a označen jako B-9. Tento stroj nikdy nevzlétl. Sovětská dopravní společnost Aeroflot nakonec o B-5 neprojevila zájem a vývoj byl zastaven. Stroj byl náchylný na přílišné vibrace a pnutí.\n\nBratuchin B-5\nBratuchin B-9\nBratuchin B-10\n\n\n\n\n"}
{"id": "872263", "url": "https://cs.wikipedia.org/wiki?curid=872263", "title": "7-simplex", "text": "7-simplex\n\nV geometrii je 7-simplex sedmirozměrnou analogií tetraedru.\n\nNásledující vzorce udávají, jaký je objem 7-simplexu, a jeho k-rozměrné povrchy (což je vždy obsah k-rozměrné stěny krát počet těchto stěn) v závislosti na hraně a.\nformula_1\nformula_2\nformula_3\nformula_4\nformula_5\nformula_6\nformula_7\n"}
{"id": "872266", "url": "https://cs.wikipedia.org/wiki?curid=872266", "title": "Bratuchin B-10", "text": "Bratuchin B-10\n\nBratuchin B-10 (jiným označením VNP - Vozdušnyj Nabludatelnyj Punk, rusky Братухин Б-10) byl prototyp sovětského dělostřeleckého pozorovacího vrtulníku vyvinutý konstrukční kanceláří OKB-3 Bratuchin v roce 1947. Vycházel z předchozího transportního typu B-5 a sanitního B-9.\n\nStroj měl sloužit jako pozorovací a průzkumný typ, měl zjišťovat škody způsobené nepříteli dělostřeleckou palbou. Tomu odpovídalo vojenské označení VNP (Vozdušnyj Nabludatelnyj Punk, vzdušné pozorovací stanoviště). Stejně jako B-5 a B-9 měl i B-10 dvojici protiběžných nosných rotorů vedle sebe na křídle zakončeném motorovými gondolami. Na hřbetu trupu přímo nad pilotní kabinou se nacházela kulovitá prosklená střelecká věž, která měla být v případě sériové produkce osazena pohyblivým 20 mm kanónem. Dvojice kanónů stejné ráže měla být instalována v kulovitém ocasním střelisti mezi ocasními plochami. V pilotním kokpitu seděli vedle sebe pilot a navigátor, místo pozorovatele bylo za nimi. Vrtulník mohl nést ještě 3 osoby nebo fotografické vybavení. Vstupní dveře byly na levém boku trupu.\n\nAčkoli byl vrtulník kladně hodnocen během zkušebního programu, vývoj byl v červnu 1948 zastaven. Letectvo začalo ztrácet důveru v tuto koncepci a začalo upřednostňovat vrtulníky klasické konfigurace (jeden hlavní a vyrovnávací rotor), kterou proslavil v USA ruský emigrant Igor Sikorskij.\n\nData z knihy \"The History of Soviet Aircraft from 1918\", Nemecek Vaclav, Londýn, 1986: Willow Books, str. 438-439, ISBN 0-00-218033-2\n\n\n\n"}
{"id": "872268", "url": "https://cs.wikipedia.org/wiki?curid=872268", "title": "8-simplex", "text": "8-simplex\n\nV geometrii je 8-simplex osmirozměrnou analogií tetraedru.\n\nNásledující vzorce udávají, jaký je objem 8-simplexu, a jeho k-rozměrné povrchy (což je vždy obsah k-rozměrné stěny krát počet těchto stěn) v závislosti na hraně a.\nformula_1\nformula_2\nformula_3\nformula_4\nformula_5\nformula_6\nformula_7\nformula_8\n"}
{"id": "872269", "url": "https://cs.wikipedia.org/wiki?curid=872269", "title": "Korunní pevnůstka Olomouc", "text": "Korunní pevnůstka Olomouc\n\nKorunní pevnůstka vznikla v rámci opevňování Olomouce, sloužila jako hlavní vstup do města. Korunní hradbu tvoří pětibodový bastion a dva půlbastiony, v areálu se také dochovala barokní prachárna a torzo empírové strážnice. Nyní je využívána pro seznámení se s historií olomoucké pevnosti a pro různá kulturní vystoupení.\n\nBudování pevnůstky bylo zahájeno v místě bývalé vesničky Závodí v roce 1754, vlastní korunní hradba vznikla v následujících dvou letech. Ve druhé polovině 19. století přibyly dvě budovy dělostřeleckých laboratoří. V jejím areálu se nacházely také kanovnické zahrady.\n\nPo zrušení olomoucké pevnosti zůstal areál v rukou armády a zároveň sloužil Olomoučanům jako příležitostná sušárna prádla. Definitivně byla Korunní pevnůstka uzavřena veřejnosti v roce 1945, kdy ji začala využívat armáda jako skladovací prostory. V roce 1967 byla její část proměněna na botanickou zahradu a rozárium a koncem 20. století předala armáda areál bezplatně městu, které ho od roku 2002 pronajímalo stavební firmě. V únoru 2008 prodalo statutární město Olomouc Korunní pevnůstku za symbolickou korunu občanskému sdružení (dnes spolku) Muzeum Olomoucké pevnosti z.s., které ve stejném roce začalo s její obnovou.\n\nV Korunní pevnůstce vzniká postupně oddechový areál určený široké veřejnosti. Jako zdroj oddechu a zábavy zde slouží muzeum o historii olomoucké pevnosti, amfiteátr nebo interaktivní centrum pro popularizaci věd Pevnost poznání.\n\nV objektu bývalé válečné prachárny byla 15. dubna 2013 otevřena nová expozice. Mapuje významnou vojenskou historii města Olomouce jako pevnosti a přináší řadu nových informací, s nimiž se veřejnost ještě neměla možnost seznámit. K vidění jsou mimo jiné fotografie, nákresy vojenských map i archeologické nálezy. V prvním patře muzea je vystaven sádrový model olomouckého opevnění akademického sochaře Jiřího Žlebka, který doplňují reprodukce malíře Otakara Suchana zachycující výjevy z vojenského života ve městě. Samotný objekt prachárny z roku 1758 je v České republice unikátní památkou svého druhu.\n\nV uplynulých letech se v Korunní pevnůstce uskutečnila řada kulturních akcí, na nichž vystoupily hvězdy jako Lucie Bílá, Láďa Křížek, Luboš Pospíšil, Katka Knechtová, skupina Nightwork, Wohnout, No Name, Tři sestry, Mandrage, Čechomor, Kryštof a ze zahraničních interpretů Beth Hart, Jethro Tull, Billy Talent, Papa Roach, Anastacia a mnoho dalších.\n"}
{"id": "872270", "url": "https://cs.wikipedia.org/wiki?curid=872270", "title": "9-simplex", "text": "9-simplex\n\nV geometrii je 9-simplex devítirozměrnou analogií tetraedru.\n\nNásledující vzorce udávají, jaký je objem 9-simplexu, a jeho k-rozměrné povrchy (což je vždy obsah k-rozměrné stěny krát počet těchto stěn) v závislosti na hraně a.\nformula_1\nformula_2\nformula_3\nformula_4\nformula_5\nformula_6\nformula_7\nformula_8\nformula_9\n"}
{"id": "872271", "url": "https://cs.wikipedia.org/wiki?curid=872271", "title": "Zrádce (Hvězdná brána: Hluboký vesmír)", "text": "Zrádce (Hvězdná brána: Hluboký vesmír)\n\nZrádce (v originále Subversion) je 1. řady americko-kanadského sci-fi seriálu .\n\nDr. Rushovi se zdá zvláštní sen, ve kterém vidí číslo 314 a setká se se skupinou lidí blízko opuštěného skladiště. Jde za plukovníkem Youngem a sdělí mu, co se mu zdálo. Ve snu se viděl, jak je v těle plukovníka Telforda a předává nějaké informace o projektu Icaros cizím lidem, kteří měli dokonce Tel'tak. Young je přesvědčen, že v tom má prsty Luciánská aliance.\n\nYoung volá poručíka Matthewa Scotta, aby mu řekl o svých zkušenostech s plukovníkem Telfordem. Scott si myslí, že Telford by mohl být zrádce a vysvětluje Youngovi, že Telford strávil rok v utajení v Luciánské Allianci. Luciánská Alliance zaútočila na pozemskou základnu a zabila 37 lidí. Telford, i když o tom věděl, tak to neoznámil. Telford pak tvrdil, že to bylo nezbytné, aby nebyl prozrazen.\n\nYoung mluví s Dr. Rushem v kontrolní místnosti. Vědí, že Telford se má za několik dní propojit přes komunikační kameny s Dr. Morrisonem a Rush nabízí Youngovi, že se s Telfordem vymění on a pokusí se kontaktovat Luciánskou Alianci. Young souhlasí, ale upozorní Rushe, že nebude mít žádnou ochranu. Později potká Young Camile Wrayovou, která chce vědět, proč místo Dr. Morrisona přebírá Dr. Rush. Young odmítá odpovědět, ale ujišťuje ji, že je to důležité.\n\nJakmile se Rush propojí, začne vystupovat jako Dr. Morisson. Mezitím si Telford všimne, že je v těle Dr. Rushe a ne v těle, které očekával. Young se tajně přenese do jednoho vojáka a jde si promluvit s generálem O'Neillem. Rozhodnou se Rushe sledovat a pověří tím Dr. Daniela Jacksona. Rush zatím nalézá v Telfordově domě klíč od bezpečnostní schránky s číslem 314. Jde do banky a ve schránce najde mobilní telefon. V historii volání najde jediné číslo a zavolá na něj. Předstírá volanému, že má pro něj důležité informace a domluví si schůzku. Na schůzku ho vyzvedne černá dodávka.\n\nMezitím se na \"Destiny\" Young pokouší z Telforda získat nějaké informace.\n\nRush je převezen na místo schůzky. Daniel se ukrývá na jedné ze střech. O'Neill mu vysílačkou říká, že plukovník Samantha Carterová, velící lodi \"George Hammond\", nemůže v oblasti použít transportní paprsek kvůli rušivému signálu. Přepadový tým je připraven vyrazit na Danielův příkaz. Na místo přijíždí další SUV a vystoupí Kiva, velitelka Luciánské Aliance. Kiva odhalí, že Rush není Telford, protože Rush neznal správné heslo a požaduje, aby jí řekl, kým je. Rush popírá její obvinění, ale když se Kiva ptá Rushe na její jméno a on nemůže odpovědět, tak Rushe omráčí. Kiva deaktivuje maskování Tel'taku a Rushe unese. Daniel volá přepadový tým, ale je příliš pozdě.\n\nV Tel'taku, který letí hyperprostorem, zatím Kiva mučí Rushe, aby jí prozradil, kým je. Nakonec Rush mučení podlehne a prozradí se. Kiva mu na oplátku odhalí jejich cíl. Našli podobnou planetu, na které byla zkopírována zařízení základny Icaros a chtějí použít bránu, aby se dostali na \"Destiny\". Mají však problémy s napájením a Rush jim má pomoci problém vyřešit. Na planetě se Rush seznámí s Olanem, vedoucím vědcem Aliance. Rush říká, že jeho práce je k ničemu a musí začít od začátku. Kiva Olana zabije pro jeho neschopnost.\n\nNa \"Destiny\" přichází generál O'Neill. Když O'Neill zpovídá Telforda, ten se přizná, že pracuje pro Luciánskou alianci, ale nechce prozradit nic víc. O'Neill odchází a Young vydává rozkaz Brodymu vypustit vzduch z místnosti, kde je Telford držen. Eli Wallace a Wrayová proti tomu protestují, ale marně. Telford má pět minut na to, aby promluvil, než se udusí.\n"}
{"id": "872273", "url": "https://cs.wikipedia.org/wiki?curid=872273", "title": "10-simplex", "text": "10-simplex\n\nV geometrii je 10-simplex desetirozměrnou analogií tetraedru.\n\nNásledující vzorce udávají, jaký je objem 10-simplexu, a jeho k-rozměrné povrchy (což je vždy obsah k-rozměrné stěny krát počet těchto stěn) v závislosti na hraně a.\nformula_1\nformula_2\nformula_3\nformula_4\nformula_5\nformula_6\nformula_7\nformula_8\nformula_9\nformula_10\n"}
{"id": "872274", "url": "https://cs.wikipedia.org/wiki?curid=872274", "title": "11-simplex", "text": "11-simplex\n\nV geometrii je 11-simplex jedenáctirozměrnou analogií tetraedru.\n\nNásledující vzorce udávají, jaký je objem 11-simplexu, a jeho k-rozměrné povrchy (což je vždy obsah k-rozměrné stěny krát počet těchto stěn) v závislosti na hraně a.\nformula_1\nformula_2\nformula_3\nformula_4\nformula_5\nformula_6\nformula_7\nformula_8\nformula_9\nformula_10\nformula_11\n"}
{"id": "872275", "url": "https://cs.wikipedia.org/wiki?curid=872275", "title": "University of Washington Plaza", "text": "University of Washington Plaza\n\nUniversity of Washington Plaza je mrakodrap postavený roku 1975 ve čtvrti University District města Seattlu v americkém státě Washington. Jedná se o 99 metrů vysokou věž se 22 podlažími, navrženou architektonickou společností NBBJ, která je nejvyšší budovou města nacházející se mimo jeho centrum. Původně byla postavena jako \"Safeco Plaza\", když měla sloužit pojišťovně Safeco jako sídlo společnosti. Až do roku 2006 byla obecně známá pod názvem \"Safeco Building\", než ji pojišťovna prodala univerzitě University of Washington za 130 milionů dolarů. Roku 2007 pojišťovna opustila budovu, částí obchodu byla rovněž koupě tří sousedních budov, jedné rezidenční budovy s 29 jednotkami, dvou parkovacích garáží a dvou pozemních parkovišť. Všechny budovy, nacházející se na americkém území severně od této budovy, jsou menší než tato budova.\n"}
{"id": "872276", "url": "https://cs.wikipedia.org/wiki?curid=872276", "title": "Ján Feješ", "text": "Ján Feješ\n\nJán Feješ (1909 – 1988) byl prokurátor politicky motivovaných komunistických monstrprocesech soudních procesů v 50. letech, později generální prokurátor ČSSR v letech 1969–1988.\n\nByl to prvorepublikový právník. V letech 1939 až 1969 působil jako prokurátor okresního, krajského státního zastupitelství, v letech 1969 až 1988 byl generální prokurátor ČSSR. Jako osobní přítel Gustáva Husáka se v roce 1969 stal federálním generálním prokurátorem. Zemřel v roce 1988. Zpráva generálního prokurátora ČSFR o stavu trestního řízení a výsledcích postihu funkcionářů bývalého režimu z října 1991 jej zmiňuje v souvislosti s řízením proti Stanislavu Babinskému.\n\nStátní prokuraturu zastupoval například v následujících vykonstruovaných procesech:\n\n"}
{"id": "872277", "url": "https://cs.wikipedia.org/wiki?curid=872277", "title": "Zapalice žluťuchovitá", "text": "Zapalice žluťuchovitá\n\nZapalice žluťuchovitá (\"Isopyrum thalictroides\") je druh rostliny z čeledi pryskyřníkovité (\"Ranunculaceae\"), jediný evropský zástupce rodu zapalice (\"Isopyrum\").\n\nJedná se o vytrvalou jednodomou bylinu s oddenkem, nejčastěji 15–30 cm vysokou. Stonky jsou lysé, listy jsou složené, dvakrát trojčetné, řapíkaté, na bázi s pochvami a palisty. Tvarem listů nápadně připomíná některé druhy rohu žluťucha (\"Thalictrum\"), odtud název. Lístky jsou široce obvejčité, většinou nepravidelně trojlaločné až trojsečné. Květy jsou oboupohlavné, uspořádány do hroznu, na asi 1,2–3,5 cm dlouhých stopkách, bílé, zřídka s růžovým nebo fialovým nádechem. Kališní lístky jsou korunovitě zbarvené (petaloidní), což je někdy interpretováno jako okvětí, kališních lístků je zpravidla 5–6. Korunní jsou kornoutovité v počtu 5–6, s nektárii. Ve střední Evropě kvete nejčastěji v březnu až v dubnu. Tyčinek je mnoho. Opylování pomocí hmyzu (entomogamie). Plodem je měchýřek, měchýřky jsou uspořádány v souplodí, jsou asi 6–8 mm dlouhé, na vrcholu s krátkým mírně zahnutým zobánkem. Počet chromozómů je 2n=14.\n\nJedná se o evropský druh, je rozšířen přibližně od Pyrenejí a Francie, přes jižní část střední Evropy, na jihovýchod sahá až do Bulharska, na východ po střední Ukrajinu. V České republice je nejčastější v karpatské části Moravy, ale roste i jinde na Moravě a ve východních Čechách, v Čechách se s ní setkáme i v Pojizeří, na Křivoklátsku a Karlštejnsku, jinde je vzácná nebo chybí. Je součást jarního aspektu některých lesů, především dubohabřin svazu \"Carpinion\" a suťových lesů sv. \"Tilio-Acerion\".\n\n \n \n"}
{"id": "872278", "url": "https://cs.wikipedia.org/wiki?curid=872278", "title": "Kremlička", "text": "Kremlička\n\nKremlička je české příjmení, jímž disponuje více nositelů:\n\n"}
{"id": "872280", "url": "https://cs.wikipedia.org/wiki?curid=872280", "title": "Spojené farmaceutické závody", "text": "Spojené farmaceutické závody\n\nSpojené farmaceutické závody (SFZ, později SPOFA) byly založeny roku 1946 (SPOFA n. p.) sloučením 14 farmaceutických firem znárodněných v roce 1945 (na Slovensku vznikly \"Lúčobné a farmaceutické závody\"). V roce 1948 došlo ke znárodnění 181 výroben a zbývajících velkoobchodů distribuce léčiv a vzniklo 42 podniků a velkoobchod.\n\nRoku 1952 se SPOFA rozdělila na národní podniky\n\nRoku 1990 dochází k rozdělení státního podniku SPOFA na nástupnické podniky\n\na výzkumné ústavy\n\nFirma skončila v likvidaci roku 2008 (Spofa a.s.).\n"}
{"id": "872281", "url": "https://cs.wikipedia.org/wiki?curid=872281", "title": "Římskokatolická farnost Homole u Panny", "text": "Římskokatolická farnost Homole u Panny\n\nŘímskokatolická farnost Homole u Panny (lat. \"Hummla\") je územní společenství římských katolíků v Homoli u Panny a okolí. Farnost organizačně spadá do litoměřického vikariátu, který je jedním z deseti vikariátů litoměřické diecéze.\n\nDo farnosti náleží území těchto obcí:\n\nVe farnosti se nacházejí a nacházely také další drobné sakrální stavby a pamětihodnosti. Stavby zničené v období totalitního režimu v Československu či v důsledku stavebních prací lze najít na webu \"Poškozené a zničené kostely, kaple a synagogy v České republice\" po zadání názvu lokality.\n\nPrvní zmínka o farní lokalitě Homole u Panny pochází z roku 1407. V roce 1786 zde byla zřízena lokálie a duchovní správu zajišťovali kaplani. Od roku 1787 jsou vedeny matriky. Vlastní farnost byla zřízena od roku 1852.\n\nZ důvodu efektivity duchovní správy byl vytvořen \"farní obvod\" (kolatura) farnosti Žitenice, jehož součástí je i farnost Homole u Panny, která je tak spravována \"excurrendo\".\n\n\n"}
{"id": "872282", "url": "https://cs.wikipedia.org/wiki?curid=872282", "title": "Židovský hřbitov v Koryčanech", "text": "Židovský hřbitov v Koryčanech\n\nŽidovský hřbitov v Koryčanech byl založen v 1. polovině 17. století. Nachází se asi 400 m severovýchodně od koryčanského náměstí a asi 300 m stejným směrem od zdejší bývalé synagogy při ulici Cihelny. Hřbitov je chráněn jako kulturní památka České republiky.\n\nNa ploše 3733 m se dochovalo asi 230 náhrobních kamenů (\"macev\") s nejstarším čitelným z roku 1674 a zbytky zdiva bývalé márnice.\n\nKoryčanská židovská komunita přestala existovat podle zákona z roku 1890. Do okupace se o hřbitov starala židovská obec v Kyjově.\n\n\n"}
{"id": "872283", "url": "https://cs.wikipedia.org/wiki?curid=872283", "title": "Mihajlo Mitrović", "text": "Mihajlo Mitrović\n\nMihajlo Mitrović (v srbské cyrilici Михајло Митровић, 1. září 1922, Čačak – 20. prosince 2018, Bělehrad) byl srbský architekt. Patřil k nejplodnějším srbským/jugoslávským architektům druhé poloviny 20. století.\n\nMihajlo Mitrović pocházel z rodiny vlastníků hotelu \"Beograd\" z Čačaku. Mládí strávil v Čačaku, později studoval na fakultě architektury Bělehradské univerzity, kterou úspěšně zakončil v roce 1948. Následně získal stipendium OSN a pobýval ve Francii a Dánsku.\n\nByl autorem urbanistických plánů pro Pirot, Niš, Zaječar, Trstenik, Banju Koviljaču, Lazarevac a Vrnjačku Banju. Mezi nejznámější stavby, které Mitrović projektoval, patří např. dominanta západní části Bělehradu (Genex Tower), hotel Putnik na Novém Bělehradu, rekreační zařízení \"Narcis\" v pohoří Zlatibor, nebo chrám Vasilije Ostrožského v Bělehradu. Mitrović byl jako architekt okouzlen moderními městy, jakými byla např. Brasilia a také brutalistickou architekturu. Jako avantgardní architekt navrhl řadu staveb, které vybočují i ze standardů jugoslávského brutalismu. Mezi ně patřil např. obytný dům v ulici Braće Jugovića kombinující beton i cihlu, a sídlo společnosti Energoinvest, které se nachází v ulici Despota Stefana v srbksé metropoli. \n\nV dobách existence SFRJ zastával pozici generálního tajemníka Svazu architektů Jugoslávie. Získal celou řadu domácích ocenění, v roce 1999 byl zvolen za prezidenta Akademie architektury.\n"}
{"id": "872284", "url": "https://cs.wikipedia.org/wiki?curid=872284", "title": "Jakovlev Jak-100", "text": "Jakovlev Jak-100\n\nJakovlev Jak-100 (původně označován jako Jak-22, rusky Як-22, Як-100) byl jednomotorový sovětský transportní vrtulník zkonstruovaný konstrukční kanceláří (OKB) Jakovlev v roce 1948. Postaveny byly 2 prototypy.\n\nV roce 1947 vypsalo velení sovětského letectva výběrové řízení na výrobu třímístného vrtulníku, který měl sloužit ke spojovacím a transportním účelům. Vzorem byl úspěšný americký vrtulník Sikorsky R-5 (H-5). Vývojem byli pověření tři letečtí konstruktéři – Ivan Pavlovič Bratuchin vyvinul typ Bratuchin B-11, Alexandr Sergejevič Jakovlev stroj Jakovlev Jak-100 a Michail Leontějevič Mil vrtulník GM-1 (budoucí Mil Mi-1).\n\nVrtulník Jak-100 byl navenek velmi podobný americkému stroji Sikorsky H-5 (R-5, Sikorsky S-51), byl klasické koncepce s jedním hlavním rotorem a jedním vyrovnávacím ocasním rotorem. Pohon zajišťoval jeden motor Ivčenko AI-26GRFL s maximálním výkonem 575 hp. Posádka měla v proskleném kokpitu vynikající výhled. První prototyp prodělal první let v roce 1948, druhý prototyp s několika úpravami o rok později.\n\nV červnu 1950 byly dokončeny tovární letové zkoušky, vrtulník splnil úspěšně i státní leteckou atestaci a byl doporučen Státní komisí pro sériovou výrobu. K té nedošlo, sovětská vláda rozhodla o sériové výrobě obdobně výkonného a o něco rychleji zkonstruovaného typu Mil Mi-1, který se stal první sériově vyráběnou helikoptérou v Sovětském svazu.\n\nData z: Aviastar.org\n\n\n\n"}
{"id": "872285", "url": "https://cs.wikipedia.org/wiki?curid=872285", "title": "Vojenská hranice", "text": "Vojenská hranice\n\nVojenská hranice (též označována jako Krajina, srbochorvatsky Војна Крајина/Vojna Krajina, maďarsky Határőrvidék, německy Militärgrenze, rumunsky Graniţa Militară) je označení pro pásmo v příhraničí Habsburské monarchie (později Rakousko-Uherska) v jejích jižních oblastech a Osmanskou říší.\n\nVojenská hranice vznikla proti hrozbě, kterou představovali Osmanští Turci. Byla vytvořena na konci 17. století po uzavření Karlovického míru, kdy byli Turci zatlačeni až za řeku Sávu. Zde se potom vojenská hranice rozkládala. Její nejzápadnější část byla v oblasti pohoří Velebit, nedaleko hranic s Bosnou a Hercegovinou, a nejvýchodnější část až v rumunských Karpatech, na hranici s Valašskem. Nejdéle však existovala západní sekce Vojenské hranice, která přetínala v různých směrech území dnešního Chorvatska.\n\nZ druhé strany hranice, na území Bosny a Hercegoviny, byla podobným způsobem zřízena tzv. Bosenská krajina, která měla chránit turecké území před případnými rakouskými nájezdy. Rozkládala se podél severní hranice Bosny až po Cazin (tzv. Cazinská krajina). Jak na území habsburské Vojenské hranice, tak i z turecké strany, byly vybudovány četné pevnosti a systémy opevnění.\nÚzemí Vojenské hranice bylo správně rozděleno na několik celků. V jižní části Sedmihradska existovala tzv. \"Sedmihradská vojenská hranice\", mezi soutěskou Đerdap a Zemunem pak tzv. \"Banátská vojenská hranice\", od města Zemun (předměstí srbské metropole Bělehradu) až po Novsku dále \"Slavonská vojenská hranice\" a zbytek (část Dalmácie, oblast pohoří Papuk) pak byla tzv. \"Chorvatskou vojenskou hranicí\".\n\nDůvodem pro jeho zřízení byl rychlý postup osmanského vojska, neboť Turci v 20. letech 16. století úspěšně obsadili Jajce, Banja Luku a postupovali severně směrem na Vídeň, kterou se v roce 1529 pokusili dobýt. Rakouský císař Ferdinand I. Habsburský proto inicioval vznik opevněných zón, které se táhly přes území dnešního Chorvatska a západní částí Uher až na Slovensko, aby znemožnil další postup Turků.\n\nZmíněné území bylo roku 1578 vyjmuto z vlády chorvatského bána a začleněno přímo pod ústřední velení z Vídně. Kromě osmanských záborů tedy i toto správní opatření ještě více zmenšilo oblast chorvatského státu, což dalo na chorvatském zemském sněmu vzniknout sousloví, označujícímu zemi za „zbytky zbytků kdysi slavného království Chorvatského“ (). Jediným územím, které nebylo dotčeno válkou v té době, bylo totiž Záhoří (Zagorje), kam se sestěhovala většina zbylé šlechty. I Záhoří však bylo zatíženo vysokými daněmi, neboť vedení válek s Turky bylo nesmírně drahé. \nV pohraničním pásmu, které na chorvatském území sledovalo linii měst Senj–Otočac–Slunj–Glina–Hrastovica–Sisak–Ivanić Grad–Koprivnica–Križevci–Đurđevac–Drnje byla budována opevnění, která měla podobu masivních pevností, ale i menších soustav opevněných objektů. Jelikož toto území bylo nebezpečné, obývali ho tzv. hraničáři. Ti byli zpočátku německy mluvící a v pozdějších letech je doplnilo převážně pravoslavné obyvatelstvo. To se v dobách jihoslovanských obrozeneckých a národně-formujících procesů identifikovalo jako srbské. Těm, kteří přicházeli na území Vojenské hranice a chtěli sloužit jako hraničáři, byly slibovány četné výhody, mezi které patřily daňové úlevy a především půda. Kolonisté dostávali nemalé příděly země, na níž hospodařili.\nBěhem revolučního roku 1848 bylo početně silné vojsko z hraniční oblasti využito pro zastavení nepokojů v Uhrách a v Italy osídlených oblastech Rakouské říše. Obyvatelstvo Krajiny bylo pro Rakousko dobře dostupný zdroj vojenské síly, kterou mohlo využívat jak pro boje za svými hranicemi, tak i potírání domácích vzpour. V roce 1863 se např. uvažovalo o jeho nasazení k potlačení povstání v rakouské části Polska.\n\nChorvatští obrozenci a vzdělanci považovali Vojenskou hranici za jedno z neštěstí, které rozdělilo chorvatské země na několik částí; Dalmácie a Istrie byly součástí Předlitavska, většina Chorvatska součástí Zalitavska a značné části země byly právě součástí Vojenské hranice. Za svůj cíl považovali sjednocení chorvatských zemí a připojení Vojenské hranice k Chorvatsku bylo považováno za první krok k dosažení tohoto cíle. Další směřování oblasti bylo rovněž i předmětem tehdejší mezinárodní politiky a vyjednávalo se o ní. Srbsko mělo rovněž zájem na připojení tohoto území, avšak nakonec větší úsilí vynaložilo na propagandistickou a aktivistickou činnost v Bosně a Hercegovině, spíše než v Krajině. Důvodem byla skutečnost, že udržovat tajné styky a organizovat protistátní akce mezi srbským obyvatelstvem z Vojenské hranice bylo finančně nad možnosti tehdejšího chudého a nerozvinutého obrenovićovského Srbska.\n\nObyvatelstvo Vojenské hranice bylo smíšené. Podle sčítání lidu z roku 1857 ho tvořili z 59 % katolíci a z 40 % pravoslavní. Celkem měla 675 817 obyvatel.\n\nRozsah území Vojenské hranice se nicméně měnil. V roce 1851 byla zrušena nejvýchodnější Sedmihradská vojenská hranice a o dvacet let později (1871) pak i Banátská část Vojenské hranice (vzhledem k tomu, že Srbsko vyhlásilo v roce 1868 nezávislost na Osmanské říši).\n\nNejvýznamnější vojevůdci, kteří spravovali vojenskou hranici byli Evžen Savojský a Josip Jelačić.\n\nV roce 1881 (tři roky poté, co byla na Berlínském kongresu Bosna a Hercegovina dána pod správu Rakousko-Uherska) byla Vojenská hranice připojena k Chorvatsku. Tím se značně zkrátila jižní a východní chorvatská hranice (např. připojeny byly oblasti okolo Pakrace, celá Lika, Kordun a další místa) a také značně rozšířilo chorvatské území. Znamenalo to ovšem také, že se chorvatská společnost národnostně rozrůznila, neboť se její součástí stal nemalý počet Srbů. V Záhřebu politická reprezentace (převážně Strana práva) tento proces uvítala, ovšem i dále kritizovala, že některé oblasti, které jsou osídleny převážně chorvatským obyvatelstvem, se nacházejí i nadále mimo území Chorvatského trojjediného království.\n\nVojenská hranice byla (převážně ve své dalmatské části) velmi chudou a nerozvinutou oblastí. Venkovské oblasti byly navíc přelidněné. Krasové podloží nedávalo příliš dobré podmínky pro zemědělství a tak obyvatelstvo, převážně srbské odcházelo do větších měst. Tím začal být v chorvatských městech postupně, avšak pozvolna, zastupován srbský prvek. Podobný problém byl ovšem typický pro nemalou část chorvatského venkova; špatné životní podmínky byly také i např. v oblasti Záhoří (Zagorje) i jinde.\n\nVojenská hranice jako převážně Srby osídlená oblast značně strádala během druhé světové války. Nedlouho po vyhlášení NDH byly přijaty první protisrbské zákony, které byly podobné, či ještě přísnější jako německé protižidovské. Několik měsíců po vyhlášení fašistického Chorvatska začalo místní obyvatelstvo vést organizovaný odpor. Kromě pozůstatků královské armády se k odporu rozhodlo i venkovské obyvatelstvo. Jeho potenciál velmi rychle dokázala využít komunistická strana a zorganizovat partyzánské povstání. Po celé období druhé světové války tak byla oblast býv. Vojenské hranice místem, kde se koncentrovaly partyzánské síly a kde neměla chorvatská fašistická vláda fakticky žádnou moc, či vliv.\n\nV dobách existence socialistické Jugoslávie byla Vojenská hranice součástí Chorvatska (její východní část byla po dlouhých a bouřlivých diskuzích připojena nakonec k Srbsku). V ústavě chorvatské socialistické republiky bylo rovněž stanoveno, že konstitutivními národy republiky jsou Chorvati a Srbové. I přes značné investice, které socialistický stát do oblasti Krajiny usměrnil, byla hospodářská zaostalost především dalmatské části Krajiny nesmírná. V roce 1977 byla dokonce poprvé přiznána za nerozvinutou oblast (do této kategorie již patřilo např. Kosovo, Makedonie, či Bosna a Hercegovina).\n\nZe stěhování pravoslavného obyvatelstva a jejich usídlením na tomto území vyplynuly v 90. letech 20. století některé problémy spojené s rozpadem Jugoslávie. Území bývalé Vojenské hranice bylo místem, kde vypukly první střety, (Balvanová revoluce, vyhlášení válečného stavu v Kninu v srpnu 1990, tzv. Krvavé velikonce v březnu 1991). Srbské obyvatelstvo rázně odmítlo politické změny v Chorvatsku; namísto demokratizace společnosti po 40 letech komunistické vlády v nich vidělo pokus o obnovení Nezávislého státu Chorvatsko. Ke konci roku 1991 se nakonec oblast odtrhla od Chorvatska, a znovu připojila k Jugoslávii jako SAO Krajina, později Republika Srbská Krajina. V této chvíli však již byly jak Jugoslávie, tak i Chorvatsko, prakticky ve válečném stavu. Válku ukončila až mohutná operace Bouře (Oluja) v létě 1995, během níž bylo srbské obyvatelstvo z většiny Srbské Krajiny (kromě Východní Slavonie) chorvatskou armádou vyhnáno či samo ve strachu uprchlo. Už tak jedna z nejzaostalejších oblastí Chorvatska zůstala po válce zpustošená a vylidněná a její obnova probíhá jen pomalu. Smutným pozůstatkem jsou velké zaminované oblasti.\n\n\n"}
{"id": "872291", "url": "https://cs.wikipedia.org/wiki?curid=872291", "title": "Kanton Bourgneuf-en-Retz", "text": "Kanton Bourgneuf-en-Retz\n\nKanton Bourgneuf-en-Retz (fr. \"Canton de Bourgneuf-en-Retz\") je francouzský kanton v departementu Loire-Atlantique v regionu Pays de la Loire. Tvoří ho šest obcí.\n\n"}
{"id": "872292", "url": "https://cs.wikipedia.org/wiki?curid=872292", "title": "Kanton Guémené-Penfao", "text": "Kanton Guémené-Penfao\n\nKanton Guémené-Penfao (fr. \"Canton de Guémené-Penfao\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872293", "url": "https://cs.wikipedia.org/wiki?curid=872293", "title": "Kanton Moisdon-la-Rivière", "text": "Kanton Moisdon-la-Rivière\n\nKanton Moisdon-la-Rivière (fr. \"Canton de Moisdon-la-Rivière\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872294", "url": "https://cs.wikipedia.org/wiki?curid=872294", "title": "Kanton Montoir-de-Bretagne", "text": "Kanton Montoir-de-Bretagne\n\nKanton Montoir-de-Bretagne (fr. \"Canton de Montoir-de-Bretagne\") je francouzský kanton v departementu Loire-Atlantique v regionu Pays de la Loire. Tvoří ho čtyři obce.\n\n"}
{"id": "872295", "url": "https://cs.wikipedia.org/wiki?curid=872295", "title": "Římskokatolická farnost Proboštov", "text": "Římskokatolická farnost Proboštov\n\nŘímskokatolická farnost Proboštov (lat. \"Proboschtium\") je územní společenství římských katolíků v Proboštově a okolí. Farnost organizačně spadá do litoměřického vikariátu, který je jedním z deseti vikariátů litoměřické diecéze.\n\nDo farnosti náleží území těchto obcí:\n\nVe farnosti se nacházejí také další drobné sakrální stavby a pamětihodnosti.\n\nPrvní zmínka o farní lokalitě v Proboštově pochází z roku 1188. Již v roce 1363 zde byla plebánie. Matriky jsou vedeny od roku 1674.\n\nZ důvodu efektivity duchovní správy byl vytvořen \"farní obvod\" (kolatura) farnosti Žitenice, jehož součástí je i farnost Proboštov, která je tak spravována \"excurrendo\".\n\n\n"}
{"id": "872296", "url": "https://cs.wikipedia.org/wiki?curid=872296", "title": "Kanton Nort-sur-Erdre", "text": "Kanton Nort-sur-Erdre\n\nKanton Nort-sur-Erdre (fr. \"Canton de Nort-sur-Erdre\") je francouzský kanton v departementu Loire-Atlantique v regionu Pays de la Loire. Tvoří ho šest obcí.\n\n"}
{"id": "872297", "url": "https://cs.wikipedia.org/wiki?curid=872297", "title": "Kanton Saint-Étienne-de-Montluc", "text": "Kanton Saint-Étienne-de-Montluc\n\nKanton Saint-Étienne-de-Montluc (fr. \"Canton de Saint-Étienne-de-Montluc\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872298", "url": "https://cs.wikipedia.org/wiki?curid=872298", "title": "Kanton Saint-Gildas-des-Bois", "text": "Kanton Saint-Gildas-des-Bois\n\nKanton Saint-Gildas-des-Bois (fr. \"Canton de Saint-Gildas-des-Bois\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872299", "url": "https://cs.wikipedia.org/wiki?curid=872299", "title": "Kanton Saint-Herblain-Est", "text": "Kanton Saint-Herblain-Est\n\nKanton Saint-Herblain-Est (fr. \"Canton de Saint-Herblain-Est\") je francouzský kanton v departementu Loire-Atlantique v regionu Pays de la Loire. Tvoří ho pouze východní část města Saint-Herblain.\n"}
{"id": "872300", "url": "https://cs.wikipedia.org/wiki?curid=872300", "title": "Kanton Saint-Herblain-Ouest-Indre", "text": "Kanton Saint-Herblain-Ouest-Indre\n\nKanton Saint-Herblain-Ouest-Indre (fr. \"Canton de Saint-Herblain-Ouest-Indre\") je francouzský kanton v departementu Loire-Atlantique v regionu Pays de la Loire. Tvoří ho západní část města Saint-Herblain a obec Indre.\n"}
{"id": "872302", "url": "https://cs.wikipedia.org/wiki?curid=872302", "title": "Kanton Saint-Julien-de-Vouvantes", "text": "Kanton Saint-Julien-de-Vouvantes\n\nKanton Saint-Julien-de-Vouvantes (fr. \"Canton de Saint-Julien-de-Vouvantes\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872303", "url": "https://cs.wikipedia.org/wiki?curid=872303", "title": "Kanton Saint-Mars-la-Jaille", "text": "Kanton Saint-Mars-la-Jaille\n\nKanton Saint-Mars-la-Jaille (fr. \"Canton de Saint-Mars-la-Jaille\") je francouzský kanton v departementu Loire-Atlantique v regionu Pays de la Loire. Tvoří ho šest obcí.\n\n"}
{"id": "872304", "url": "https://cs.wikipedia.org/wiki?curid=872304", "title": "Wilton Felder", "text": "Wilton Felder\n\nWilton Felder (31. srpna 1940 Houston, Texas, USA) – 27. září 2015) byl americký saxofonista a baskytarista. V roce 1960 byl zakládajícím členem skupiny The Jazz Crusaders, která se později přejmenovala na The Crusaders a Felder v ní působil i poté. Spolupracoval rovněž s hudebníky, jako jsou Milt Jackson (\"Memphis Jackson\", 1970), Jimmy Smith (\"Root Down\", 1972), John Cale (\"Paris 1919\", 1973) nebo Dizzy Gillespie (\"Free Ride\", 1977) a další. Rovněž vydal několik sólových alb. Zemřel roku 2015 ve věku 75 let.\n\n"}
{"id": "872305", "url": "https://cs.wikipedia.org/wiki?curid=872305", "title": "Kanton Saint-Nazaire-Centre", "text": "Kanton Saint-Nazaire-Centre\n\nKanton Saint-Nazaire-Centre (fr. \"Canton de Saint-Nazaire-Centre\") je francouzský kanton v departementu Loire-Atlantique v regionu Pays de la Loire. Tvoří ho pouze centrum města Saint-Nazaire.\n"}
{"id": "872306", "url": "https://cs.wikipedia.org/wiki?curid=872306", "title": "Kanton Saint-Nazaire-Est", "text": "Kanton Saint-Nazaire-Est\n\nKanton Saint-Nazaire-Est (fr. \"Canton de Saint-Nazaire-Est\") je francouzský kanton v departementu Loire-Atlantique v regionu Pays de la Loire. Tvoří ho pouze východní část města Saint-Nazaire.\n"}
{"id": "872307", "url": "https://cs.wikipedia.org/wiki?curid=872307", "title": "Kanton Saint-Nazaire-Ouest", "text": "Kanton Saint-Nazaire-Ouest\n\nKanton Saint-Nazaire-Ouest (fr. \"Canton de Saint-Nazaire-Ouest\") je francouzský kanton v departementu Loire-Atlantique v regionu Pays de la Loire. Tvoří ho pouze západní část města Saint-Nazaire.\n"}
{"id": "872308", "url": "https://cs.wikipedia.org/wiki?curid=872308", "title": "12-simplex", "text": "12-simplex\n\nV geometrii je 12-simplex dvanáctirozměrnou analogií tetraedru.\n\nNásledující vzorce udávají, jaký je objem 12-simplexu, a jeho k-rozměrné povrchy (což je vždy obsah k-rozměrné stěny krát počet těchto stěn) v závislosti na hraně a.\nformula_1\nformula_2\nformula_3\nformula_4\nformula_5\nformula_6\nformula_7\nformula_8\nformula_9\nformula_10\nformula_11\nformula_12\n"}
{"id": "872309", "url": "https://cs.wikipedia.org/wiki?curid=872309", "title": "Kanton Saint-Nicolas-de-Redon", "text": "Kanton Saint-Nicolas-de-Redon\n\nKanton Saint-Nicolas-de-Redon (fr. \"Canton de Saint-Nicolas-de-Redon\") je francouzský kanton v departementu Loire-Atlantique v regionu Pays de la Loire. Tvoří ho čtyři obce.\n\n"}
{"id": "872311", "url": "https://cs.wikipedia.org/wiki?curid=872311", "title": "Barokní pop", "text": "Barokní pop\n\nBarokní pop je hudební žánr inspirovaný barokní hudbou a popem.\n\nMezi významné interprety žánru z šedesátých let patří například skupiny Love, The Beach Boys, Bee Gees nebo The Zombies. Později tento žánr hráli například Lana Del Rey, The Decemberists, Arcade Fire nebo Bon Iver. V dnešní době je známý umělec Woodkid.\n"}
{"id": "872314", "url": "https://cs.wikipedia.org/wiki?curid=872314", "title": "Josef Ryšavý", "text": "Josef Ryšavý\n\nJosef Ryšavý (6. ledna 1884, Stráž nad Nežárkou – 4. ledna 1967, Praha) byl profesor nižší a vyšší geodezie na Českém vysokém učení technickém v Praze. V akademickém roce 1947–1948 byl jeho rektorem.\n\nNarodil se v rodině Josefa Ryšavého, hospodářského příručího na velkostatku ve Stráži nad Nežárkou, a jeho manželky Antonie, rozené Lintnerové. Z církve římskokatolické přestoupil k církvi československé v roce 1921. V matrice narozených dále dohledáni sourozenci Adolf (1882-??) a Františka (1887-??).\n\nV roce 1910 byl Josef Ryšavý, tehdejší asistent na ČVUT v Praze, prohlášen doktorem věd technických.\n\nPro školní rok 1930/1931 byl zvolen děkanem na vysoké škole speciálních nauk při ČVUT.\n\n\n\n"}
{"id": "872321", "url": "https://cs.wikipedia.org/wiki?curid=872321", "title": "Keith Morris", "text": "Keith Morris\n\nKeith Morris může být:\n\n"}
{"id": "872331", "url": "https://cs.wikipedia.org/wiki?curid=872331", "title": "Nipkowův kotouč", "text": "Nipkowův kotouč\n\nNipkowův kotouč je mechanické zařízení, které umožnilo přenos obrazu na dálku tím, že obsah obrazu převedlo řádkováním na jeden světelný a elektrický průběh. Vynalezl jej roku 1884 německý technik Paul Nipkow a na jeho základě předvedl skotský inženýr John Logie Baird roku 1925 první televizní přenos.\n\nNeprůhledný kotouč, který se rychle otáčí, má po obvodě malé otvory, rozložené po spirále. Počet otvorů odpovídá počtu řádků, rozdíl mezi vzdáleností prvního a posledního otvoru od středu určuje výšku skenovaného obrazu a vzdálenost sousedních otvorů, měřená po kružnici, určuje šířku obrazu. V každém okamžiku je nad obrazem právě jeden z otvorů, takže celý obraz se během jedné otáčky kotouče sejme jedním fotocitlivým čidlem jako časový průběh jasu. Pokud se tento elektrický signál přenese do přijímače, může se jím modulovat zdroj světla a druhý Nipkowův kotouč, který se otáčí synchronně s vysílacím, vytvoří obraz odpovídající originálu.\n\nStarší pokusy o přenos obrazu potřebovaly pro každý bod obrazu jeden fotocitlivý snímač a jeden modulovaný zdroj světla na přijímací straně. Nipkowův vynález ukázal cestu, jak obsah obrazu převést řádkováním na jediný signál. Mechanické provedení mělo ovšem dvě vážné nevýhody: kotouč musel být mnohem větší než snímaný obraz a celé zařízení mělo mizivou světelnost, danou velikostí otvorů v kotouči. Typický kotouč mechanického televizoru o průměru 30 cm vytvořil obrázek o velikosti poštovní známky. Tyto vady odstranil až Zworykinův ikonoskop a obrazovka s elektronickým vychylováním paprsku, vynalezené ve 30. letech 20. století. Nicméně v letech 1930-1935 vysílala britská BBC televizní obraz o 30 řádcích s využitím Nipkowova kotouče.\n\nObdobu Nipkowova kotouče užívají některé konfokální mikroskopy a další optické přístroje.\n\n\n\n"}
{"id": "872335", "url": "https://cs.wikipedia.org/wiki?curid=872335", "title": "Synagogy v Kroměříži", "text": "Synagogy v Kroměříži\n\nSynagogy v Kroměříži stávaly v zaniklém židovském ghettu.\n\nPrvní, a tedy nejstarší synagoga, jejíž stáří není známo, stávala zřejmě nejpozději od 16. století ve Vodní ulici. Byla zbořena v roce 1656.\nDruhý templ, který v letech 1689–1693 postavil v Moravcově ulici zednický mistr Matyáš Parst podle plánů stavitele Giovanniho Pietra Tencally, byla barokní stavba takzvaného lvovského typu. Byl zbořen v roce 1921 a na jeho místě je dnes zahrada. Hugo Gold uvádí, že byl zbořen již roku 1908.\n\nTřetí, novodobou synagogu postavil v letech 1909–1910 na dnešním Komenského náměstí stavitel Ladislav Mesenský podle návrhu veleznámého vídeňského architekta, přerovského rodáka Jakoba Gartnera.\n\nKroměřížský templ byl vyveden v novorománském slohu s orientálními maurskými prvky. Stavba byla slavnostně otevřena roku 1910.\n\nJednalo se o samostatně stojící čtvercovou sakrální stavbu bazilikálního typu, s jedním centrálním dómem a dvěma postranními věžemi. Nad portálem bylo velké rozetové okno s motivem Davidovy hvězdy, v půlobloukou nad ním hebrejský žalm כי ביתי בית תפילה יקרא לכל העמים - \"\"Můj dům se bude nazývat domem modlitby pro všechny národy\"\" (Izajáš 56:7).\n\nTvaroslovím a celkovou koncepcí templ odkazoval ke Gartnerovým předchozím, velmi podobně řešeným stavbám; synagogám v Opavě (r. 1895) či v Olomouci (r. 1897). \nStavební plány architekta Jakoba Gartnera - 1898\n\nKroměřížská židovská komunita přestala fakticky existovat v roce 1940. Roku 1942 nacisté synagogu vyhodili do vzduchu. \"\"Stalo se tak v listopadu 1942. Demolici provedla německá posádka, která měla s odstřelem velké problémy a musela jej několikrát opakovat. Materiál ze zbořené stavby si rozebrali místní obyvatelé,“\" uvádí Jitka Zezulová, ředitelka Státního okresního archivu v Kroměříži.\n\nNa pozemku, kde stávala, byl v roce 1994 odhalen památník kroměřížským obětem holokaustu od Olbrama Zoubka.\n\nVirtuální rekonstrukci synagogy, včetně mnoha 3D vizualicí, se v roce 2013 věnoval ve své diplomové práci David Křesťan z Technické univerzity ve Vídni.\n\n\n"}
{"id": "872339", "url": "https://cs.wikipedia.org/wiki?curid=872339", "title": "Poslední otázka", "text": "Poslední otázka\n\nPoslední otázka ( „The Last Question“) je vědeckofantastická povídka spisovatele Isaaca Asimova, která vyšla poprvé v listopadu 1956 v časopise \"Science Fiction Quarterly\". Byla následně zařazena do povídkových sbírek, např. \"Nine Tomorrows\" (1959), \"Opus 100\" (1969), \"The Best of Isaac Asimov\" (1973) a \"Robot Dreams\" (1986). Česky vyšla např. ve sbírce \"Sny robotů\" (1996).\n\nPovídka pojednává o bilionech let evoluce lidstva a počítačů. Jedním z vedlejších témat povídky je miniaturizace počítačů, konkrétně počítače Multivac, jenž se objevuje i v dalších autorových povídkách, např. „Stroj, který vyhrál válku“, „Úhel pohledu“, „Žertéř“. Poslední otázka je jedna ze tří autorových nejoblíbenějších povídek vedle „Dvěstěletý člověk“ (anglicky „The Bicentennial Man“) a „Ošklivý chlapeček“ (anglicky „The Ugly Little Boy“), přičemž je z nich nejoblíbenější.\n\n\nPovídka je rozčleněna do několika příběhů, časový rozdíl mezi prvním a posledním příběhem je více než 10 000 000 000 000 let (10 bilionů).\n14. května 2061 dal ústřední počítač Microvac odpověď na otázku, jak efektivně využívat sluneční energii a zbavit se tak závislosti na docházejících pozemských energetických zdrojích (uhlí, uran). S novým zdrojem energie je nyní lidstvo schopno kosmických letů za hranice Sluneční soustavy. Nastává expanze lidské rasy do vesmíru.\n\nDva technici obsluhující Multivac - Alexander Adell a Bertram Lupov - se baví o dalším vývoji. Skeptický Lupov se s Adelem vsadí o 5 $, že na otázku zda je možné zvrátit proces entropie ve vesmíru odpoví Multivac záporně. Multivac vytiskne odpověď na pásku, kde stojí nicneříkající text: „NEDOSTATEČNÁ DATA PRO SMYSLUPLNOU ODPOVĚĎ.“\n\nJerrod se ženou Jerrodine a dcerami Jerrodette I. a Jerrodette II. cestuje na planetu X-23. Lidstvo za pomoci počítače Microvacu (vyspělejší verze Multivacu) ovládlo technologii skoku hyperprostorem a kolonizaci Galaxie už nic nestojí v cestě. Při rozhovoru manželů se jedna z dcer zeptá, co je to entropie (Jerrod to slovo zmínil v kontextu, že za miliardy let vesmír skončí). Jerrod dceři vysvětlí, že je to opotřebovávání vesmíru, jako když se opotřebovává její robot na hraní. Holčička se zeptá, jestli se pak nedají jen jednoduše vyměnit baterie. Jerrod jí chce vysvětlit, že těmi bateriemi jsou hvězdy a až vyhasnou, další nebudou. To děvčátko zarmoutí, řekne, ať se zeptá počítače Microvacu, jak hvězdy zapnout. Otec jí chce zlepšit náladu a tak zformuluje otázku (de facto stejnou, jako položil v minulosti technik Adell), jak zvrátit entropii. Dostane se mu odpovědi: „NEDOSTATEČNÁ DATA PRO SMYSLUPLNOU ODPOVĚĎ.“\n\nUplyne 20 000 let od vynálezu zpracování sluneční energie a Galaxie je již zcela osídlena lidmi. Populace se každých 10 let zdvojnásobuje, protože bylo dosaženo teoretické nesmrtelnosti. Vyvstává i potřeba nových zdrojů energie, neboť lidská civilizace spotřebovává ročně 2 slunečně-energetické jednotky, přičemž samotná galaxie jich za rok vyzáří 1 000. VJ-23X z Lamethu a\nMQ-17J z Nicronu se baví o nesmrtelnosti a spotřebě energie a řeč se stočí na zánik vesmíru. Opět padne stejná otázka, kterou ústřední počítač Galaktický AC (galaktická verze Microvacu) zodpoví takto: „NEDOSTATEČNÁ DATA PRO SMYSLUPLNOU ODPOVĚĎ.“\n\nLidé se pomalu zbavují svých fyzických těl a vesmírem krouží pouze jejich mentální formy, mysl. Téměř všechny galaxie už jsou obsazeny a ve vesmíru začíná docházet místo. Zee Prime chce od ústředního počítače vědět, která galaxie je ta, kde vzniklo lidstvo. Když se dozví, že se v ní právě nachází, chce vědět, co se stalo s původní hvězdou (Sluncem). Z té se stala nova. I Zee Prime se zeptá, jak je možné zabránit smrti hvězd, Vesmírný AC (ústřední počítač, jehož velká část leží v hyperprostoru) nedokáže dát konkrétní odpověď: „NEDOSTATEČNÁ DATA PRO SMYSLUPLNOU ODPOVĚĎ.“\n\nLidstvo se (mentálně) transformovalo do jediné ohromné entity zvané jednoduše Člověk. Vesmír je na pokraji zániku, naprostou většinu hvězd tvoří bílí trpaslíci. Zbývá poslední 1 000 000 000 let (1 miliarda) a Člověk chce vědět, jak tomu zabránit. Ústřední počítač zvaný Kosmický AC nacházející se celý v hyperprostoru sdělí: „NEMÁM ZATÍM DOSTATEČNÁ DATA PRO SMYSLUPLNOU ODPOVĚĎ“ a dodá, že mu stejná otázka byla v minulosti položena několikrát. Na odpovědi stále pracuje. To Člověka uspokojí.\n\nUplyne poslední miliarda let a vesmír zčerná, už jej neosvětluje jediná hvězda, všechny vyhasly. Člověk postupně splynul s ústředním počítačem AC, a ještě než odešel navždy, zeptal se ho, jestli se nedá zařídit vznik nového vesmíru. Počítač stále není schopen poskytnout uspokojivou odpověď: „NEMÁM ZATÍM DOSTATEČNÁ DATA PRO SMYSLUPLNOU ODPOVĚĎ.“\n\nHmota, energie, prostor, čas - to vše skončilo. Existuje pouze AC v hyperprostoru. Všechny otázky byly zodpovězeny, zbývá jediná, kterou je třeba vyřešit. Dokud se to nepodaří, AC se nemůže vypnout. Po časově neurčené době (čas neexistuje) AC přijde na řešení. Když už není žádný člověk, kterému by odpověděl, musí se spokojit s názornou demonstrací. AC během své doby nashromáždil veškerá možná data, která existovala v zaniklém vesmíru. Po pečlivě připraveném programu zahájí proces vytváření nového vesmíru slovy „BUDIŽ SVĚTLO!“\n\nČesky vyšla povídka v následujících sbírkách nebo antologiích:\n\nPod názvem Poslední otázka:\n\n\n"}
{"id": "872341", "url": "https://cs.wikipedia.org/wiki?curid=872341", "title": "Wally Henschelová", "text": "Wally Henschelová\n\nWally Henschelová (9. září 1893, Hamburk – 13. prosince 1988, Miami, USA) byla německá a později americká šachistka, zpěvačka a učitelka hry na klavír.\n\nByla židovského původu a do USA emigrovala roku 1939. Dvakrát se zúčastnila turnaje o titul mistryně světa v šachu (1930 v Hamburku, kdy obsadila třetí místo, a 1931 v Praze, kdy skončila pátá).\n\nJako jediná porazila na turnaji Mistrovství světa v šachu žen Věru Menčíkovou a sice v roce 1930.\n\nV následující partii jako jediná porazila na mistrovství světa Věru Menčíkovou.\n\nWally Henschelová – Věra Menčíková (Hamburg 1930)\n\n1. d4 Jf6 2. c4 g6 3. Jc3 Sg7 4. Jf3 0–0 5. e4 d6 6. Se2 Jbd7 7. 0–0 e5 8. Sg5 h6 9. dxe5 dxe5 10. Sh4 c6 11. Dd2 Ve8 12. Vfd1 Db6 13. Sf1 Jh5 14. b3 Jf4 15. Ja4 Dc7 16. Vac1 Je6 17. Jc3 Jd4 18. Je1 Jf8 19. f3 Se6 20. Jc2 Kh7 21. Jxd4 exd4 22. Je2 c5 23. Jf4 Se5 24. Sg3 Dd6 25. Sd3 b6 26. Je2 Sxg3 27. Jxg3 a5 28. a4 Sc8 29. Vf1 Va7 30. Vce1 Vae7 31. f4 Sb7 32. e5 Db8 33. Jh5 Jd7 34. f5 Vf8 35. fxg6+ fxg6 36. e6 Je5 37. Vxf8 Dxf8 38. Vxe5 Sc8 39. Jf4 Df6 40. Jxg6 Vg7 41. Vh5 a černá se vzdala.\n"}
{"id": "872344", "url": "https://cs.wikipedia.org/wiki?curid=872344", "title": "Poslední odpověď", "text": "Poslední odpověď\n\nPoslední odpověď ( „The Last Answer“) je krátká vědeckofantastická povídka spisovatele Isaaca Asimova, která vyšla poprvé v lednu 1980 v časopise \"Analog Science Fiction and Fact\". Byla následně zařazena do povídkových sbírek, např. \"The Winds of Change and Other Stories\" (1983), \"The Best Science Fiction of Isaac Asimov\" (1986) a \"Robot Dreams\" (1986). Česky vyšla např. ve sbírce \"Sny robotů\" (1996).\n\n\nFyzik ateista Murray Templeton umírá na infarkt. Jeho vědomí je zachováno zatímco fyzické tělo je mrtvé. V neurčitém prostoru vnímá Hlas, který k němu promlouvá. Templeton se táže, zda mluví k Bohu, ale Hlas mu prozradí, že je entitou nekonečně složitou, která má možnost uchovávat vědomí vybraných lidí i po jejich smrti. Templeton teď bude existovat věčně a jeho úkolem bude bádat a pátrat nad něčím zajímavým. Nad tím, co Hlas ještě nevyzkoumal. Templeton po určité konverzaci přijde na to, že bude chtít Hlas zničit. Sám se děsí představy nekonečné existence a uvědomí si, že entita, která je věčná touží po jediné věci - po konci. Hlas mu to schválí.\nČesky vyšla povídka v následujících sbírkách nebo antologiích:\n\nPod názvem Poslední odpověď:\n\n"}
{"id": "872347", "url": "https://cs.wikipedia.org/wiki?curid=872347", "title": "Austrálie na Letních olympijských hrách 1972", "text": "Austrálie na Letních olympijských hrách 1972\n\nAustrálii na Letních olympijských hrách v roce 1972 reprezentovalo 168 sportovců v 20 sportech. Ve výpravě bylo 139 mužů a 29 žen.\n\n"}
{"id": "872348", "url": "https://cs.wikipedia.org/wiki?curid=872348", "title": "Kanton Saint-Père-en-Retz", "text": "Kanton Saint-Père-en-Retz\n\nKanton Saint-Père-en-Retz (fr. \"Canton de Saint-Père-en-Retz\") je francouzský kanton v departementu Loire-Atlantique v regionu Pays de la Loire. Tvoří ho čtyři obce.\n\n"}
{"id": "872349", "url": "https://cs.wikipedia.org/wiki?curid=872349", "title": "Kanton Saint-Philbert-de-Grand-Lieu", "text": "Kanton Saint-Philbert-de-Grand-Lieu\n\nKanton Saint-Philbert-de-Grand-Lieu (fr. \"Canton de Saint-Philbert-de-Grand-Lieu\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872350", "url": "https://cs.wikipedia.org/wiki?curid=872350", "title": "Valerij Pidlužnyj", "text": "Valerij Pidlužnyj\n\nValerij Vasylovyč Pidlužnyj (ukrajinsky: \"Валерій Васильович Підлужний\", rusky: \"Валерий Васильевич Подлужный\" – \"Valerij Vasiljevič Podlužnij\"; * 22. srpna 1952 Doněck) je bývalý sovětský atlet ukrajinské národnosti, bronzový olympijský medailista a mistr Evropy ve skoku do dálky.\n\nPrvní cenné úspěchy vybojoval na prvém ročníku juniorského mistrovství Evropy (v letech 1964 – 1968 Evropské juniorské hry) v Paříži v roce 1970, kde získal hned tři zlaté medaile (skok daleký, trojskok a štafeta na 4 × 100 metrů).\n\n\n"}
{"id": "872351", "url": "https://cs.wikipedia.org/wiki?curid=872351", "title": "Kanton Vertou-Vignoble", "text": "Kanton Vertou-Vignoble\n\nKanton Vertou-Vignoble (fr. \"Canton de Vertou-Vignoble\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872352", "url": "https://cs.wikipedia.org/wiki?curid=872352", "title": "Kanton Vertou", "text": "Kanton Vertou\n\nKanton Vertou (fr. \"Canton de Vertou\") je francouzský kanton v departementu Loire-Atlantique v regionu Pays de la Loire. Tvoří ho dvě obce.\n\n"}
{"id": "872353", "url": "https://cs.wikipedia.org/wiki?curid=872353", "title": "Giulio Angioni", "text": "Giulio Angioni\n\nGiulio Angioni (28. října 1939 Guasila, Sardinie – 12. ledna 2017 Cagliari) byl italský spisovatel a antropolog. \n\n\n\n"}
{"id": "872354", "url": "https://cs.wikipedia.org/wiki?curid=872354", "title": "Mary Gilchristová", "text": "Mary Gilchristová\n\nMary Dinorah Gilchristová (asi 1882 – 14. ledna 1947, Edinburgh) byla skotská šachistka.\n\nMary Gilchristová vyhrála mistrovství Skotka žen v letech 1921, 1922, 1923 a 1938 a dvakrát se stala mistryní Velké Británie (roku 1929 a 1934). Dvakrát se rovněž zúčastnila turnaje o titul mistryně světa v šachu (1933 ve Folkestone, kdy obsadila třetí místo, a 1937 ve Stockholmu, kde skončila na osmém a devátém místě).\n\n"}
{"id": "872358", "url": "https://cs.wikipedia.org/wiki?curid=872358", "title": "Římskokatolická farnost Touchořiny", "text": "Římskokatolická farnost Touchořiny\n\nŘímskokatolická farnost Touchořiny (lat. \"Taucherzina\") je územní společenství římských katolíků v Touchořinách a okolí. Farnost organizačně spadá do litoměřického vikariátu, který je jedním z deseti vikariátů litoměřické diecéze.\n\nDo farnosti náleží území těchto obcí:\n\nVe farnosti se nacházejí také další drobné sakrální stavby a pamětihodnosti.\n\nPrvní písemná zmínka o farní lokalitě Touchořiny pochází z roku 1391. Od roku 1788 zde byla lokálie. Od téhož roku jsou také vedeny matriky. Farnost byla zřízena v roce 1854.\n\nZ důvodu efektivity duchovní správy byl vytvořen \"farní obvod\" (kolatura) farnosti Žitenice, jehož součástí je i farnost Touchořiny, která je tak spravována \"excurrendo\".\n\n\n"}
{"id": "872360", "url": "https://cs.wikipedia.org/wiki?curid=872360", "title": "For Dummies", "text": "For Dummies\n\nFor Dummies (do češtiny lze z anglického jazyka přeložit Pro nechápavé) je rozsáhlá série anglických instruktážních / popisných knih, které jsou určeny široké veřejnosti k různým tématům. K prosinci 2012 bylo publikováno již 1800 titulů s tímto podtitulem. Knihy slaví úspěch i v neanglických variantách. Obaly knih si jsou vždy podobné, v žluté barvě. Ilustruje Rich Tennant.\n\n\n\nKnižní série podobného typu:\n"}
{"id": "872362", "url": "https://cs.wikipedia.org/wiki?curid=872362", "title": "John Wood", "text": "John Wood\n\nJohn Wood může být:\n\n"}
{"id": "872363", "url": "https://cs.wikipedia.org/wiki?curid=872363", "title": "John Wood (producent)", "text": "John Wood (producent)\n\nJohn Wood je britský hudební producent a zvukový inženýr. V roce 1964 spoluzaložil nahrávací studio Sound Techniques. Pracoval pro vydavatelství Island Records a podílel se na nahrávání alb umělců, jako jsou Fairport Convention, Nick Drake, John Cale, Pink Floyd nebo Squeeze. Rovněž nahrál několik vlastních alb, na kterých hraje na různé klávesové nástroje a syntezátory.\n\n\n"}
{"id": "872365", "url": "https://cs.wikipedia.org/wiki?curid=872365", "title": "Heineken Open 2013 – mužská dvouhra", "text": "Heineken Open 2013 – mužská dvouhra\n\nDo soutěže mužské dvouhry na tenisovém turnaji Heineken Open 2013 nastoupilo dvacet osm hráčů.\n\nObhjácem titulu byla španělská světová pětka a nejvýše nasazený David Ferrer, který dokázal opět zvítězit, když ve finále přehrál německou turnajovou dvojku Philippa Kohlschreibera po dvousetovém průběhu 7–6 a 6–1.\n\nČtyři nejvýše nasazení hráči měli volný los do druhého kola.\n\n"}
{"id": "872366", "url": "https://cs.wikipedia.org/wiki?curid=872366", "title": "Zafferana Etnea", "text": "Zafferana Etnea\n\nZafferana Etnea (Sicilsky: Zafarana) je město s 9 450 obyvateli v okrese Catania, v největším italském kraji, Sicílii. Leží přibližně 230 km jihovýchodně od hlavního města Palerma a zhruba 25 km severně od Catanie. Pod město Zafferana správně spadají další menší obce či vesnice.\n\nMěsto leží v nadmořské výšce 574 m n. m. na úbočí Etny, největší evropské činné sopky. Na jejím správním území leží část „Národního parku Etna“.\nZafferana Etna hraničí s následujícími správními celky: Aci Sant'Antonio, Acireale, Adrano, Belpasso, Biancavilla, Bronte, Castiglione di Sicilia, Giarre, Maletto, Milo, Nicolosi, Pedara, Randazzo, Sant'Alfio, Santa Venerina, Trecastagni, Viagrande.\n\nZ klimatického hlediska představuje Zafferana významné středisko odpočinku, a to především v letních měsících, kdy se vedro v přímořských městech stává leckdy nesnesitelným. Přítomnost chladivé Etny s jejími svěžími lesy umožňuje vyrovnávat se s těmito vysokými teplotami vcelku obstojně.\nMírné klima v jarních či podzimních měsících však střídá (na místní poměry) dostatečně tuhá zima, s lehkými mrazíky a vzácným sněžením, což oceňují zejména vyznavači zimních sportů ve vyšších nadmořských výškách na svazích Etny.\nPrůměrná teplota je o několik stupňů nižší než ta v Catanii, či ve městech dole na pobřeží.\n"}
{"id": "872368", "url": "https://cs.wikipedia.org/wiki?curid=872368", "title": "What We Did on Our Holidays", "text": "What We Did on Our Holidays\n\nWhat We Did on Our Holidays je druhé studiové album britské folkrockové skupiny Fairport Convention, první, na kterém se podílela zpěvačka Sandy Denny. Jeho nahrávání probíhalo od června do října 1968. Jeho producentem byl Joe Boyd a zvukovým inženýrem při nahrávání John Wood. Album vyšlo v lednu 1969 u vydavatelství Island Records.\n\n\n"}
{"id": "872369", "url": "https://cs.wikipedia.org/wiki?curid=872369", "title": "Heineken Open 2013 – mužská čtyřhra", "text": "Heineken Open 2013 – mužská čtyřhra\n\nDo soutěže mužské čtyřhry na tenisovém turnaji Heineken Open 2013 nastoupilo šestnáct dvojic. Obhájcem titulu byl rakouský pár Oliver Marach a Alexander Peya, který nestartoval společně. Marachovým spoluhráčem se stal italský hráč Daniele Bracciali, s nímž nestačil v úvodním kole na dvojici Jerzy Janowicz a Albert Ramos. Peya se rozhodl turnaje nezúčastnit.\n\nVítězem se stala nejvýše nasazená britsko-brazilská dvojice Colin Fleming a Bruno Soares, která v boji o titul zdolala švédsko-dánský pár Johan Brunström a Frederik Nielsen, když zvládla tiebreakové koncovky obou setů 7–6 a 7–6.\n\n\n"}
{"id": "872374", "url": "https://cs.wikipedia.org/wiki?curid=872374", "title": "Židovské hřbitovy v Kroměříži", "text": "Židovské hřbitovy v Kroměříži\n\nŽidovské hřbitovy v Kroměříži jsou tři bývalá židovská pohřebiště, jež se nacházela ve městě Kroměříž.\nPrvní židovský hřbitov, o jehož stáří se nedochovaly žádné přesné záznamy, se nacházel v místech dnešního Komenského náměstí (), na východ od centra.\n\nBěhem třicetileté války zde bylo pochováno více než sedmdesát Židů včetně rabína Mordechaje ben Moše. Tragický osud kroměřížských Židů během třicetileté války barvitě líčí Kroměřížská selicha.\n\nHřbitov byl zlikvidován po roce 1881. Podle Jiřího Fiedlera se zde nacházely náhrobky z let 1535–1849.\n\nDruhý hřbitov, založený v roce 1715, byl situován na rohu Březinovy a Nábělkovy ulice, jižně od centra (). P. Julius Chodníček uvádí, že \"hřbitov byl trojhraný s vchodem k jihovýchodu směřujícím a s podivnou vlnitou zdí, která snad naznačuje touhu větrem zaletět k Jeruzalému. Po smrti!\"\nPůvodně sloužil jako morový židovský hřbitov, avšak v roce 1849, po zrušení prvního hřbitova, začal být užíván k běžným pohřbům, a to až do roku 1927. Roku 1882 sem byly přeneseny a uloženy ostatky z prvního hřbitova.\n\nTento hřbitov byl v době okupace zcela zdevastován nacisty a po válce došlo k jeho úplné likvidaci. V letech 1964–1965 byla \"na jeho ploše postavena budova policejní stanice.\"\n\nTřetí kroměřížský židovský hřbitov se nachází asi 1500 m na jih od centra, na Velehradské ulici, která vede k předměstí Vážany. K otevření došlo v roce 1924 a dosud se zde pohřbívá. Leží v jižní části areálu městského hřbitova, za obřadní síní z let 1927–1928 od Ing. Ladislava Mesenského. Obřadní síň byla postavena ve stylu antického chrámu. Průčelí zdobil hebrejský nápis: \"A navrátí se prach do země, jakž prve byl, duch pak navrátí se k bohu, kterýž jej dal\".\n\nV roce 1965 došlo k přebudování židovské pohřební síně na smuteční síň využívanou pro celý hřbitov. Také tento hřbitov byl v době okupace téměř úplně zničen nacisty. Dodnes zde zůstalo pouze 5 náhrobních kamenů (\"macev\"). Posledním pohřbeným byl v roce 2003 František Färber. Hřbitov je volně přístupný od 1. května do 10. listopadu od 7 hod do 20 hod., od 11. listopadu do 30. dubna od 7 hod do 18 hod. Výkon správy pohřebiště zajišťují Kroměřížské technické služby, s. r. o.\n\nDne 17. června 1962 odhalily Židovská náboženská obec brněnská a Synagogální sbor v Kroměříži za přítomnosti brněnského vrchního rabína Richarda Federa pomník 300 obětem holokaustu z Kroměřížska. Pomník z černého mramoru je evidován jako pietní místo v evidenci válečných hrobů pod číslem CZE-7203-30674. V evidenci válečných hrobů je vedena i hrobka rodiny Brauchbarů pod číslem CZE-7203-30598.<br> V roce 1997 byly na hřbitov přeneseny kosterní pozůstatky nalezené v prostoru bývalého (druhého) hřbitova v Nábělkově ulici z let 1715–1927. Péčí správy hřbitova byly v roce 2018 na hrobech v židovské části hřbitova obnoveny jejich nápisy.\n\nKroměřížská židovská komunita přestala existovat v roce 1940.\n\n\n\n\n"}
{"id": "872375", "url": "https://cs.wikipedia.org/wiki?curid=872375", "title": "Jan Košťál (rektor)", "text": "Jan Košťál (rektor)\n\nJan Košťál (27. prosince 1884, Lázně Bohdaneč – 13. srpna 1963, Praha) byl zakladatelem oboru spalovacích motorů v našich zemích a profesorem teorie a stavby spalovacích motorů na Českém vysokém učení technickém v Praze. V akademickém roce 1948–1949 byl jeho rektorem. Zároveň byl také posledním demokraticky zvoleným rektorem na \"technice\" před únorovým komunistickým pučem.\n\nNarodil se jako druhý syn do rodiny Alexandra Košťála a Anny Košťálové v Lázních Bohdaneč u Pardubic. Jeho otec však brzy po jeho narození zemřel, proto jej vychovávala jeho matka společně se svou sestrou.\n\nDíky své vysoké inteligenci šel do školy již v pěti letech spolu se svým o rok starším bratrem Alexandrem. Vystudoval klasické gymnázium v Chrudimi a strojní inženýrství na Vysoké škole strojního a elektrotechnického inženýrství v Praze (dnešní České vysoké učení technické v Praze). Toto studium ukončil druhou státní zkouškou, kterou složil s vyznamenáním v roce 1906. Následně pokračoval ve svých studiích na curyšské polytechnice (1906-1907).\nPo návratu ze Švýcarska koncem roku 1907 začal pracovat v ČKD (zkratka z Českomoravská-Kolben-Daněk) jako konstruktér v oddělení všeobecného strojírenství. Ačkoliv původně konstruoval parní, obráběcí a tvářecí stroje, zejména buchary, podařilo se mu přesvědčit ředitelství a správní radu továrny o významu a budoucnosti spalovacích motorů. Se zápalem se ujal této nové práce a samostatně nakreslil dodnes dochovaný motor o výkonu asi 30 kW (40 k).\n\nPo první světové válce byla reorganizována Vysoká škola strojního inženýrství v Praze (ČVUT) a bylo tudíž nutno prohloubit učební plány a zavést nové disciplíny. Je tedy přirozené že roku 1920 byl Ing. Košťál povolán na tuto školu s povinností přednášet o spalovacích motorech. Řádným profesorem byl jmenován v roce 1921. Profesor Košťál dbal vždy na to, aby jeho přednášky byly obrazem současného pokroku v oboru spalovacích motorů všeho druhu.\n\nRovněž se velmi zasloužil o vybudování učebního běhu pro letectví, jako postgraduální studia při Vysoké škole strojního a elektrotechnického inženýrství v Praze. Osobně přednášel o letadlových spalovacích motorech a v letech 1929-1947 byl předsedou kuratoria pro řízení tohoto postgraduálního studia.\n\nPři reorganizaci našeho školství v roce 1950 dal podnět k založení široké specializace pístových strojů a byl jejím vedoucím až do odchodu do důchodu v roce 1959.\n\nV letech 1929-1930 byl děkanem Vysoké školy strojního a elektrotechnického inženýrství ČVUT v Praze a ve studijním roce 1948-1949 byl rektorem Českého vysokého učení technického v Praze.\n\nNavzdory svému ryze technickému zaměření se Ing. Košťál neobyčejně živě zajímal o výtvarné umění (zejména o malířství - on sám byl velice schopným portrétistou) a dobovou architekturou.\nRoku 1916 se Jan Košťál oženil s Annou Ponetzovou s níž měl dvě děti, Věra a Alexandra Košťálovi. Se svou rodinou žil krátce v Karlíně avšak na začátku třicátých let se společně s manželkou rozhodli postavit pro svoji čtyřčlennou rodinu nový dům. Pro manžele Košťálovy tak nastalo neobyčejně tvůrčí období, kdy si vytvořili konkrétní představu o charakteru svého budoucího domu a Ing. Košťál dokonce vše zpracoval vlastním konstrukčním plánem (zde mohl plně využít své malířské i technické zkušenosti). Tento plán byl nakonec uplatněn v nově vybudované Osadě Baba. Plány nakonec upravil a dokončil architekt František Kerhart.\n\n\n"}
{"id": "872377", "url": "https://cs.wikipedia.org/wiki?curid=872377", "title": "Alice Toniniová", "text": "Alice Toniniová\n\nAlice Toninová (informace o datu narození a úmrtí nejsou známé) byla italská šachistka.\n\nByla italskou státní občankou, ale žila trvale ve Francii, kde třikrát mimo soutěž vyhrála francouzské mistrovství žen v šachu (1932, 1933 a 1934). Na mistrovství světa žen roku 1933 ve Folkestone skončila na pátém místě.\n\n"}
{"id": "872382", "url": "https://cs.wikipedia.org/wiki?curid=872382", "title": "Kanton Blain", "text": "Kanton Blain\n\nKanton Blain (fr. \"Canton de Blain\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872383", "url": "https://cs.wikipedia.org/wiki?curid=872383", "title": "Kanton Bouaye", "text": "Kanton Bouaye\n\nKanton Bouaye (fr. \"Canton de Bouaye\") je francouzský kanton v departementu Loire-Atlantique v regionu Pays de la Loire. Tvoří ho šest obcí.\n\n"}
{"id": "872384", "url": "https://cs.wikipedia.org/wiki?curid=872384", "title": "Kanton Carquefou", "text": "Kanton Carquefou\n\nKanton Carquefou (fr. \"Canton de Carquefou\") je francouzský kanton v departementu Loire-Atlantique v regionu Pays de la Loire. Tvoří ho čtyři obcí.\n\n"}
{"id": "872385", "url": "https://cs.wikipedia.org/wiki?curid=872385", "title": "Gloriosa (Erfurt)", "text": "Gloriosa (Erfurt)\n\nGloriosa je zvon umístěný v prostřední věži erfurtské katedrály Panny Marie. Byl odlit v noci ze 7. na 8. července 1497 Gerhardem van Wou, zvon váží 11,45 tuny, je vysoký 2,62 m a má průměr 2,56 m. S těmito mírami je největším volně zavěšeným středověkým zvonem na světě. Mimoto je řazen k nejkrásněji znějícím zvonům světa. Příležitostně je zvána královnou všech zvonů (\"omnium campanarum regina\"). Za příkazem k jeho stavbě stál z velké části biskup Johannes Bonemilch, který poskytl zvonařskému mistru ubytovaní ve vlastním domě a na vlastní náklady.\n\nPřestože byl zvon odlit již roku 1497, byl na věž vyzvednut až v roce 1499 a poprvé zazněl 19. května 1499. Gloriosa posloužila jako předloha pro celou řadu velkých zvonů, mezi které patří například frankfurtská Gloriosa, velký Křížový zvon na Kreuzkirche v Drážďanech a zvon svatého Petra v katedrále sv. Petra v Kolíně nad Rýnem.\n\nKoncem roku 1984 Gloriosa při odzvánění začátku Vánoc praskla a roku 1985 byla přímo ve věži svařena Hansem Lachenmeyerem a jeho synem. Svářená trhlina byla 70 cm dlouhá a 19 cm široká. Při tomto sváření musely být z věže odstraněny veškeré dřevěné části a uvnitř věže byla instalována mobilní pec.\n\nPověřený expert na zvony Dipl.-Ing. Kurt Kramer po svařování prohlásil: „Gloriosa nezískala svůj zdánlivě ztracený hlas jen zpět, zní mnohonásobně krásněji, než jak ji jakýkoliv současník kdy slyšel.“ Doba vyzvánění, u zvonů důležitý parametr, která před svařováním trvala tři a půl minuty, byla prodloužena na pět minut.\n\nTato oprava nebyla ale poslední. V průběhu renovací erfurtské katedrály musel být zvon kvůli 40 cm dlouhé vlasové trhlině demontován a opraven ve specializované dílně patřící rodině Lachenmeyer v Nördlingen. Cena opravy se vyšplhala na 170.000 Eur. Bylo to poprvé za 500 let co zvon opustil věž. V říjnu roku 2004 byla Gloriosa opětovně vyzvednuta do zvonice erfurtské katedrály. Poprvé po opravě zazněl zvon 8. prosince 2004. Nyní je délka jeho vyzvánění přes 6 minut (370 sekund).\n\nV březnu 2006 dostala Gloriosa nové, 366 kg vážící, srdce.\n\nGloriosa se rozeznívá jen při výjimečných příležitostech a důležitých církevních svátcích.\n\nGloriosa zněla mimo vytyčené dny 3. října 2010 u příležitosti 20. výročí Znovusjednocení Německa, 24. srpna 2011 u příležitosti návštěvy papeže Benedikta XVI. a 26. května 2012 k uctění památky obětí masakru na Gutenbergově gymnáziu při 10. výročí tohoto neštěstí.\n\nV Erfurtu je známo pořekadlo: „Když Gloriosa mluví, mají všechny ostatní zvony mlčet.“ Ve skutečnosti to je tak, že při všech příležitostech začne Gloriosa vyzvánět jako první a všechny ostatní zvony začnou až se zpožděním.\n"}
{"id": "872386", "url": "https://cs.wikipedia.org/wiki?curid=872386", "title": "Kanton Clisson", "text": "Kanton Clisson\n\nKanton Clisson (fr. \"Canton de Clisson\") je francouzský kanton v departementu Loire-Atlantique v regionu Pays de la Loire. Tvoří ho sedm obcí.\n\n"}
{"id": "872388", "url": "https://cs.wikipedia.org/wiki?curid=872388", "title": "Kanton Derval", "text": "Kanton Derval\n\nKanton Derval (fr. \"Canton de Derval\") je francouzský kanton v departementu Loire-Atlantique v regionu Pays de la Loire. Tvoří ho šest obcí.\n\n"}
{"id": "872389", "url": "https://cs.wikipedia.org/wiki?curid=872389", "title": "Kanton Guérande", "text": "Kanton Guérande\n\nKanton Guérande (fr. \"Canton de Guérande\") je francouzský kanton v departementu Loire-Atlantique v regionu Pays de la Loire. Tvoří ho šest obcí.\n\n"}
{"id": "872390", "url": "https://cs.wikipedia.org/wiki?curid=872390", "title": "Kanton Legé", "text": "Kanton Legé\n\nKanton Legé (fr. \"Canton de Legé\") je francouzský kanton v departementu Loire-Atlantique v regionu Pays de la Loire. Tvoří ho tři obce.\n\n"}
{"id": "872391", "url": "https://cs.wikipedia.org/wiki?curid=872391", "title": "Kanton Ligné", "text": "Kanton Ligné\n\nKanton Ligné (fr. \"Canton de Ligné\") je francouzský kanton v departementu Loire-Atlantique v regionu Pays de la Loire. Tvoří ho čtyři obce.\n\n"}
{"id": "872392", "url": "https://cs.wikipedia.org/wiki?curid=872392", "title": "Kanton Machecoul", "text": "Kanton Machecoul\n\nKanton Machecoul (fr. \"Canton de Machecoul\") je francouzský kanton v departementu Loire-Atlantique v regionu Pays de la Loire. Tvoří ho šest obcí.\n\n"}
{"id": "872393", "url": "https://cs.wikipedia.org/wiki?curid=872393", "title": "Kanton Nozay", "text": "Kanton Nozay\n\nKanton Nozay (fr. \"Canton de Nozay\") je francouzský kanton v departementu Loire-Atlantique v regionu Pays de la Loire. Tvoří ho osm obcí.\n\n"}
{"id": "872394", "url": "https://cs.wikipedia.org/wiki?curid=872394", "title": "Kanton Paimbœuf", "text": "Kanton Paimbœuf\n\nKanton Paimbœuf (fr. \"Canton de Paimbœuf\") je francouzský kanton v departementu Loire-Atlantique v regionu Pays de la Loire. Tvoří ho tři obce.\n\n"}
{"id": "872395", "url": "https://cs.wikipedia.org/wiki?curid=872395", "title": "Kanton Pontchâteau", "text": "Kanton Pontchâteau\n\nKanton Pontchâteau (fr. \"Canton de Pontchâteau\") je francouzský kanton v departementu Loire-Atlantique v regionu Pays de la Loire. Tvoří ho šest obcí.\n\n"}
{"id": "872396", "url": "https://cs.wikipedia.org/wiki?curid=872396", "title": "Kanton Pornic", "text": "Kanton Pornic\n\nKanton Pornic (fr. \"Canton de Pornic\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872397", "url": "https://cs.wikipedia.org/wiki?curid=872397", "title": "Halový kostel", "text": "Halový kostel\n\nHalový nebo také stejnolodní kostel je církevní stavba o dvou nebo více lodích stejné výšky. Na rozdíl od baziliky, která má střední loď výrazně vyšší a okna nad střechami bočních lodí, je halový kostel osvětlován jen okny v bočních lodích. Strop lodí může být rovný nebo častěji klenutý. Zvenčí se kostel vyznačuje velkou výškou bočních stěn s vysokými okny, nepřítomností opěrného systému a často mohutnou sedlovou střechou. V českých zemích se halové kostely stavěly v období vrcholné a pozdní gotiky, zejména jako městské farní kostely.\n\nStejnolodní typ kostela vznikl patrně v jižní Francii (Provence) a ve Španělsku už koncem 1. tisíciletí. Do střední a severní Evropy pronikl výjimečně už v 11. století, baziliku ale začal nahrazovat až v pozdním středověku, ve 14. a 15. století. Převládl v té době také v Německu, v Holandsku a v Anglii.\n\n"}
{"id": "872398", "url": "https://cs.wikipedia.org/wiki?curid=872398", "title": "Kanton Rezé", "text": "Kanton Rezé\n\nKanton Rezé (fr. \"Canton de Rezé\") je francouzský kanton v departementu Loire-Atlantique v regionu Pays de la Loire. Tvoří ho dvě obce.\n\n"}
{"id": "872399", "url": "https://cs.wikipedia.org/wiki?curid=872399", "title": "Kanton Riaillé", "text": "Kanton Riaillé\n\nKanton Riaillé (fr. \"Canton de Riaillé\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872400", "url": "https://cs.wikipedia.org/wiki?curid=872400", "title": "Kanton Rougé", "text": "Kanton Rougé\n\nKanton Rougé (fr. \"Canton de Rougé\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872401", "url": "https://cs.wikipedia.org/wiki?curid=872401", "title": "Kanton Savenay", "text": "Kanton Savenay\n\nKanton Savenay (fr. \"Canton de Savenay\") je francouzský kanton v departementu Loire-Atlantique v regionu Pays de la Loire. Tvoří ho osm obcí.\n\n"}
{"id": "872403", "url": "https://cs.wikipedia.org/wiki?curid=872403", "title": "Kanton Vallet", "text": "Kanton Vallet\n\nKanton Vallet (fr. \"Canton de Vallet\") je francouzský kanton v departementu Loire-Atlantique v regionu Pays de la Loire. Tvoří ho pět obcí.\n\n"}
{"id": "872404", "url": "https://cs.wikipedia.org/wiki?curid=872404", "title": "Kanton Varades", "text": "Kanton Varades\n\nKanton Varades (fr. \"Canton de Varades\") je francouzský kanton v departementu Loire-Atlantique v regionu Pays de la Loire. Tvoří ho šest obcí.\n\n"}
{"id": "872405", "url": "https://cs.wikipedia.org/wiki?curid=872405", "title": "Kanton Nantes-1", "text": "Kanton Nantes-1\n\nKanton Nantes-1 (fr. \"Canton de Nantes-1\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes.\n"}
{"id": "872406", "url": "https://cs.wikipedia.org/wiki?curid=872406", "title": "Kanton Nantes-2", "text": "Kanton Nantes-2\n\nKanton Nantes-2 (fr. \"Canton de Nantes-2\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes.\n"}
{"id": "872407", "url": "https://cs.wikipedia.org/wiki?curid=872407", "title": "Velká východní krize", "text": "Velká východní krize\n\nVelká východní krize je pojem zahrnující povstání, vojenské střety, mírová jednání a vyhlášení nezávislosti několika balkánských států během let 1875-1878. Tato krize byla zakončena Berlínským kongresem v roce 1878. \n\nBalkánská oblast se potýkala s nestabilitou a nepokoji už na začátku 70. let 19. století. V Rumunsku se střídala jedna vláda za druhou a sílily snahy o vyhlášení nezávislosti na Osmanské říši, stejně jako v Srbsku, Bulharsku a Černé Hoře. V Osmanské říši pokračovala vnitřní krize, podnikané reformy nebyly efektivní, občané neměli takřka žádná práva a neustále se zvyšovaly nebo zaváděly nové daně. \n\nZa jiskru, která naplno rozžehla Balkánskou krizi, lze považovat povstání křesťanských rolníků v Bosně a Hercegovině z roku 1875. Povstání, které původně zažehla neúroda a následné zvýšení daní následně získalo náboženský a národnostní charakter. Brzy se rozšířilo i do Černé Hory a Srbska, které byly fakticky nezávislé na Osmanské říši již dříve.\n\nRusko bylo v této době oporou pro pravoslavné obyvatelstvo na Balkáně. Proto se ihned chopilo této příležitosti a vyslalo do Srbska dobrovolníky, ale i zkušené velitele. Chtěli tak odčinit i porážku z Krymské války. Cílem Ruska nicméně bylo získat na Balkáně, kde vliv Osmanské říše postupně klesal, převahu. Hrozilo totiž riziko, že se klíčovým faktorem stane Rakousko-Uhersko, Velká Británie, nebo Francie. \n\nRumunsko, ač se snažilo vystupovat neutrálně, povolilo přechod ruských vojáků i válečného materiálu do Srbska. Povstání vypuklo i v Bulharsku, ale povstala jen malá hrstka obyvatel. Vzbouřenci očekávali brzký postup ruských vojsk a zhroucení Osmanské říše. Proto bylo každé povstání tureckými oddíly poraženo a potom následovaly kruté represe. Například během bulharského povstání bylo popraveno přes 15 000 lidí. \nPovstání se sice nepovedlo, ale vyvolalo velkou odezvu mezi světovou veřejností a rozdmýchalo protiturecké nálady v Evropě.\n\nMezitím v Srbsku pokračovaly boje mezi povstalci a tureckou armádou. I přes ruskou podporu procházela srbská armáda neustálými porážkami, načež muselo Rusko zasáhnout diplomatickou cestou. \n\nV roce 1876 zaslalo Osmanské říši ultimátum, aby zastavilo boje na Balkáně a aby byl navrácen předválečný stav. Osmanská říše nečekaně souhlasila, a tak bylo obnoveno území všech povstaleckých území a nastoleno příměří. \n\nRusko ale nepočítalo, že tímto skončí jeho intervence na Balkáně, a tak se na tajné schůzce v létě 1876 mezi carem Alexandrem II. a Františkem Josefem dohodlo, že Habsburkové zůstanou neutrální a za odměnu získají území Bosny a Hercegoviny. Zároveň se obě mocnosti dohodly, že na Balkáně nebudou vznikat velké slovanské státy. \n\nKrize přiměla velmoci ke konání konference v Istanbulu o ochraně křesťanských menšin v Osmanské říši, Jednání se ale nezdařila. \n\nV březnu 1877 dalo Rusko Osmanské říši další ultimátum. Tentokrát žádali, aby Osmanská říše přijalo dohody z istambulské konference. Do tohoto se připojila i Velká Británie s výzvou, aby Turecko přijalo reformy, jinak nebude garantovat suverenitu Osmanské říše. Tímto tahem si Rusko získalo neutralitu Rakouska-Uherska i Velké Británie a mělo volnou cestu k válce. \n\nTa vypukla krátce po tureckém odmítnutí ruského ultimáta v dubnu 1877. Ruská armáda zaútočila z rumunského území. Rusko a jeho spojenci z řad národů začleněných do Osmanské říše nasadili okolo 200 000 mužů na dvou frontách (Dunaj, Arménie). \n\nRusové a Rumuni sice na počátku války dosáhli rychlého úspěchu, když překonali Dunaj a zatlačili Turky k jejich opevněním u Plevna a Šumenu, pak se však zdrželi v bojích proti zakopaným tureckým silám a napříč Bulharskem se mohli vydat až po jejich porážce na podzim stejného roku. Zde navíc působili bulharští povstalci a škodili turecké armádě v týlu, což Turci drasticky trestali a vypalovali celé obce a města jako byla Stara Zagora.\n\nZásadní momenty války se odehrály u Plevna, kde spojenci obklíčili a oblehli tureckou armádu. Turkové se sice statečně bránili, ale protiofenzíva vedená v průsmyku Šipka byla odražena. Posádce v Plevně tak nezbylo po dlouhém obležení, než kapitulovat a město vydat. \n\nPovzbuzeno těmito úspěchy, vyhlásilo opět i Srbsko a Řecko válku Osmanské říši. Řekové vpadli do Thesálie na pomoc utlačované řecké menšině.\n\nPo porážce u Plevna vedla Osmanská říše ústupové boje a Rusové postupovali na Cařihrad. Do situace se vložili také evropské mocnosti. Velká Británie, ani Rakousko nechtěly, aby se pádem Osmanské říše mělo Rusko v oblasti Balkánu otevřenou cestu. Proto tyto velmoci iniciovaly jednání o příměří. Rusové souhlasili a v únoru 1878 byla podepsána Sanstefanská mírová smlouva. \n\nV této smlouvě Rusko však porušilo svoji dohodu s Rakouskem, ve které se zavázali nevytvářet na Balkáně slovanské státy. Ostatně se sanstefanskou smlouvou byli spokojeni pouze Rusové a Bulhaři, kteří si dopomohli k velkému území. \n\nOstatní evropské mocnosti daly jasně najevo nesouhlas se Sanstefanskou mírovou smlouvou a svolávají nový kongres. Ten se koná v Berlíně v létě 1878 pod záštitou Otto von Bismarcka.\n\nBerlínský kongres dal jasně najevo, že si nepřeje porážku Osmanské říše a posílení Ruska. Dal vzniknout několika novým státům na mapě Evropy, mezi které patřilo již zmíněné Bulharsko, dále pak Srbsko a Rumunsko.\n\n\n"}
{"id": "872408", "url": "https://cs.wikipedia.org/wiki?curid=872408", "title": "Kanton Nantes-3", "text": "Kanton Nantes-3\n\nKanton Nantes-3 (fr. \"Canton de Nantes-3\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes.\n"}
{"id": "872409", "url": "https://cs.wikipedia.org/wiki?curid=872409", "title": "Bogdan Țăruș", "text": "Bogdan Țăruș\n\nGabriel Bogdan Țăruș (* 1. srpna 1975 Piatra Neamț, Neamț) je bývalý rumunský atlet, jehož specializací byl skok daleký.\n\nSvé největší úspěchy zaznamenal na kontinentálních šampionátech, především pak na těch halových. Tři stříbrné medaile postupně vybojoval na halovém ME v roce 1996 ve Stockholmu, o čtyři roky později v belgickém Gentu a v roce 2005 na HME v Madridu. Stříbro získal také na ME v atletice 1998 pod širým nebem, které se konalo v Budapešti. První velkou medaili, stříbrnou vybojoval v roce 1994 na juniorském mistrovství světa v portugalském Lisabonu.\n\nV roce 1996, 2000 a 2004 reprezentoval na Letních olympijských hrách. Nejlepšího výsledku dosáhl na LOH 2004 v Athénách, kde ve finále obsadil výkonem 821 cm 7. místo. Neúspěchem pro něj skončily účasti na MS v atletice v roce 1995, 1997, 1999, 2001 a 2005. Svými výkony se nedokázal ani v jednom případě probojovat z kvalifikace. Jedinou finálovou účast na světovém šampionátu si připsal v roce 2003 v Paříži, kde však průměrným výkonem 784 cm obsadil 10. místo. O rok později skončil na halovém MS 2004 v Budapešti těsně pod stupni vítězů, na 4. místě (826 cm).\n\nAtletickou kariéru ukončil po letní sezóně roku 2008.\n\n\n"}
{"id": "872410", "url": "https://cs.wikipedia.org/wiki?curid=872410", "title": "Kanton Nantes-4", "text": "Kanton Nantes-4\n\nKanton Nantes-4 (fr. \"Canton de Nantes-4\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes.\n"}
{"id": "872411", "url": "https://cs.wikipedia.org/wiki?curid=872411", "title": "Kanton Nantes-5", "text": "Kanton Nantes-5\n\nKanton Nantes-5 (fr. \"Canton de Nantes-5\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes.\n"}
{"id": "872412", "url": "https://cs.wikipedia.org/wiki?curid=872412", "title": "Paulette Schwartzmannová", "text": "Paulette Schwartzmannová\n\nPaulette Schwartzmannová (19. listopadu 1894, Kamenec Podolský – 1953, Buenos Aires) byla lotyšská, později francouzská a nakonec argentinská šachistka. Narodila se v Ruské říši ve městě Kamenec Podolský pod rodným jménem Pecia, které leží na území Ukrajiny, ale byla Lotyška. V roce 1915 emigrovala do Francie a francouzské občanství získala v roce 1932. Protože byla židovského původu, zůstala po šachové olympiádě v roce 1939 z obavy z německého nacismu v Argentině, kde vystupovala s rodným jménem Paula.\n\nPřed tím než obdržela občanství vyhrála čtyřikrát mimo soutěž francouzské mistrovství žen v šachu v letech 1927, 1928, 1929 a 1931. Po získání občanství se stala mistryní Francie v letech 1933, 1935 a 1938.\n\nVyhrála pětkrát Mistrovství Argentiny v šachu žen v letech 1948, 1949, 1950 a 1952.\n\nDvakrát se zúčastnila turnaje o titul mistryně světa v šachu 1933 ve Folkestone, kde skončila šestá, a 1939 v Buenos Aires, kde se umístila na devátém až desátém místě.\n"}
{"id": "872413", "url": "https://cs.wikipedia.org/wiki?curid=872413", "title": "Mistrovství světa v házené mužů 2013", "text": "Mistrovství světa v házené mužů 2013\n\n23. mistrovství světa v házené proběhne ve dnech 11. – 27. ledna ve Španělsku.\n\nMistrovství se zúčastnilo 24 mužstev, rozdělených do čtyř šestičlenných skupin. První čtyři týmy postoupily do play off, kde se hrálo o medaile. Týmy, které v základní skupině skončily na čtvrtém až šestém místě místě, hrály o 17. - 24. místo (tzv. Prezidentský pohár). Mistrem světa se stalo domácí Španělsko.\n\n"}
{"id": "872414", "url": "https://cs.wikipedia.org/wiki?curid=872414", "title": "Kanton Nantes-6", "text": "Kanton Nantes-6\n\nKanton Nantes-6 (fr. \"Canton de Nantes-6\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes.\n"}
{"id": "872415", "url": "https://cs.wikipedia.org/wiki?curid=872415", "title": "Hřib žlutonachový", "text": "Hřib žlutonachový\n\nHřib žlutonachový (\"Imperator rhodopurpureus\" f. \"xanthopurpureus\" ) je velmi vzácná jedovatá houba z čeledi hřibovitých. Tento barevný hřib, dříve řazený do sekce \"Luridi\", se vyznačuje žlutým zbarvením a velmi intenzivním modráním poraněných míst. Je xantoidní formou hřibu rudonachového.\n\n\n\nPojetí hřibu žlutonachového se mezi různými autory mírně liší. Smotlacha jej v roce 1952 popsal jako formu hřibu rudonachového, Hlaváček jej roku 1986 posunul na úroveň druhu. Aktuální mykologická literatura jej opět uvádí jako formu.\n\nSmotlacha na základě návštěvy u Kallenbacha v roce 1929 předpokládal, že Kallenbachův \"Boletus pseudosulphureus\" (xanthoidní varieta hřibu kováře) je houba totožná s jeho hřibem žlutonachovým - přesto spatřoval určitou nesrovnalost mezi proporcemi plodnic obou hub.\n\nTvar i mikroznaky jsou totožné s hřibem rudonachovým, liší se zabarvení. Plodnice jsou převážně žluté, především póry postrádají červené barvivo a jsou žluté nebo lehce naoranžovělé. Povrch plodnice může nést drobné červené nebo červenohnědé skvrny.\n\nHřib žlutonachový se vyskytuje vzácně na stanovištích hřibu rudonachového, tedy pod duby, převážně v dubových a dubohabrových lesích, v České republice také na zalesněných okrajích a hrázích rybníků. Mykolog Františed Smotlacha se domníval, že žluté zbarvení této formy souvisí s vývojem plodnic na stanovištích s nedostatkem světla (silný stín v podrostu, růst v půdě).\n\n"}
{"id": "872416", "url": "https://cs.wikipedia.org/wiki?curid=872416", "title": "Kanton Nantes-7", "text": "Kanton Nantes-7\n\nKanton Nantes-7 (fr. \"Canton de Nantes-7\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes.\n"}
{"id": "872417", "url": "https://cs.wikipedia.org/wiki?curid=872417", "title": "Kanton Nantes-8", "text": "Kanton Nantes-8\n\nKanton Nantes-8 (fr. \"Canton de Nantes-8\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes.\n"}
{"id": "872418", "url": "https://cs.wikipedia.org/wiki?curid=872418", "title": "Zdrž", "text": "Zdrž\n\nZdrž je technické zařízení, jehož úkolem je zadržet pohyblivou část stroje v klidu, tedy zamezit nežádoucímu pohybu ústrojí.\n\n"}
{"id": "872419", "url": "https://cs.wikipedia.org/wiki?curid=872419", "title": "Kanton Nantes-9", "text": "Kanton Nantes-9\n\nKanton Nantes-9 (fr. \"Canton de Nantes-9\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes.\n"}
{"id": "872421", "url": "https://cs.wikipedia.org/wiki?curid=872421", "title": "Kanton Nantes-10", "text": "Kanton Nantes-10\n\nKanton Nantes-10 (fr. \"Canton de Nantes-10\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes a obec Saint-Sébastien-sur-Loire.\n"}
{"id": "872423", "url": "https://cs.wikipedia.org/wiki?curid=872423", "title": "Násoska", "text": "Násoska\n\nNásoska je jednoduché zařízení, které slouží k přečerpávání kapaliny z nádob, v nichž je hladina kapaliny výše, do nádob, kde je hladina kapaliny níže. Hnací silou je rozdíl potenciálních energií kapalin v obou větvích násosky (při stejném okolním tlaku).\n\nNechť hladina potenciální energie v bodě 2 je nulová (formula_1)\n\nPři aplikaci Bernoulliho rovnice mezi body 0-2 platí:\n\nkde první členy vlevo a vpravo jsou velikosti tlakové měrné energie v bodě 0 resp. 2 a druhé členy vlevo a vpravo jsou \nvelikosti potenciální měrné energie v bodě 0 resp. kinetické měrné energie v bodě 2.\nPři rovnosti okolních tlaků (nádoby otevřené do atmosféry) je pak rychlost vytékající kapaliny v bodě 2:\n\nproto při nulovém rozdílu hladin (formula_4) je i rychlost toku v násosce nulová.\n\nPrůtok násoskou je dán vztahem:\n\nkde D je průměr trubice násosky.\nPři aplikaci Bernoulliho rovnice mezi body 0-1 (kde 1 je nejvyšší bod násosky) platí:\n\nDále z rovnice kontinuity mezi body 1-2 plyne:\n\nNechť je průřez trubice po celé délce konstantní (formula_8) a nádoby jsou otevřené do atmosféry (formula_9). Pak platí: \n\nkde formula_11 je tlak kapaliny v bodě 1. Aby mohla násoska fungovat, musí být formula_11 vyšší než tlak sytých par kapaliny za dané teploty. V opačném případě dojde v bodě 1 ke kavitaci a přetržení vodního sloupce. Tím je také dána maximální pracovní výška násosky:\n\nkde formula_14 je tlak sytých par kapaliny za dané teploty. Pro vodu a teplotu 20°C je pak formula_15\n\nPro uvedení násosky do chodu je nutné, aby byla trubice celá naplněna přečerpávanou kapalinou (například ponořením celé trubice pod hladinu, případně vysátím vzduchu vývěvou – průmyslové použití). Násoska pak samočinně pracuje až do vyrovnání hladin (formula_4) nebo poklesnutí hladiny v horní nádobě pod úroveň násosky.\n"}
{"id": "872424", "url": "https://cs.wikipedia.org/wiki?curid=872424", "title": "Kanton Nantes-11", "text": "Kanton Nantes-11\n\nKanton Nantes-11 (fr. \"Canton de Nantes-11\") je francouzský kanton v departementu Loire-Atlantique v regionu Pays de la Loire. Tvoří ho pouze část města Nantes.\n"}
{"id": "872425", "url": "https://cs.wikipedia.org/wiki?curid=872425", "title": "Nicholas Hoult", "text": "Nicholas Hoult\n\nNicholas Caradoc Hoult (* 7. prosince 1989, Wokingham, Spojené království) je anglický herec a model. Proslavil se jako dětský herec rolí Marcuse Brewera ve filmu \"Jak na věc\", kde si zahrál po boku Hugha Granta. Mezi jeho další známé role patří Hank McCoy v \",\" \"\", \"\" a \"\", R ve filmu \"Mrtví a neklidní\" a Tony Stonem v dramatickém seriálu pro dospívající \"Skins\", kde se objevoval od roku 2007 do roku 2008.\n\nHoult se narodil Wokinghamu v Berkshire jako třetí dítě učitelky na klavír Glenis Brownové a Rogera Houlta, pilota British Airways. Jeho sourozenci se jmenují Clarista, James a Rosie. Jeho prateta byla herečka Anna Neagleová.\n\nPrvní role přišla s filmem \"Intimate Relations\" a pracoval převážně pro televizi, až do úspěchu se snímkem \"Jak na věc,\" ve kterém hrál roli Marcuse Brewera. Získal hlavní roli Tonyho Stonemana v seriálu \"Skins\". V roce 2009 si zahrál po boku Colina Firtha a Julianne Moore ve filmu \"Single Man\". V roce 2010 získal nominaci na cenu Britské filmové akademie v kategorii Stoupající hvězda. Ve stejném roce byl obsazen do role Nestvůry ve filmu \"\".V roce 2013 si zahrál hlavní roli ve filmu \"Jack a obři\". Roli Nestvůry si zopakoval ve snímku \"\", který měl premiéru 23. května 2014 a znovu ve snímku \"\" (2016). S Kristen Stewart se objevil ve filmu \"Equals\", jehož natáčení začalo v srpnu 2014 v Japonsku a Singapouru.\n\nOd roku 2011 do ledna 2013 byl ve vztahu s herečkou Jennifer Lawrenceovou a po krátké odmlce se k sobě pár v druhé polovině stejného roku opět vrátil . Je sponzorem charity Christian Aid a v roce 2007 vstoupil do jejich Síně slávy. Také podporuje kampaň Enough Food, charitě, která má ukončit celosvětové hladovění a úzce spolupracuje s centrem Teenage Cancer Trust pro mladé lidi s rakovinou.\n\nV talkshow Grahama Nortona prozradil, že jeho prostřední jméno Caradoc se vyslovuje jako \"Cuh-RAH-deck\", což ve velštině znamená \"milovaný\".\n\n"}
{"id": "872426", "url": "https://cs.wikipedia.org/wiki?curid=872426", "title": "Oldřich Starý (architekt)", "text": "Oldřich Starý (architekt)\n\nOldřich Starý (15. března 1884, Praha – 3. ledna 1971, Praha) byl český architekt a profesor architektury na Českém vysokém učení technickém v Praze. V akademickém roce 1949–1950 byl jeho rektorem.\n\nStudoval architekturu na Císařské a královské české vysoké škole technické v Praze u profesorů Josefa Schulze a Jana Kouly.\n\nV letech 1912–1919 učil na průmyslové škole stavební v Plzni. Později působil ve stejné funkci v Praze. V roce 1922 byl zvolen předsedou Klubu architektů.\n\nOd roku 1935 byl předsedou Svazu československého díla. V roce 1945 byl jmenován profesorem architektury na Českém vysokém učení technickém v Praze.\n\nV letech 1922–1939 byl redaktorem časopisu Stavba, v letech 1939–1971 redaktorem časopisu Architektura ČSR.\n\n\n\n\n\n\n"}
{"id": "872428", "url": "https://cs.wikipedia.org/wiki?curid=872428", "title": "Kanton Ambrières-les-Vallées", "text": "Kanton Ambrières-les-Vallées\n\nKanton Ambrières-les-Vallées (fr. \"Canton d'Ambrières-les-Vallées\") je francouzský kanton v departementu Mayenne v regionu Pays de la Loire. Tvoří ho sedm obcí.\n\n"}
{"id": "872432", "url": "https://cs.wikipedia.org/wiki?curid=872432", "title": "Kanton Argentré", "text": "Kanton Argentré\n\nKanton Argentré (fr. \"Canton de Argentré\") je francouzský kanton v departementu Mayenne v regionu Pays de la Loire. Tvoří ho devět obcí.\n\n"}
{"id": "872433", "url": "https://cs.wikipedia.org/wiki?curid=872433", "title": "Jeníček a Mařenka (1954)", "text": "Jeníček a Mařenka (1954)\n\nJeníček a Mařenka (německy Hänsel und Gretel) je německý pohádkový film režiséra Walter Janssen z roku 1954. Film je o příběhu Jeníček a Mařenka od Bratři Grimmové.\n\n"}
{"id": "872440", "url": "https://cs.wikipedia.org/wiki?curid=872440", "title": "The Sims 3: Cestovní horečka", "text": "The Sims 3: Cestovní horečka\n\nThe Sims 3: Cestovní horečka (v originále The Sims 3: World Adventures) je první datadisk ke hře The Sims 3. Jsou tu tři nové oblasti: Čína, Francie a Egypt. V každé oblasti se dá sehnat něco jiného např.: v Egyptě se můžete podívat do legendární Sfingy a naopak ve Francii do světoznámé Eiffelovky kterou si ovšem musíte postavit pomocí menu (Eiffelova věž). Každý výlet je samozřejmě za nějaký Simoleony, tak si nezapomeňte šetřit, abyste si užili bezvadnou dovolenou. V Číně lze také nalézt ,kouzelnou sekeru, která prorazí každý balvan. V Egyptě lze narazit na hrozivou mumií, která vás může proklít smrtelnou kletbou, trvá to sice chvíli než zemřete, ale někdy se prokletí vyplní.\n\nOko fotografa: Simíci s touto vlastností milují a vynikají v dovednosti fotografování. Naučí se rychleji fotografovat, jejich fotografie stojí více Simoleonů a mají k dispozici speciální sociální vazby týkajíci se fotografování.\n\nDisciplinovaný: Disciplinovaní Simíci excelují v bojových uměních. Díky své trpělivosti a odhodlání se učí bojová umění rychleji, mají méně neúspěchů a lépe se jim daří v zápasech a v přerážení desek.\n\nDobrodruh: Dobrodruzi se rádi vydávají na, no, na dobrodružství a získávají náladu, když navštěvují nové oblasti a prozkoumávají hrobky. Dokážou rychleji získávat body víza a nejsou tak unavení, když se vrátí z cest domů.\n\nDovednost fotografování: Fotoaparát lze získat v každém obchodě se smíšeným zbožím. Simíci, kteří mají v inventáři fotoaparát mohou fotit vše kolem sebe. Čím jste vyšší úroveň ve fotografování, tím své fotky prodáte dráž. Můžete si i uspořádat vlastní sbírku fotek.\n\nVýroba nektaru: Její základ je ve Francii. Tady můžete slisovat všechny druhy ovoce a vyrobit kvalitní nápoj (nektar). Zdokonalovat se můžete buďto čtením knížek, které si koupíte ve Francii, nebo přímo ve Francii vyrábět nápoje (nektary). Stroj na výrobu nektaru si můžete koupit ve smíšeným zbožím ve Francii. Čím vyšší úroveň, tím kvalitnější bude nápoj!\n\nBojová umění: Bojová umění se lze naučit v Číně, nebo přímo doma, ale budete si muset koupit tréninkového panáka, nebo seku na přerážení. Jakmile dosáhnete úrovně 3 můžete vyzvat Simíka na souboj, čím vyšší jste úroveň, tím máte vyšší šanci na výhru. Jak jsou vaše úrovně výš a výš můžete prorážet tvrdší a tvrdší desky, jakmile se dostanete k měsíčnímu kameni a prorazíte ho náhodně vám vypadnou pár drahokamů.\n\nBezstarostný: Simíci dokážou naplnit svou potřebu zábavy rychleji, takže budou zkrátka šťastnější!\n\nUž žádné účty: Přesně tak, Simíci už nebudou platit žádné účty! Ano!\n\nSmetánka: Skvělá odměna pro náruživé cestovatele, Simíci budou moci cestovat levněji!\n\nMeditativní extáze: Díky pokročilým spacím technikám potřebují tito Simíci jen pár hodin spánku denně!\n\nPřipravený cestovatel: Cestování ve skupině prodlužuje trvání dobrodružství.\n\nZkušený lovec relikvií: Tito Simíci si lépe vedou při sběru relikvii\n\nZměna chutí: Co by byl život beze změn? Nahraďte Simíkova oblíbená jídla něčím chutnějším.\n\nŽádná závist: Nebojte se nepatrně nebo i patrněji usmát na toho atraktivního Simíka přes ulici!\n\nNepatřičný, ale v dobrém slova smyslu: Na návštěvě se můžete chovat podle svého, aniž byste se museli strachovat, že vám vynadají za nepatřičné chování.\n\nKamenné srdce: Emoce se přeceňují. Při odmítnutí, ponížení, dokonce ani při ztrátě přítele nepřijdete o žádné emoce.\n\nStavba: Nové střešní ozdoby, sochy,….\n\nNákup: Nový styl oblečení, a různé maličkosti z oblastí např.: držák na kadidlo nebo dokonce stroj na výrobu sušenek štěstí, nebo pokud váš Simík bude mít štěstí na cestách může narazit na kouzelného skřítka atd.\n\nVe hře The Sims 3, když zmáčknete tlačítko ,K, tak vstoupíte do deníku dobrodružství, ve kterém najdete kolik víza máte v jaké oblasti, momentální úkoly, a také můžeme vidět jaké relikvie jsme sebrali do určitých sbírek z kterékoliv oblasti.\n"}
{"id": "872441", "url": "https://cs.wikipedia.org/wiki?curid=872441", "title": "Třecí převody", "text": "Třecí převody\n\nTřecí převody přenášejí otáčivý pohyb mezi dvěma hřídeli prostřednictvím tření mezi dvěma rotačními tělesy. Silový styk obou částí převodu vyžaduje normálovou sílu, která je podmínkou pro vznik třecí síly.\n\nTřecí převod nepatří mezi přesné převody, protože dochází k tzv. prokluzu. Výsledkem je však plynulý převod bez vznikajících kmitů.\n\nPoužívá se pro malé výkony a krátkodobý chod, případně vyžaduje chlazení. Prokluz vytváří ztrátu, která snižuje účinnost převodu, způsobuje zahřívání a opotřebení.\n\nPřevodový poměr v nezatíženém stavu: formula_1\n\nPřevodový poměr v zatíženém stavu: formula_2\n\nkde formula_3 je skluz, hodnota menší jak 1\n\nPřenášený výkon:\n\nformula_4 [W]\n\nKde formula_5 je „normálová“ přítlačná síla a formula_6 je součinitel smykového tření.\n\nformula_7\n\nKde formula_8 a formula_9 jsou vrcholové úhly kuželových kol.\n\nNormálová (přítlačná) síla je šikmá k osám hřídelí a namáhá ložiska v radiálním i axiálním směru.\n\nformula_10\n\nPoužití: např. třecí šroubový (vřetenový) lis\n"}
{"id": "872442", "url": "https://cs.wikipedia.org/wiki?curid=872442", "title": "Zdeněk Haselberger", "text": "Zdeněk Haselberger\n\nZdeněk Haselberger (* 19. května 1989 Nové Město na Moravě) je český rychlobruslař. Je mistrem České republiky za rok 2008.\n\nVe Světovém poháru závodí od roku 2005. Společně s Milanem Sáblíkem a Pavlem Kulmou tvořil mužské družstvo pod hlavičkou NOVIS týmu trenéra Petra Nováka, které v letech 2007–2010 drželo juniorský světový rekord ve stíhacím závodě družstev (čas 3:55,26 min). Na Akademickém mistrovství světa 2012 získal bronzovou medaili v závodě na 5000 m, na dvojnásobné trati byl pátý.\n\nJeho starší sestra Lucie je bývalou rychlobruslařkou.\n\n<nowiki>*</nowiki> = český rekord\n"}
{"id": "872458", "url": "https://cs.wikipedia.org/wiki?curid=872458", "title": "ATP World Tour 2013", "text": "ATP World Tour 2013\n\nATP World Tour 2013 představoval nejvyšší úroveň mužského profesionálního tenisu v roce 2013. Sezóna trvající od ledna do listopadu zahrnovala turnaje, až na výjimky, organizované Asociací profesionálních tenistů (ATP).\n\nOkruh zahrnoval čtyři turnaje Grand Slamu – organizované Mezinárodní tenisovou federací (ITF), devět události kategorií ATP World Tour Masters 1000, jedenáct ATP World Tour 500, čtyřicet ATP World Tour 250 a závěrečný Turnaj mistrů. Vedle toho byly součástí kalendáře týmové soutěže pořádané ITF – Davisův pohár a Hopmanův pohár, z něhož si hráči nepřipsali do žebříčku žádné body.\n\nSezóně dominoval Rafael Nadal ze Španělska, který rok zakončil potřetí v kariéře na čele světové klasifikace s 13 030 body, vyhrál nejvíce turnajů (10), probojoval se do největšího počtu finále (14), a na odměnách si připsal nejvyšší částku 12 070 935 dolarů.\n\n\"Tabulky měsíců uvádí vítěze a finalisty dvouhry i čtyřhry a dále pak semifinalisty a čtvrtfinalisty dvouhry. Zápis –D/–Q/–Č/–X uvádí počet hráčů dvouhry/hráčů kvalifikace dvouhry/párů čtyřhry/párů mixu. (ZS) – základní skupina.\"\nSeznam uvádí tenisty (vítěze turnaje ATP, a/nebo ty, kteří byli klasifikováni alespoň jeden týden v Top 100 dvouhry a/nebo Top 50 čtyřhry žebříčku ATP), kteří ohlásili ukončení profesionální kariéry, neodehráli za více než 52 uplynulých týdnů žádný turnaj, nebo jim byl uložen stálý zákaz hraní, a to v sezóně 2013:\n\n\n\n"}
{"id": "872461", "url": "https://cs.wikipedia.org/wiki?curid=872461", "title": "Pavel Kulma", "text": "Pavel Kulma\n\nPavel Kulma (* 3. listopadu 1989 Nové Město na Moravě) je český rychlobruslař, držitel několika českých rekordů.\n\nVe Světovém poháru závodí od roku 2005. Společně s Milanem Sáblíkem a Zdeňkem Haselbergerem tvořil mužské družstvo pod hlavičkou NOVIS týmu trenéra Petra Nováka, které v letech 2007–2010 drželo juniorský světový rekord ve stíhacím závodě družstev (čas 3:55,26 min). Na Akademickém mistrovství světa 2012 získal bronzovou medaili v závodě na 10 000 m, na poloviční trati byl čtvrtý.\n\n<nowiki>*</nowiki> = český rekord\n"}
{"id": "872463", "url": "https://cs.wikipedia.org/wiki?curid=872463", "title": "Ozric Tentacles", "text": "Ozric Tentacles\n\nOzric Tentacles (také známí jako The Ozrics) je instrumentálně rocková skupina ze Somersetu v Anglii, jejíž hudba se dá volně popsat psychedelická nebo space rocková. Od roku 1983, kdy skupina vznikla vydala do roku 2011 28 alb a stala se tak domácí kapelou, která prodala přes milion alb po celém světě navzdory tomu, že za zády neměla žádnou z velkých nahrávacích společností. Kytarista Ed Wynne je jediný původní člen skupiny.\n\n\n\n\n"}
{"id": "872465", "url": "https://cs.wikipedia.org/wiki?curid=872465", "title": "Ladislav Mlčák", "text": "Ladislav Mlčák\n\nLadislav Mlčák (* 5. ledna 1947 Paršovice) je český politik, počátkem 21. století poslanec Poslanecké sněmovny za KSČM.\n\nV letech 1965-1979 působil jako dělník, později coby mistr. Od roku 1979 pracoval v politickém aparátu Okresního výboru KSČ. Absolvoval Vysokou školu politickou. V roce 1993 se stal předsedou Okresního výboru KSČM v Přerově.\n\nV komunálních volbách roku 1994 a komunálních volbách roku 1998 byl za KSČM zvolen do zastupitelstva města Přerov. V komunálních volbách roku 2002 sem kandidoval neúspěšně, opětovně byl zvolen v komunálních volbách roku 2010. Profesně se k roku 1998 uvádí coby předseda OV KSČM, v roce 2002 jako poslanec a roku 2010 jako OSVČ. V krajských volbách roku 2000 byl zvolen do Zastupitelstva Olomouckého kraje za KSČM.\n\nVe volbách v roce 2002 byl zvolen do poslanecké sněmovny za KSČM (volební obvod Olomoucký kraj). Byl členem sněmovního ústavněprávního výboru. Poslanecký mandát obhájil ve volbách v roce 2006. Byl místopředsedou výboru pro životní prostředí a členem petičního výboru. Ve sněmovně setrval do voleb v roce 2010.\n\nK roku 2012 se uvádí jako asistent poslance KSČM Josefa Nekla. A zároveň byl předsedou KSČM v Olomouckém kraji. Podílel se za komunisty na vyjednávání o krajské koalici s ČSSD po krajských volbách roku 2012.\n\n"}
{"id": "872476", "url": "https://cs.wikipedia.org/wiki?curid=872476", "title": "Dagmar Mocová", "text": "Dagmar Mocová\n\nDagmar Mocová (* 6. května 1947) je česká politička, v letech 2004 až 2006 poslankyně Poslanecké sněmovny za ČSSD.\n\nV senátních volbách roku 2000 byla bezpartijní kandidátkou za senátní obvod č. 38 – Mladá Boleslav. V 1. kole získala 6,5 % hlasů a nepostoupila do 2. kola. V komunálních volbách roku 2002, komunálních volbách roku 2006 a komunálních volbách roku 2010 byla za ČSSD zvolena do zastupitelstva města Mnichovo Hradiště. Profesně se uvádí jako ředitelka Okresní agrární komory Mladá Boleslav. Zasedá i v městské radě. V dubnu 2012 byla iniciátorkou zásadní personální obměny městské rady.\n\nVe volbách v roce 2002 kandidovala do poslanecké sněmovny za ČSSD (volební obvod Středočeský kraj). Nebyla zvolena, ale do sněmovny usedla dodatečně v září 2004 jako náhradnice poté, co na poslanecký mandát rezignoval Stanislav Gross. Byla členkou sněmovního výboru pro sociální politiku a zdravotnictví. Ve sněmovně setrvala do voleb v roce 2006.\n\nV krajských volbách roku 2008 byla zvolena do Zastupitelstva Středočeského kraje za ČSSD.\n\n"}
{"id": "872499", "url": "https://cs.wikipedia.org/wiki?curid=872499", "title": "Mohammed Gammoudi", "text": "Mohammed Gammoudi\n\nMohammed Tlili ben Abdallah (arabsky: محمد التليلي بن عبد الله القمودي), obecně známý jako Mohammed Gammoudi (* 11. února 1938 Sidi Ach) je bývalý tuniský atlet, běžec na dlouhé tratě, olympijský vítěz v běhu na 5000 metrů z roku 1968.\n\nPrvní mezinárodní úspěch zaznamenal na středomořských hrách v Neapoli v roce 1963, kde vyhrál v běhu na 5 i 10 kilometrů. Na olympiádě v Tokiu o rok později patřil k favoritům v běhu na 10 000 metrů. V posledním kole vedl, ale 50 metrů před cílem ho přesprintoval reprezentant USA William Mills, Gammoudi tak skončil druhý. O dva dny později se kvalifikoval do finále běhu na 5000 metrů, ale nenastoupil do něj.\n\nNa olympiádě v Mexiku v roce 1968 běžel v desetikilometrovém závodě v čelní skupině, která v posledním kole zůstala pouze tříčlenná. Vybojoval bronzovou medaili za Naftalim Temu z Keni a Mamo Woldem z Etiopie. Obdobný průběh mělo finále na poloviční trati, zde však Gammoudi porazil v závěru všechny soupeře a vybojoval olympijské zlato.\n\nV olympijském finále v běhu na 10 000 metrů v Mnichově v roku 1972 došlo v polovině závodu ke kolizi Fina Lasse Viréna a Gammoudiho. Zatímco finský běžec po pádu zvládl doběhnout hlavní pole běžců a následně zvítězit, Gammoudi ztratil větší vzdálenost a po dalším kole odstoupil. Ve finále běhu na 5000 metrů vybojoval v dramatickém finiši stříbrnou medaili, jeho jediným přemožitelem byl Lasse Virén. Byl to poslední mezinárodní úspěch tohoto tuniského běžce.\n\n"}
{"id": "872503", "url": "https://cs.wikipedia.org/wiki?curid=872503", "title": "Jirka Mucha (hudebník)", "text": "Jirka Mucha (hudebník)\n\nJirka Mucha (* 3. června 1977, Plzeň) je český multiinstrumentalista, skladatel, zpěvák. Znám především pro svou spolupráci s indickými hudebníky, filmové hudbě a také pro své výrazně melodické písně založené na vícehlasých vokálech.\n\nPochází z hudební rodiny, jeho otec (Jiří Mucha) je blues-rockový zpěvák a kytarista. Hudbou byl doslova obklopen, avšak aktivně se hudbě začal věnovat až ve třinácti letech, kdy dostal od svého otce podomácku vyráběnou elektrickou kytaru. Věnující se melodickému rocku, s odkazem na hudbu šedesátých let a polyfonní vokály, začal již v šestnácti letech úspěšně koncertovat. Se skupinou Hind Window (název byl parafrází na otcovo skupinu The High Window) si během krátké doby získal ve svém kraji u klubového publika značný úspěch. Jirka Mucha byl již v šestnácti letech častým hostem Českého rozhlasu i komerčních rádií a jeho demosnímky vyhrávaly různé hitparády. V té době si ho také oblíbil dnes již zesnulý český populární zpěvák Petr Novák, který si Muchovo kapelu příležitostně zval jako podporu svých koncertů. Skupina ovšem rychle zanikla, neboť Jirka Mucha se začal věnovat okrajovějším a náročnějším žánrům jako je jazz, klasická hudba, ale zejména ho okouzlila hudba indická, která ho nakonec přivedla do samotné Indie. Tam započal svojí první spolupráci se známým zpěvákem Ramanem Mahadevanem a dalšími hudebníky z takzvaného Bollywoodu. Ve spolupráci s další významnou zpěvačkou Runou Rizvi složil píseň k indickému filmu Myoho. Napsal a nahrál hudbu k mezinárodnímu dokumentárnímu filmu The Lost Village a v současné době připravuje hudbu k dalším filmovým projektům. Po nějaké době působení v zahraničí se vrátil do Čech, kde natočil své první sólové album \"Jinou cestou\" (2012) zaměřené prioritně na české publikum. V České republice rovněž vystupuje se svojí partnerkou Janou Balejovou. Jako duet spolu získali první místo na folkové soutěži Notování a také se zúčastnili plzeňského kola Porty, kde vyhráli interpretační a autorskou soutěž. Byl také hostem, jako jediný evropský hudebník, na druhém ročníku známého hudebního festivalu \"Storm Festival\" v indickém státě Karnataka.\nJirka Mucha se rovněž věnuje studiové práci jako zvukový mistr a producent.\n\nIndie ovlivnila Jirku Muchu nejen svou hudbou, ale i filozofií a životním postojem, jež se promítá do jeho hudby i textů. Jirka Mucha studuje tradiční učení staré Indie. Indii navštívil mnohokrát nejen jako hudebník, ale pobýval rovněž na několika posvátných místech. Je striktní vegetarián a abstinent.\n\nV roce 2017, po devíti letech spolurpáce, vydává Mucha spolu s Ramanem Mahadevanem dva singly a videoklipy, určené pro indické publikum. První píseň zpívaná v sanskritu se jmenuje Chintamani a druhá v hindštině nese název Tu. V Indii vystupují pod názvem Raman & Jirka.\n\n"}
{"id": "872507", "url": "https://cs.wikipedia.org/wiki?curid=872507", "title": "Římskokatolická farnost Třebušín", "text": "Římskokatolická farnost Třebušín\n\nŘímskokatolická farnost Třebušín (lat. \"Triebsch\") je územní společenství římských katolíků v Třebušíně a okolí. Farnost organizačně spadá do litoměřického vikariátu, který je jedním z deseti vikariátů litoměřické diecéze.\n\nDo farnosti náleží území těchto obcí:\n\nVe farnosti se nacházejí také další drobné sakrální stavby a pamětihodnosti.\n\nPrvní písemná zmínka o farní lokalitě Třebušín pochází z roku 1169. Farnost existovala již před rokem 1384. Matriky jsou vedeny od roku 1662. Od roku 1712 byla v Třebušíně opět samostatná fara. Do roku 1712 patřil Třebušín pod farnost Proboštov.\n\nZ důvodu efektivity duchovní správy byl vytvořen \"farní obvod\" (kolatura) farnosti Žitenice, jehož součástí je i farnost Třebušín, která je tak spravována \"excurrendo\".\n\nŘímskokatolická farnost Třebušín\n\n"}
{"id": "872508", "url": "https://cs.wikipedia.org/wiki?curid=872508", "title": "Mistrovství Asie v rychlobruslení 2013", "text": "Mistrovství Asie v rychlobruslení 2013\n\nMistrovství Asie v rychlobruslení 2013 se konalo ve dnech 29. a 30. prosince 2012 v rychlobruslařské hale Jilin Provincial Speed Skating Rink v čínském Čchang-čchunu. Jednalo se o 14. mistrovství Asie. Z předchozího šampionátu obhajovali titul Jihokorejec I Sung-hun a Japonka Miho Takagiová.\n\nV Čchang-čchunu počtvrté zvítězil Jihokorejec I Sung-hun a potřetí Japonka Masako Hozumiová.\n\nZávodníci na prvních 3 příčkách zajistili pro své země odpovídající počet míst pro start na Mistrovství světa ve víceboji 2013.\n\nZávodnice na prvních 4 příčkách zajistily pro své země odpovídající počet míst pro start na Mistrovství světa ve víceboji 2013.\n\n"}
{"id": "872509", "url": "https://cs.wikipedia.org/wiki?curid=872509", "title": "Oldřich Němec (politik)", "text": "Oldřich Němec (politik)\n\nOldřich Němec (* 1. ledna 1956 Jičín) je český politik, počátkem 21. století poslanec Poslanecké sněmovny za ČSSD.\n\nPracoval v uranovém průmyslu, po sametové revoluci ve státní správě. Po roce 1989 vystudoval Právnickou fakultu v Brně. Do roku 1990 byl členem KSČ, od roku 1993 (do roku 2006) členem ČSSD. Podle údajů z roku 2002 byl ženatý, měl tři dcery.\n\nVe volbách v roce 2002 byl zvolen do poslanecké sněmovny za ČSSD (volební obvod Liberecký kraj). Byl členem sněmovního zemědělského výboru (v letech 2005-2006 i jeho místopředsedou), výboru pro evropskou integraci (později oficiálně výboru pro evropské záležitosti) a v letech 2002-2004 i výboru mandátového a imunitního. Ve sněmovně setrval do voleb v roce 2006.\n\nPozději se se svou stranou rozešel. V roce 2006 kritizoval stranického kolegu Michala Krause v době vrcholící \"kakaové aféry\", kdy Krausovo vysvětlování označil za pohádky. V senátních volbách roku 2008 byl bezpartijním kandidátem Strany důstojného života za senátní obvod č. 36 - Česká Lípa. V 1. kole získal 3,96 % hlasů a nepostoupil do 2. kola. Později se stal členem Strany Práv Občanů ZEMANOVCI, ze které však záhy odešel pro spory s krajským vedením.\n\nV komunálních volbách roku 1994, komunálních volbách roku 1998, komunálních volbách roku 2002, komunálních volbách roku 2006 a komunálních volbách roku 2010 byl zvolen do zastupitelstva města Chrastava, v letech 1994, 1998, 2002 a 2006 za ČSSD, v roce 2010 coby člen Strany Práv Občanů ZEMANOVCI (na kandidátce Pro změnu v Chrastavě). Profesně se k roku 1998 uvádí jako vedoucí kanceláře starosty, v roce 2002 coby poslanec, roku 2006 jako ředitel odboru MPSV ČR a v roce 2010 coby státní zaměstnanec. Uspěl i v komunálních volbách roku 2014 jako bezpartijní na kandidátce ČSSD.\n\nVe volném čase působí v hudebním souboru \"Řehečské kvarteto\". V mládí se věnoval ochotnickému divadlu.\n\n"}
{"id": "872526", "url": "https://cs.wikipedia.org/wiki?curid=872526", "title": "Golfový simulátor", "text": "Golfový simulátor\n\nGolfový simulátor je zařízení pro simulaci golfové hry v krytých prostorách. Simulace golfové hry je prováděna analýzou za použití různých snímacích senzorů a vizualizace hry na golfovém hřišti se obvykle promítá na projekční plátno.\n\nGolfový simulátor umožňuje hráčům golfu vychutnat si hru i za nepříznivého počasí, nebo v zimě. Řada golfistů využívá golfová indoor centra právě jako překlenutí zimního období, jak říkají „mimo sezónu“. Jedná se o simulaci hry, kdy golfového hřiště je promítáno pomocí projekce obrazu na projekční plátno a snímání letu míče, nebo pohybu hole hráče při impaktu. Simulátorů je celá řada. Od těch nejjednodušších, kde se vyhodnocuje pouze délka odpalu, až po ty nejefektivnější, které používají nejmodernější systémy. Jeden z těch nejmodernějších v dnešní době je ProTee simulátor, který využívá všech dostupných technologií pro reálnou simulaci golfové hry – snímání a analýza švihu, impaktu, spinu, letu míče. Simulátory se začaly objevovat od roku 1970, od jednoduchých za cenu pár tisíc až po ty, které pracují s počítačem nebo herní konzolí. Ty sofistikované používají nejmodernější systémy, počítače a programy a stojí hodně přes milion korun.\n\n1) vizuální – hráč golfu vidí před sebou na projekčním plátně simulaci golfového hřiště\n\n2) aktivní – po odpalu míče simulátor vyhodnotí senzory (v případě těch nejlepších optickým a kamerovým) směr a rychlost pohybu hole při impaktu a let míče až do projekčního plátna. Program simulátoru zpracuje údaje vyhodnocené ze senzorů a kamer a promítne na plátno let míče na virtuálním hřišti. Některé simulátory používají pro snímání radar, ale pro potřebu vyhodnocení je vyžadovaná dostatečná rychlost míče a proto tyto radarové senzory selhávají při krátké hře a někdy při puttování. Oproti tomu světelné senzory nasnímají pohyb hole a míče rychlostí světla a zaznamenají pro další analýzu i ten nejmenší pohyb.\n\nGolfové simulátory obsahují desítky až stovky hřišť celého světa. Hra na moderních simulátorech je stále více reálnější než tomu bylo dříve. Simulace hry je pro golfisty jednou z možností, jak mohou i za nepříznivého počasí pokračovat v tréninku, nebo jen relaxovat při hře v teple a pod střechou.\n\nPro trénování používají golfisté simulátory hlavně pro možnost kontrolování impaktu, směru a rychlosti, nebo také tempa švihu. Také díky virtuálnímu drivingu, který simuluje odpal na drivingové rohoži a ukazuje hráči dráhu letu míče. Například již zmíněný golfový simulátor ProTee používá pro vyhodnocení vyhodnocení směru a rychlosti pohybu hole a míče světelné senzory, a pro samotný výpočet dráhy letu míče používá dvojici vysokorychlostních kamer, aby se minimalizovalo falešných „dobrých ran“. Proto je pro trénink takový simulátor jako nástroj kontroly a zdokonalování švihu. Díky analýze obsažené v programu může každý golfista vidět své pokroky, ale i chyby, které dělá. Stále častěji se golfový simulátor požívá na výuku golfu a pro vylepšení švihu golfisty.\n\nS přibývající oblibou golfových simulátorů vznikají po celém světě golfová indoor centra od těch malých s jedním, či dvěma simulátory, až po ty největší s dvaceti a více simulátory. Golfisté dnes v pohodlí a teple mohou v těchto golfových indoorech využívat simulátory v zimě, ale i v deštivých dnech. Golf indoor centra jsou oblíbená i v České republice a je jich hned několik. Od těch klubových s jedním simulátorem až po „sportovní střediska“ s více simulátory a spoustou dalšího sportovního využití. Dnešní golfová indoor centra nabízejí i plnohodnotná členství v golfových klubech.\n\nV budoucnosti se počítá s plným využití 3D simulace, která dnes již začíná v zobrazovacím programu napomáhat k realističnosti letu míče a pohybu na golfovém hřišti. Takový golfový simulátor zítřka bude využívat technologie hologram pro 3D vizualizaci hřiště, a také laserové snímače, které mohou zachytit sebemenší rotaci míče ovlivňující dráhu jeho letu a samozřejmě i dopadu. V testování jsou i pohyblivé odpalovací rohože pro přesnější simulaci nakloněného, nerovného povrchu na hřišti. Simulátory ProTee již dnes používají tzv. DivotAction odpalovací rohož, která simuluje „vyseknutí“ divotu a umožňuje hladký průchod hole pod úroveň rohože po impaktu.\nBudoucnost ve virtuálním golfovém světě jde neustále kupředu.\n\n"}
{"id": "872527", "url": "https://cs.wikipedia.org/wiki?curid=872527", "title": "Ulmer", "text": "Ulmer\n\nUlmer, Ullmer:\n"}
{"id": "872529", "url": "https://cs.wikipedia.org/wiki?curid=872529", "title": "California Dreams Tour", "text": "California Dreams Tour\n\nCalifornia Dreams Tour bylo druhé koncertní turné americké zpěvačky Katy Perry na podporu jejího třetího studiového alba Teenage Dream. Turné začalo 22. února, 2011 v Lisabonu, Portugalsko a skončilo 22. ledna, 2012 v Pasay, Filipíny.\n\n"}
{"id": "872533", "url": "https://cs.wikipedia.org/wiki?curid=872533", "title": "Kanton Château-Gontier-Est", "text": "Kanton Château-Gontier-Est\n\nKanton Château-Gontier-Est (fr. \"Canton de Château-Gontier-Est\") je francouzský kanton v departementu Mayenne v regionu Pays de la Loire. Tvoří ho pět obcí.\n\n"}
{"id": "872534", "url": "https://cs.wikipedia.org/wiki?curid=872534", "title": "Kanton Château-Gontier-Ouest", "text": "Kanton Château-Gontier-Ouest\n\nKanton Château-Gontier-Ouest (fr. \"Canton de Château-Gontier-Ouest\") je francouzský kanton v departementu Mayenne v regionu Pays de la Loire. Tvoří ho devět obcí.\n\n"}
{"id": "872535", "url": "https://cs.wikipedia.org/wiki?curid=872535", "title": "Kanton Ernée", "text": "Kanton Ernée\n\nKanton Ernée (fr. \"Canton d'Ernée\") je francouzský kanton v departementu Mayenne v regionu Pays de la Loire. Tvoří ho šest obcí.\n\n"}
{"id": "872536", "url": "https://cs.wikipedia.org/wiki?curid=872536", "title": "Kanton Évron", "text": "Kanton Évron\n\nKanton Évron (fr. \"Canton d'Évron\") je francouzský kanton v departementu Mayenne v regionu Pays de la Loire. Tvoří ho 11 obcí.\n\n"}
{"id": "872537", "url": "https://cs.wikipedia.org/wiki?curid=872537", "title": "Kanton Le Horps", "text": "Kanton Le Horps\n\nKanton Le Horps (fr. \"Canton du Horps\") je francouzský kanton v departementu Mayenne v regionu Pays de la Loire. Tvoří ho osm obcí.\n\n"}
{"id": "872538", "url": "https://cs.wikipedia.org/wiki?curid=872538", "title": "Kanton Cossé-le-Vivien", "text": "Kanton Cossé-le-Vivien\n\nKanton Cossé-le-Vivien (fr. \"Canton de Cossé-le-Vivien\") je francouzský kanton v departementu Mayenne v regionu Pays de la Loire. Tvoří ho 11 obcí.\n\n"}
{"id": "872539", "url": "https://cs.wikipedia.org/wiki?curid=872539", "title": "Kanton Grez-en-Bouère", "text": "Kanton Grez-en-Bouère\n\nKanton Grez-en-Bouère (fr. \"Canton de Grez-en-Bouère\") je francouzský kanton v departementu Mayenne v regionu Pays de la Loire. Tvoří ho 12 obcí.\n\n"}
{"id": "872540", "url": "https://cs.wikipedia.org/wiki?curid=872540", "title": "Kanton Chailland", "text": "Kanton Chailland\n\nKanton Chailland (fr. \"Canton de Chailland\") je francouzský kanton v departementu Mayenne v regionu Pays de la Loire. Tvoří ho devět obcí.\n\n"}
{"id": "872541", "url": "https://cs.wikipedia.org/wiki?curid=872541", "title": "Kanton Lassay-les-Châteaux", "text": "Kanton Lassay-les-Châteaux\n\nKanton Lassay-les-Châteaux (fr. \"Canton de Lassay-les-Châteaux\") je francouzský kanton v departementu Mayenne v regionu Pays de la Loire. Tvoří ho šest obcí.\n\n"}
{"id": "872542", "url": "https://cs.wikipedia.org/wiki?curid=872542", "title": "Kanton Couptrain", "text": "Kanton Couptrain\n\nKanton Couptrain (fr. \"Canton de Couptrain\") je francouzský kanton v departementu Mayenne v regionu Pays de la Loire. Tvoří ho devět obcí.\n\n"}
{"id": "872543", "url": "https://cs.wikipedia.org/wiki?curid=872543", "title": "Kanton Bais", "text": "Kanton Bais\n\nKanton Bais (fr. \"Canton de Bais\") je francouzský kanton v departementu Mayenne v regionu Pays de la Loire. Tvoří ho devět obcí.\n\n"}
{"id": "872544", "url": "https://cs.wikipedia.org/wiki?curid=872544", "title": "Kanton Craon", "text": "Kanton Craon\n\nKanton Craon (fr. \"Canton de Craon\") je francouzský kanton v departementu Mayenne v regionu Pays de la Loire. Tvoří ho 13 obcí.\n\n"}
{"id": "872545", "url": "https://cs.wikipedia.org/wiki?curid=872545", "title": "Kanton Gorron", "text": "Kanton Gorron\n\nKanton Gorron (fr. \"Canton de Gorron\") je francouzský kanton v departementu Mayenne v regionu Pays de la Loire. Tvoří ho 11 obcí.\n\n"}
{"id": "872546", "url": "https://cs.wikipedia.org/wiki?curid=872546", "title": "Kanton Bierné", "text": "Kanton Bierné\n\nKanton Bierné (fr. \"Canton de Bierné\") je francouzský kanton v departementu Mayenne v regionu Pays de la Loire. Tvoří ho 10 obcí.\n\n"}
{"id": "872547", "url": "https://cs.wikipedia.org/wiki?curid=872547", "title": "Kanton Landivy", "text": "Kanton Landivy\n\nKanton Landivy (fr. \"Canton de Landivy\") je francouzský kanton v departementu Mayenne v regionu Pays de la Loire. Tvoří ho devět obcí.\n\n"}
{"id": "872548", "url": "https://cs.wikipedia.org/wiki?curid=872548", "title": "Kanton Loiron", "text": "Kanton Loiron\n\nKanton Loiron (fr. \"Canton de Loiron\") je francouzský kanton v departementu Mayenne v regionu Pays de la Loire. Tvoří ho 15 obcí.\n\n"}
{"id": "872549", "url": "https://cs.wikipedia.org/wiki?curid=872549", "title": "Kanton Mayenne-Est", "text": "Kanton Mayenne-Est\n\nKanton Mayenne-Est (fr. \"Canton de Mayenne-Est\") je francouzský kanton v departementu Mayenne v regionu Pays de la Loire. Tvoří ho 12 obcí.\n\n"}
{"id": "872550", "url": "https://cs.wikipedia.org/wiki?curid=872550", "title": "Kanton Mayenne-Ouest", "text": "Kanton Mayenne-Ouest\n\nKanton Mayenne-Ouest (fr. \"Canton de Mayenne-Ouest\") je francouzský kanton v departementu Mayenne v regionu Pays de la Loire. Tvoří ho devět obcí.\n\n"}
{"id": "872551", "url": "https://cs.wikipedia.org/wiki?curid=872551", "title": "Kanton Meslay-du-Maine", "text": "Kanton Meslay-du-Maine\n\nKanton Meslay-du-Maine (fr. \"Canton de Meslay-du-Maine\") je francouzský kanton v departementu Mayenne v regionu Pays de la Loire. Tvoří ho 14 obcí.\n\n"}
{"id": "872552", "url": "https://cs.wikipedia.org/wiki?curid=872552", "title": "Kanton Montsûrs", "text": "Kanton Montsûrs\n\nKanton Montsûrs (fr. \"Canton de Montsûrs\") je francouzský kanton v departementu Mayenne v regionu Pays de la Loire. Tvoří ho devět obcí.\n\n"}
{"id": "872553", "url": "https://cs.wikipedia.org/wiki?curid=872553", "title": "Kanton Pré-en-Pail", "text": "Kanton Pré-en-Pail\n\nKanton Pré-en-Pail (fr. \"Canton de Pré-en-Pail\") je francouzský kanton v departementu Mayenne v regionu Pays de la Loire. Tvoří ho sedm obcí.\n\n"}
{"id": "872554", "url": "https://cs.wikipedia.org/wiki?curid=872554", "title": "Kanton Saint-Aignan-sur-Roë", "text": "Kanton Saint-Aignan-sur-Roë\n\nKanton Saint-Aignan-sur-Roë (fr. \"Canton de Saint-Aignan-sur-Roë\") je francouzský kanton v departementu Mayenne v regionu Pays de la Loire. Tvoří ho 12 obcí.\n\n"}
{"id": "872555", "url": "https://cs.wikipedia.org/wiki?curid=872555", "title": "Kanton Saint-Berthevin", "text": "Kanton Saint-Berthevin\n\nKanton Saint-Berthevin (fr. \"Canton de Saint-Berthevin\") je francouzský kanton v departementu Mayenne v regionu Pays de la Loire. Tvoří ho sedm obcí.\n\n"}
{"id": "872556", "url": "https://cs.wikipedia.org/wiki?curid=872556", "title": "Kanton Villaines-la-Juhel", "text": "Kanton Villaines-la-Juhel\n\nKanton Villaines-la-Juhel (fr. \"Canton de Villaines-la-Juhel\") je francouzský kanton v departementu Mayenne v regionu Pays de la Loire. Tvoří ho 10 obcí.\n\n"}
{"id": "872557", "url": "https://cs.wikipedia.org/wiki?curid=872557", "title": "Kanton Sainte-Suzanne (Mayenne)", "text": "Kanton Sainte-Suzanne (Mayenne)\n\nKanton Sainte-Suzanne (fr. \"Canton de Sainte-Suzanne\") je francouzský kanton v departementu Mayenne v regionu Pays de la Loire. Tvoří ho devět obcí.\n\n"}
{"id": "872558", "url": "https://cs.wikipedia.org/wiki?curid=872558", "title": "Kanton Sainte-Suzanne (Réunion)", "text": "Kanton Sainte-Suzanne (Réunion)\n\nKanton Sainte-Suzanne (fr. \"Canton de Sainte-Suzanne\") byl francouzský kanton v departementu Réunion v regionu Réunion. Tvořila ho pouze město Sainte-Suzanne. Zrušen byl při reformě francouzských kantonů v roce 2014.\n"}
{"id": "872560", "url": "https://cs.wikipedia.org/wiki?curid=872560", "title": "Historiometrie", "text": "Historiometrie\n\nHistoriometrie zkoumá kreativitu, její příčiny a kontexty v dějinách kultury a v biografii géniů, s využitím statistických metod. Ústředním tématem historiometrie jsou vývoj talentu a individuální i společenské předpoklady tvořivosti.\n\nPrvní historiometrickou studií byla práce belgického matematika Adolpha Queteleta o vztahu mezi věkem a tvůrčími výkony velkých anglických a francouzských dramatiků. Skutečnou popularitu oboru však zajistil Francis Galton svou studií o dědičnosti geniality z roku 1869. Počátkem 20. století ji rozvíjel Frederick Adam Woods, který zavedl i termín historiometrie.\n\nPředními současnými historiometriky jsou Dean Keith Simonton a Charles Murray. Simonton definuje historiometrii jako kvantitativní metodu statistické analýzy retrospektivních dat. Historiometrie hledá transhistoricky invariantní zákonitosti tvořivosti a vůdcovství, která jsou platná napříč různými epochami a kulturami. Simonton zformuloval deset takových zákonitostí, které vyplynuly z dějinných dat.\n\nMurray v knize \"Human Accomplishment\" zkoumal 4000 největších světových osobností věd, umění a filozofie v uplynulých 3000 letech. Seřadil je podle množství pozornosti, která jim je věnována v pramenech (například nejcitovanějším biologem je Darwin, matematikem Euler, výtvarníkem Michelangelo, filozofem Aristoteles, fyziky Newton a Einstein, hudebníky Mozart a Beethoven). Murray analyzoval typ společnosti, která je pro tvořivost příznivá.\n\n\n"}
{"id": "872564", "url": "https://cs.wikipedia.org/wiki?curid=872564", "title": "Stráň (Východolabská tabule)", "text": "Stráň (Východolabská tabule)\n\nStráň je vrchol v České republice ležící ve Východolabské tabuli v okrese Kolín.\n\nPlochý vrch Stráň se nachází severně a severovýchodně od obce Polní Chrčice asi 13 kilometrů východně od Poděbrad. Společně se severněji položenou Kozí hůrou tvoří severní zakončení protáhlé Bělušické plošiny a zároveň lokální výběžek Východolabské tabule do tabule Středolabské. Vrchol 265 m n. m. se nachází v severozápadní části náhorní plošiny. Východní svahy Stráně jsou mírnější, západní prudší. Od severnější Kozí hůry jí odděluje úzké sedlo, sedlo na jižní straně směřující k vrchu Kostelík je plošší.\n\nVrch Stráň spadá do povodí Labe. Konkrétně západní svah odvodňuje Chrčická svodnice, pravý přítok Bačovky, zbytek potoky z povodí Cidliny, např. Radovesnický potok. Přímo ve svazích stráně se nenachází žádný trvalý pramen či vodní dílo.\n\nNáhorní plošinu stráně pokrývá souvislý listnatý les jehož větší část včetně samotného vrcholu je oplocena a pro běžný přístup uzavřena oborou \"Chrčická stráň\", ve které probíhá chov Daňků evropských. Před vybudováním obory byl les běžně přístupný. V reakci na jeho znepřístupnění bylo nutné přeložit i modrou turistickou značku spojující Kolín a Městec Králové a tvořící jakousi hřebenovou trasu Bělušické plošiny do polí západně od vrchu.\n\nKromě oplocení obory se na jižní hraně plošiny nachází původní hájovna, ke které je vedena zpevněná komunikace, zbytek náhorní plošiny je obsluhován lesními cestami různé kvality. Severně od vrcholu je vedena dálnice D11 Praha - Hradec Králové přičemž sedlem mezi Strání a Kozí hůrou byl vybudován krátký tunel v rámci budování přechodů dálnice pro zvěř. V jihozápadním úbočí stojí nad vsí jednoduchá dřevěná volně přístupná rozhledna.\n"}
{"id": "872566", "url": "https://cs.wikipedia.org/wiki?curid=872566", "title": "Příliš dlouhé zásnuby", "text": "Příliš dlouhé zásnuby\n\nPříliš dlouhé zásnuby, francouzsky \"Un long dimanche de fiançailles\", anglicky \"A Very Long Engagement\", je francouzsko-americké mysteriozně-romantické válečné filmové drama z roku 2004, které na točil režisér Jean-Pierre Jeunet s Audrey Tatou v hlavní roli. Snímek byl nominován na dvě ceny Americké akademie filmových umění a vědy Oscar v kategorii kamera a výprava.\n\nFilm pojednává o netradičně pojednaném milostném příběhu tělesně postižené dívky, která kulhá na jednu nohu, jménem Mathilda (Audrey Tatou), jenž hledá svého snoubence a kamaráda z dětství Manecha (Gaspard Ulliel), který se ztratil na francouzsko-německé frontě v době první světové války. Manech patřil mezi 5 nešťastníků, kteří byli odsouzení válečným soudem k trestu smrti a namísto popravy se ocitli v zemi nikoho mezi prusko-francouzskými zákopy, kde postupně zahynuli nebo byli raněni. Mathilda věří, že kdyby zde její nejmilejší padl, že by to ona sama vnitřně cítila. Proto celý děj filmu intenzivně pátrá po osudech nejen všech pěti odsouzených vojáků, ale i po osudech jejich velitelů, kamarádů a spolubojovníků, různých osudech jejich rodin (zde zejména jejich žen a partnerek) s tím, že se snaží detailně zrekonstruovat všechny tehdejší události tak, aby se jí Manecha podařilo nalézt, což se jí nakonec opravdu povede. Její milý Manech v důsledku vážného zranění žije v sanatoriu za totální ztráty paměti pod jiným jménem. \n\nCelý film je postaven na odsudku krutosti, bezvýchodnosti a nesmyslnosti zákopové války v kontrastu s laskavostí, láskou a něhou. Děj je vyprávěn napřeskáčku v navzájem se prolínajících časových rovinách a odehrává se na mnoha místech ve Francii. \n\n"}
{"id": "872567", "url": "https://cs.wikipedia.org/wiki?curid=872567", "title": "Hurban", "text": "Hurban\n\nHurban může znamenat:\n\n\n\n"}
{"id": "872569", "url": "https://cs.wikipedia.org/wiki?curid=872569", "title": "Vánoční hvězda (rozcestník)", "text": "Vánoční hvězda (rozcestník)\n\nVánoční hvězda může být:\n\n"}
{"id": "872571", "url": "https://cs.wikipedia.org/wiki?curid=872571", "title": "Prognostika", "text": "Prognostika\n\nPrognostika je věda o formulování prognóz.\n\nJejí zařazení mezi samostatné vědecké disciplíny je přinejmenším sporné. V anglosaském světě je prognostika (= forecasting) považována za postup použitelný v mnoha oborech vědy a podnikání. Pouze v zemích komunistického bloku získala prognostika přechodně (v 80. letech 20. století) význam, který ji stavěl na úroveň ostatních společenských věd.\nDoménou československé prognostiky byl Prognostický ústav ČSAV, v němž působili mj. někteří pozdější polistopadoví politici, a to především ekonomové (Valtr Komárek (od roku 1984 ředitel), Tomáš Ježek (1986–1989), Václav Klaus (od roku 1987), Miloš Zeman (1990–1993) aj.), ale např. i historik a filosof Miloslav Ransdorf (1984–1992).\n\nPokračovatelem PÚ ČSAV je na Slovensku Prognostický ústav Slovenské akademie věd (PÚ SAV) založený 1. ledna 1989, v Česku se prognózováním zabývá např. Centrum pro sociální a ekonomické strategie FSV UK (CESES), Kabinet pro studium vědy, techniky a společnosti Filosofického ústavu AV ČR, Centrum globálních studií (společné pracoviště Filosofického ústavu Akademie věd ČR a Univerzity Karlovy) nebo Centrum pro teoretická studia (společné pracoviště Univerzity Karlovy v Praze a Akademie věd České republiky).\n\nSpolečným znakem prognostiky v různých oborech je používání metod matematické statistiky.\n\n„Tato otázka signalizuje absolutní neznalost prognostiky, protože prognostika není o tom, co se stane, ale o tom, co by se mohlo stát.“\n\nPrognostik je osoba vykonávající prognostiku. Většinou jde o osobu s ekonomickým, sociologickým, politologickým, geografickým či podobným vzděláním a/nebo s praxí v těchto oborech. Je to často absolvent odpovídající vysoké školy.\n\nPrognostik formuluje prognózy.\n\nPředmětem prognózy bývá zejména: vývoj rozhodujících veličin ekonomického systému (podniku či národního hospodářství), vývoj sociologických či politických systémů.\n\n\n\n"}
{"id": "872572", "url": "https://cs.wikipedia.org/wiki?curid=872572", "title": "Prognostik", "text": "Prognostik\n\nPrognostik je osoba vykonávající prognostiku. Většinou jde o osobu s ekonomickým, sociologickým, politologickým, geografickým či podobným vzděláním a/nebo s praxí v těchto oborech. Je to často absolvent odpovídající vysoké školy. \n\nPrognostik formuluje prognózy. \n\nPředmětem prognózy bývá zejména: vývoj rozhodujících veličin ekonomického systému (podniku či národního hospodářství), vývoj sociologických či politických systémů.\n\n"}
{"id": "872575", "url": "https://cs.wikipedia.org/wiki?curid=872575", "title": "Sborovna", "text": "Sborovna\n\nSborovna je místnost ve škole nebo jiném vzdělávacím zařízení, která je vyhrazena učitelskému sboru ke společné komunikaci v oblasti plánování a projektování výuky. Jejím smyslem je poskytnout učitelům nástroj pro koordinovanou tvorbu tematických a týdenních plánů, pro rychlé sdílení příprav na výuku a nápadů na konkrétní výukové aktivity. Název pochází z označení skupiny učitelů, „učitelský sbor“.\n"}
{"id": "872577", "url": "https://cs.wikipedia.org/wiki?curid=872577", "title": "Kanton Laval-Est", "text": "Kanton Laval-Est\n\nKanton Laval-Est (fr. \"Canton de Laval-Est\") je francouzský kanton v departementu Mayenne v regionu Pays de la Loire. Tvoří ho dvě obce.\n\n"}
{"id": "872578", "url": "https://cs.wikipedia.org/wiki?curid=872578", "title": "Kanton Laval-Nord-Est", "text": "Kanton Laval-Nord-Est\n\nKanton Laval-Nord-Est (fr. \"Canton de Laval-Nord-Est\") je francouzský kanton v departementu Mayenne v regionu Pays de la Loire. Tvoří ho čtyři obce.\n\n"}
{"id": "872579", "url": "https://cs.wikipedia.org/wiki?curid=872579", "title": "13 (album, Black Sabbath)", "text": "13 (album, Black Sabbath)\n\n13 je devatenácté studiové album britské heavymetalové skupiny Black Sabbath. Jeho nahrávání probíhalo od srpna 2012 do ledna následujícího roku. Jeho producentem byl Rick Rubin a vydáno bylo 7. června 2013. Jde o první album skupiny od roku 1995, kdy vyšlo \"Forbidden\" a o první se zpěvákem Ozzy Osbournem od roku 1978, kdy vyšlo \"Never Say Die!\". Na albu hrají tři z původních členů skupiny: kytarista Tony Iommi, baskytarista Geezer Butler a zpěvák Osbourne. Bubeník Bill Ward se reunionu skupiny neúčastní a na albu jej nahradil Brad Wilk, člen skupin Rage Against the Machine a Audioslave.\n\nPrvní singl z alba nazvaný „God Is Dead?“ vyšel 19. dubna 2013. Skladba „End of the Beginning“ bude představena 15. května téhož roku prostřednictvím seriálu \"Kriminálka Las Vegas\".\n\nDne 7. prosince 2013 skupina vystoupila v rámci podpory alba v Praze.\n\nVšechny texty napsal Geezer Butler a autory hudby jsou Tony Iommi, Ozzy Osbourne a Butler.\n"}
{"id": "872581", "url": "https://cs.wikipedia.org/wiki?curid=872581", "title": "Kanton Laval-Nord-Ouest", "text": "Kanton Laval-Nord-Ouest\n\nKanton Laval-Nord-Ouest (fr. \"Canton de Laval-Nord-Ouest\") je francouzský kanton v departementu Mayenne v regionu Pays de la Loire. Tvoří ho pouze severozápadní část města Laval.\n"}
{"id": "872582", "url": "https://cs.wikipedia.org/wiki?curid=872582", "title": "Kanton Laval-Sud-Ouest", "text": "Kanton Laval-Sud-Ouest\n\nKanton Laval-Sud-Ouest (fr. \"Canton de Laval-Sud-Ouest\") je francouzský kanton v departementu Mayenne v regionu Pays de la Loire. Tvoří ho pouze jihozápadní část města Laval.\n"}
{"id": "872584", "url": "https://cs.wikipedia.org/wiki?curid=872584", "title": "Kanton Laval-Saint-Nicolas", "text": "Kanton Laval-Saint-Nicolas\n\nKanton Laval-Saint-Nicolas (fr. \"Canton de Laval-Saint-Nicolas\") je francouzský kanton v departementu Mayenne v regionu Pays de la Loire. Tvoří ho pouze část města Laval, konkrétně čtvrť \"Saint-Nicolas\".\n"}
{"id": "872586", "url": "https://cs.wikipedia.org/wiki?curid=872586", "title": "Yulong", "text": "Yulong\n\nYulong (\"drak z \"Yú\"/provincie Che-nan\") byl rodem velmi malého teropodního dinosaura z čeledi Oviraptoridae. Celkem bylo objeveno asi 115 kostřiček jeho embryí ve vejcích a také nedospělí subadultní jedinci. Holotyp (kat. č. \"HGM 41HIII-0107\") je skvěle zachovaná kostra s lebkou a spodními čelistmi, pocházející z čínské svrchnokřídové lokality u města Quipa v provincii Che-nan. Skvěle zachované nálezy patří velmi malým oviraptoridům o délce mezi 0,25 a 0,5 metru. Tím patří k vůbec nejmenším známým zástupcům skupiny. Největším je přitom asi osm metrů dlouhý \"Gigantoraptor\". Druh \"Y. mini\" (v překladu \"malý drak z Che-nanu\") byl popsán čínskými paleontology v roce 2013.\n\n"}
{"id": "872587", "url": "https://cs.wikipedia.org/wiki?curid=872587", "title": "Kanton La Châtaigneraie", "text": "Kanton La Châtaigneraie\n\nKanton La Châtaigneraie (fr. \"Canton de La Châtaigneraie\") je francouzský kanton v departementu Vendée v regionu Pays de la Loire. Tvoří ho 20 obcí.\n\n"}
{"id": "872588", "url": "https://cs.wikipedia.org/wiki?curid=872588", "title": "Cierva CR.LTH-1", "text": "Cierva CR.LTH-1\n\nCierva CR.LTH-1 (později označován i jako Cierva CR-Twin nebo Cierva Grashopper III) byl britský pětisedadlový vrtulník, který uskutečnil první let v roce 1969. Na vývoji se podílely dvě společnosti, Cierva Autogiro Company a Rotorcraft Ltd (posléze dceřiná firma Ciervy).\n\nVrtulník Cierva CR.LTH-1 s koaxiální koncepcí (dva hlavní rotory nad sebou) vycházel ze stroje Rotorcraft Grasshopper z roku 1962, rovněž s koaxiálním uspořádáním rotorové soustavy. Právě tu od něj převzal. Aerodynamický trup byl nově vyvinut.\n\n13. srpna 1969 uskutečnila první vzlet helikoptéra s imatrikulací G-AWRP (GB-1), do konce roku následoval druhý prototyp G-AXFM (GB-2) a třetí stroj G-AZAU (GB-3) v polovině roku 1971. Uvažovalo se o sériové produkci, ale vývoj byl zastaven pro nedostatečné finanční krytí. První dva prototypy byly vybaveny motory Continental O-300, pozdější třetí dostal motory Continental IO-360-D s výkonem 210 hp. První prototyp (G-AWRP) je možno nalézt v britském vrtulníkovém muzeu ve Weston-super-Mare.\n\n\nData z publikace \"Jane's All The World's Aircraft 1971-72\".\n\n\n\n"}
{"id": "872591", "url": "https://cs.wikipedia.org/wiki?curid=872591", "title": "Kanton Les Essarts", "text": "Kanton Les Essarts\n\nKanton Les Essarts (fr. \"Canton des Essarts\") je francouzský kanton v departementu Vendée v regionu Pays de la Loire. Tvoří ho devět obcí.\n\n"}
{"id": "872596", "url": "https://cs.wikipedia.org/wiki?curid=872596", "title": "Iriški Venac", "text": "Iriški Venac\n\nIriški Venac (v srbské cyrilici Иришки Венац) je část pohoří Fruška gora ve Vojvodině, v Srbsku. Nachází se v centrální části pohoří. 15 km severně se nachází Novi Sad, 7 km jižně pak obec Irig, podle níž má také svůj název.\n\nMá několik vrcholů; na nejvyšším (516 m n. m.) byla vybudována televizní věž a hotel Norcev. Vysílač byl v roce 1999 bombardován letouny NATO. Byl značně poškozen, avšak i v současné době funguje. Bomby, které byly na vysílač svrženy, totiž neprošly celou železobetonovou konstrukcí, ale pouze její částí.\n\nNa druhém (502 m) byl v roce 1951 vybudován partyzánský památník podle návrhu Sretena Stojanoviće. Jeho okolí pak bylo upraveno aby připomínalo spíše anglický park, než původní les. V blízkosti památníku se nachází hotel Brankovac a také turistické centrum národního parku Fruška Gora.\n\nIriški Venac je také významným turistickým cílem, dostupným především z nedalekého Nového Sadu. K oběma vrcholům jsou vedeny četné značené turistické trasy.\n\nNedaleko od Iriškého věnce se nachází sedlo (442 m n. m.), kterým je vedena důležitá silnice spojující Novi Sad s městem Ruma a dálnicí Bělehrad - Záhřeb. Sedlo je již delší dobou dopravně přetíženo a existují záměry vybudovat pod celým pohořím Fruška Gora kolmo k jeho ose v místě sedla dálniční tunel.\n"}
{"id": "872615", "url": "https://cs.wikipedia.org/wiki?curid=872615", "title": "Bělušická plošina", "text": "Bělušická plošina\n\nBělušická plošina je geomorfologický podokrsek České tabule v okrese Kolín nacházející se v prostoru mezi Kolínem a Chlumcem nad Cidlinou.\n\nBělušická plošina je nejzápadněji položenou jednotkou geomorfologického celku Východolabská tabule, podcelku Chlumecká tabule a okrsku Krakovanská tabule. Jedná se o plochý hřbet orientovaný z jihozápadu na severovýchod s výběžky na severozápad a jihovýchod. Na jihu se hřbet zvedá u vesnic Tři Dvory a Sendražice v podobě Konárovického vrchu ze Starokolínské roviny a táhne se přibližně severovýchodním směrem. Končí mírným svahem klesajícím k obci Žiželice do Býchorské pahorkatiny. Ta lemuje i celý západní okraj plošiny. Na východě klesají svahy Bělušické plošiny do Žiželické tabule. Na výběžek směřující k Labi mezi Týncem nad Labem a Lžovicemi přímo navazují Železné hory, resp. Týnecká část Chvaletické pahorkatiny, jenž se jako jediná část Železných hor nachází severně od Labe.\n\nNejvyšším vrcholem Bělušické plošiny je Homole (279 m) nacházející se v její centrální části. Významnější vrcholy se nacházejí spíše v severní části plošiny v okolí obce Polní Chrčice. Jižně od ní Kostelík (261 m), v severovýchodním zakončení plošiny pak Dománovický vrch (269 m) a Stráň (265 m) tvořící společně s Kozí hůrou (272 m) jakýsi severozápadní výběžek vyčnívající do Býchorské pahorkatiny.\n\nBělušická plošina je roztažena mezi Labem na jihu a jeho pravým přítokem Cidlinou na severu. Potoky pramenící na svazích plošiny (např. Bačovka) náleži do povodí těchto dvou řek. Kromě několika malých rybníčků se zde žádné významnější vodní plochy nenacházejí.\n\nSeverozápadním výběžkem mezi vrcholy Stráň a Kozí hůra prochází krátkým tunelem dálnice D11 Praha - Hradec Králové. Jihovýchodním výběžkem pak silnice II/322 Kolín - Pardubice. Jinak plošinu protíná několik silnic třetí třídy. Jakousi hřebenovou trasu tvoří Bělušické plošině modře značená turistická trasa 1044 spojující Kolín a Městec Králové, další dvě turistické trasy protínají plošinu v jižní části (zelená 3096 a žlutá 6108).\n\nZástavba několika vesnic se nachází ve svazích po obvodu plošiny. Přímo na vrcholové plošině leží pouze osada Jelen spadající pod obec Konárovice.\n\nVrcholová partie plošiny je téměř souvisle zalesněna převážně listnatých stromů. Původní dubohabrový les je chráněn v rámci přírodní rezervace Dománovický les nacházející se v blízkosti severovýchodního zakončení. Na vrcholové plošině vrchu Stráň se rozkládá veřejnosti nepřístupná obora \"Chrčická stráň\" sloužící k chovu Daňka evropského. Svahy po obvodu plošiny zaujímají pole.\n"}
{"id": "872624", "url": "https://cs.wikipedia.org/wiki?curid=872624", "title": "Kanton Les Herbiers", "text": "Kanton Les Herbiers\n\nKanton Les Herbiers (fr. \"Canton des Herbiers\") je francouzský kanton v departementu Vendée v regionu Pays de la Loire. Tvoří ho osm obcí.\n\n"}
{"id": "872631", "url": "https://cs.wikipedia.org/wiki?curid=872631", "title": "Bazilika Panny Marie v Trastevere", "text": "Bazilika Panny Marie v Trastevere\n\nBazilika Panny Marie v Trastevere ( ; ) je hlavní chrám čtvrti Trastevere (za Tiberou, v Zátibeří) v Římě, jeden z nejstarších nepřetržitě činných křesťanských kostelů, poutní chrám se statutem \"basilica minor\".\n\nPrvní svatyně byla založena pravděpodobně mezi léty 221 až 227 papežem Kalixtem (217–222) při azylovém domě pro vysloužilé římské vojáky (zvaném \"Taberna meritoria\"), v té době zřízeném císařem Alexandrem Severem, který zde křesťany toleroval. Podle jiného podání zde existovala soukromá domácí kaple již ve 2. století (viz dále) a legenda spojuje její vznik dokonce s rokem 38 př. n. l. a se zázračně vytrysklým pramenem oleje.\n\nRoku 340 papež Julius I. (337–352) tento titulární Kalixtův chrám dal přestavět ve větším měřítku. Půdorys a struktura zdiva se skutečně hlásí do 40. let 4. století, ke stavbám konstantinovské éry.\n\nNejstarší písemné prameny, a to \"Statuta římských synod\", uvádějí, že chrám byl zasvěcen svatým papežům Kalixtovi a Juliovi. Oproti tomu nápis na biskupském stolci udává, že jde o první křesťanský chrám zasvěcený Bohorodičce Panně Marii, ačkoliv toto privilegium podle ostatních pramenů náleží římské bazilice Panny Marie Sněžné. Následovaly stavební úpravy z 5. století a v 8. století pod vedením papeže Řehoře III.\n\nTrojlodní románská bazilika byla na pobořených základech zbudována v letech 1140–43 za papeže Inocence II., který při stavbě hlavní lodi využil 22 žulových sloupů s jónskými či korintskými hlavicemi, přivezených z trosek Caracallových lázní, a dal vykopat hrob svého protivníka, vzdoropapeže Anakleta II., aby jej nahradil svým vlastním.\n\nStavební úpravy v letech 1698–1702 dovršil architekt Carlo Fontana novou fasádou kostela a kašnou na náměstí před ním. Před dokončením přestavby roku 1823 bazilika vyhořela. V letech 1866–1872 ji architekt Virginio Vespignani razantně přestavěl, mj. přeložil mozaikovou podlahu, dal doplnit všechny chybějící části mozaikové výzdoby a prolomil v západním průčelí tři okna.\n\nZápadní průčelí má arkádový portikus, ochoz na balustrádě, čtyři okna z vitrajemi z 19. století, ve štítu mozaiku a nad ní zbytky smyté fresky s Kristem v mandorle mezi čtyřmi znameními evangelistů.\n\nMozaiky zachycují především Život Panny Marie ve 2 pásech nad sebou, spodní pás začíná vlevo Zvěstováním, a pokračuje mezi okny přes Narození, Klanění Tří králů po Obětování v chrámě; objednal je kardinál Bertoldo Stefaneschi a vytvořil malíř Pietro Cavallini roku 1291. Cyklus vrcholí nahoře uprostřed největší scénou Korunované Panny Marie nebeské královny, sedící na trůnu s Kristem mezi sedmi postavami světců: po Mariině pravici to jsou svatí Kalixtus, Vavřinec a papež Inocenc II. (který byl roku 1143 objednavatelem části tohoto pásu mozaik), a na protější straně svatí Petr, Kornelius, Julius a Kalepodius. Na spojujících pásech jsou v menším měřítku doprovodné výjevy: na oblouku proroci Jeremiáš a Izajáš, symboly čtyř evangelistů a sedm apokalyptických svícnů. Nahoře uprostřed ruka Boha Otce korunuje svého Syna, a dole uprostřed v kruhové svatozáři stojí mystický Beránek boží, k němuž ze dvou stran přichází dvanáct ovcí, tak jako apoštolové vycházejí z posvátných měst symbolizujících církev. Cyklus vrcholí dodatečně přimalovaným výjevem Nanebevzetí Panny Marie z roku 1617, který vytvořil Domenicchino uprostřed dřevěného kazetového stropu.\n\nCiboriový baldachýn vztyčený na 4 sloupech z červené žuly (získaných z Caracallových lázní), z větší části jej po požáru rekonstruoval architekt Vespignani po roce 1866.\n\nPod pódiem byla archeologicky zjištěna nejstarší část zdiva chrámu či domu z 2. století (nepřístupná). Tuto nejvýznamnější kapli celého chrámu založil kardinál Marco Sittico Altemps, který byl titulárním knězem baziliky v letech 1580–1595, a navrhl ji architekt Martino Longhi il Vecchio e Avila v 80. letech 16. století.\n\nRaně barokní osmiboká kaple má plasticky promodelovanou klenbou s lucernou horního osvětlení, kterou v iluzivním nástavci nesou štukovaní andílci, celou ve stylu Francesca Borrominiho navrhl Antonio Gherardi (1680).\n\nZbudovala ji rodina dvou kardinálů rodu Bussiů v letech 1721–1726, s hrobkami obou kardinálů a epitafy na postranních stěnách. Z nich zvláště zaujme motiv \"Vanitas vanitatum\" („Marnost nad marnost“) na Bussiho epitafu na východní stěně (ověnčená lebka, pod ní z desky vyhlíží pár očí). Oltářní obraz \"Sv. Františka Římská přijímá eucharistii\" namaloval Giacomo Zoboli.\n\n\n\"Titulus S. Mariae\" zavedl papež Alexandr I. kolem roku 112. Pozdější tradice přisuzuje první titul patrona této baziliky kardinálovi Kalepodiovi. Papež Kalixtus I. změnil titul baziliky roku 221 na \"svatých Kalixta a Julia\". Inocenc II. při vysvěcení nové baziliky zavedl osobní čestný titul „kardinál kněz chrámu Santa Maria in Trastevere“. Prvním nositelem tohoto titulu byl Jindřich Benedikt Stuart, vévoda z Yorku. Mezi další držitele onoho titulu patří např. olomoucký biskup František z Ditrichštejna či polský primas Stefan Wyszyński.\n\n\n"}
{"id": "872634", "url": "https://cs.wikipedia.org/wiki?curid=872634", "title": "Jana Pidrmanová", "text": "Jana Pidrmanová\n\nJana Pidrmanová (* 17. března 1985 Cheb) je česká divadelní, filmová a seriálová herečka.\n\nPo dětství prožitém ve Františkových Lázních vystudovala střední hotelovou školu. Po maturitě studovala DAMU (v letech 2004 až 2008), jejími učiteli byli Eva Salzmannová, Alois Švehlík, Jan Nebeský či Daria Ullrichová. Souběžně studovala speciální pedagogiku na Univerzitě Hradec Králové. Po absolutoriu DAMU hrála nejprve v Jihočeském divadle a od roku 2009 účinkuje v pražském Národním divadle, přičemž členkou Činohry ND je od 1. srpna 2012.\n\nBěhem angažmá v Národním divadle získala zajímavou zahraniční zkušenost. Po DAMU odjela na půl roku na pracovní stáž v malém divadle \"Eigenreich\" v bývalé továrně ve čtvrti Prenzlauer Berg v Berlíně v rámci programu Erasmus.\n\n\n"}
{"id": "872636", "url": "https://cs.wikipedia.org/wiki?curid=872636", "title": "Ján Greguš (fotbalista, 1991)", "text": "Ján Greguš (fotbalista, 1991)\n\nJán Greguš (* 29. ledna 1991 v Nitře) je slovenský fotbalový záložník a reprezentant, od léta 2016 hráč dánského klubu FC Kodaň. Mimo Slovensko působil na klubové úrovni v Česku, Anglii a Dánsku.\n\nSvoji fotbalovou kariéru začal v FC Nitra, kde prošel všemi mládežnickými kategoriemi.\n\nV roce 2009 se propracoval do prvního týmu, kde během celého svého působení odehrál 4 zápasy, ve kterých se střelecky neprosadil.\n\nPo konci smlouvy zamířil na své první zahraniční angažmá do Baníku Ostrava. V Ostravě předváděl kvalitní výkony a i díky tomu se o něj začaly zajímat zahraniční kluby. Na jaře a na podzim 2013 hostoval v Boltonu Wanderers. V prosinci téhož roku se vrátil zpět do Baníku. \"\"Rok, který v Anglii strávil, mu dal cenné zkušenosti. Věřím, že bude připraven.\"\" poznamenal sportovní ředitel Baníku Radek Slončík. S Baníkem bojoval v sezoně 2013/14 o záchranu v 1. lize, což se nakonec zdařilo. V ročníku 2014/15 15. srpna 2014 zařídil vítěznou trefou výhru 1:0 Na Letné proti domácí Spartě Praha. V podzimní části sezony byl kapitánem týmu. Celkem za tým nastoupil k 94 zápasům, ve kterých vstřelil 4 branky.\n\nV lednu 2013 přijal nabídku anglického druholigového Boltonu Wanderers na roční hostování s možností opce na trvalý přestup. Neprosadil se však do A-týmu a tak se po roce vrátil zpět do Baníku.\n\nV prosinci 2014 jej získal klub FK Baumit Jablonec, kde hráč podepsal smlouvu do léta 2018 a ponechal si číslo dresu 24.\nV dresu Jablonce debutoval 20. února 2015 proti 1. FC Slovácko. Nastoupil v základní sestavě (výhra 2:1). První ligové góly v dresu Jablonce si zaknihoval 10. dubna 2015 proti FC Hradec Králové, dvěma trefami podpořil vítězství 4:0.\nV odvetě 3. předkola Evropské ligy 2015/16 přispěl gólem z přímého kopu k výhře 3:2 na hřišti FC Kodaň a tedy k postupu do 4. předkola (první zápas skončil domácí porážkou Jablonce 0:1). V odvetě 4. předkola (play-off předkolo) proti nizozemskému klubu AFC Ajax nevyužil možnost poslat svůj tým do vedení z nařízeného pokutového kopu a Jablonec po remíze 0:0 a předchozí porážce 0:1 z evropského poháru vypadl.\n\nV červnu 2016 se během EURA 2016 ve Francii dohodl na přestupu z Jablonce do dánského klubu FC Kodaň. S Kodaní si zahrál v hlavní fázi Ligy mistrů UEFA 2016/17. Ve své první sezóně v Dánsku (2016/17) získal double, mistrovský titul v dánské nejvyšší lize Superligaen a triumf v dánském poháru.\n\nGreguš působil v mládežnických reprezentacích Slovenska včetně týmu do 21 let, kde byl kapitánem. Zúčastnil se kvalifikace na Mistrovství Evropy hráčů do 21 let 2013 konaného v Izraeli, kde Slovensko obsadilo s 15 body druhé místo v konečné tabulce skupiny 9 za první Francií (21 bodů). Skóroval 11. října 2011 proti domácímu Lotyšsku (výhra Slovenska 6:0). Slovensko se na závěrečný šampionát neprobojovalo přes baráž, v níž vypadlo po prohrách 0:2 doma i venku s Nizozemskem.\n\n23. března 2015 jej trenér Ján Kozák poprvé nominoval do A-mužstva Slovenska pro kvalifikační zápas na EURO 2016 proti Lucembursku (27. 3. v Žilině) a přátelské utkání proti České republice (31. 3. v Žilině). Debutoval na Štadióně pod Dubňom v Žilině v zápase proti České republice (výhra 1:0), odehrál kompletní střetnutí a přihrál Ondreji Dudovi na vítězný gól.\n\nTrenér Ján Kozák jej vzal na EURO 2016 ve Francii, kam se Slovensko probojovalo poprvé v éře samostatnosti. Nastoupil pouze v osmifinále proti reprezentaci Německa (porážka 0:3 a vyřazení ze šampionátu).\n\n\n"}
{"id": "872637", "url": "https://cs.wikipedia.org/wiki?curid=872637", "title": "Austrálie na Letních olympijských hrách 1968", "text": "Austrálie na Letních olympijských hrách 1968\n\nAustrálii na Letních olympijských hrách v roce 1968 reprezentovalo 128 sportovců v 16 sportech. Ve výpravě bylo 104 mužů a 24 žen.\n\n"}
{"id": "872639", "url": "https://cs.wikipedia.org/wiki?curid=872639", "title": "Eva Nováková (politička ČSSD)", "text": "Eva Nováková (politička ČSSD)\n\nEva Nováková (29. července 1955 - 4. ledna 2007) byla česká politička, počátkem 21. století poslankyně Poslanecké sněmovny za ČSSD.\n\nV komunálních volbách roku 1998 a komunálních volbách roku 2006 byla za ČSSD zvolena do zastupitelstva městské části Praha 3. Neúspěšně sem kandidovala v komunálních volbách roku 1994 a komunálních volbách roku 2002. Profesně se uvádí k roku 1998 jako výzkumná pracovnice, k roku 2002 coby manažerka a k roku 2006 jako učitelka - výzkumná pracovnice.\n\nVe volbách v roce 2002 byla zvolena do poslanecké sněmovny za ČSSD (volební obvod Praha). Byla členkou sněmovního výboru o vědu, vzdělání, kulturu, mládež a tělovýchovu a v letech 2002-2004 i zahraničního výboru. Ve sněmovně setrvala do voleb v roce 2006.\n\nPůsobila jako ředitelka Lauderovy školy v Praze a byla aktivní členkou židovské obce v Praze. Zemřela po delší nemoci v lednu 2007. Už během svého působení v poslanecké sněmovně se s touto nemocí potýkala. Poslankyně Vlasta Parkanová na zprávu o jejím úmrtí reagovala s tím, že „\"byla to nejlepší žena v ČSSD, to říkám s plnou vážností\"“ a „\"s lidmi jejího typu by se dělala politika úplně jinak, než jak teď vypadá\".“\n\n"}
{"id": "872643", "url": "https://cs.wikipedia.org/wiki?curid=872643", "title": "Ján Greguš", "text": "Ján Greguš\n\nJán Greguš může být:\n\n"}
{"id": "872647", "url": "https://cs.wikipedia.org/wiki?curid=872647", "title": "Norderoogsand", "text": "Norderoogsand\n\nNorderoogsand je neobydlený písečný ostrov v Severním moři v souostroví Severofríské ostrovy. Leží asi 25 km od pobřeží Německa, má rozlohu asi 14 ha a nejvyšší bod má výšku 4 m n. m. Vznikl koncem 90. let 20. století při přesunu písečných dun. Ostrov je součástí chráněné oblasti Waddenzee. Na ostrově roste 49 druhů rostlin a hnízdí řada druhů ptáků.\n"}
{"id": "872650", "url": "https://cs.wikipedia.org/wiki?curid=872650", "title": "Oměj jedhoj", "text": "Oměj jedhoj\n\nOměj jedhoj (\"Aconitum anthora\") je druh rostliny z čeledi pryskyřníkovité (\"Ranunculaceae\").\n\nJedná se asi o 25–100 cm vysokou vytrvalou rostlinu s podzemním oddenkem a bulvami. Lodyha v dolní části lysá a v horní části chlupatá, zejména v květenství Listy jsou střídavé. Čepele jsou v obrysu okrouhlé, hluboce dlanitě členěné, pětisečné (zřídka až sedmi) s čárkovitými úkrojky, oboustranně chlupaté.. Květy jsou žluté barvy a jsou uspořádány do květenství s listeny, které jsou ve spodní části květenství podobné listům. Na květních stopkách se vyskytují listénce a můžou být několik mm až jeden cm pod květem..Okvětních lístků je 5, horní tvoří přilbu, která je polokulovitá. Zaschlé okvětní lístky vytrvávají i za plodu. Kvete v srpnu až v září. Uvnitř jsou dva kornoutovité nektáriové lístky, na vrcholu nesou nektária. Tyčinek je mnoho. Semeníků je většinou 5. Plodem je měchýřek, měchýřky jsou uspořádány do souplodí. Počet chromozómů je 2n=32.\n\nOměj jedhoj roste hlavně v předhoří Pyrenejí, Alp, Karpat a Dinarid a v okolních územích. Druh je ovšem součástí okruhu \"Aconitum anthora\" agg. a jeho jednotlivé taxony se vyskytují ostrůvkovitě i dále v Evropě a Asii až po Dálný východ. Některé populace, např. na Ukrajině a na Kavkaze mají modré květy. V České republice je to dosti vzácný teplomilný druh a jeho výskyt je omezen pouze na jihozápadní Moravu. Vyhledává okraje lesů, lemy, křoviny aj.\n\n\n \n"}
{"id": "872654", "url": "https://cs.wikipedia.org/wiki?curid=872654", "title": "Zbyněk Novotný", "text": "Zbyněk Novotný\n\nZbyněk Novotný (* 9. ledna 1967) je český politik, počátkem 21. století poslanec Poslanecké sněmovny za ODS.\n\nZískal střední odborné vzdělání s maturitou na SOŠ elektrotechnická v Praze (obor mechanik, elektronik). Do roku 1990 pracoval jako technik v podniku Kovoslužba Praha, pak se stal podnikatelem (firma \"Novotný elektronik\"). Členem ODS v obvodu Praha 8 je od roku 1996, v roce 1997 se stal místopředsedou místního sdružení strany, v roce 1999 předsedou. Je rozvedený. V komunálních volbách roku 1998 za ODS neúspěšně kandidoval jistý Zbyněk Novotný do zastupitelstva městské části Praha-Újezd. Profesně se uvádí jako podnikatel.\n\nVe volbách v roce 2002 byl zvolen do poslanecké sněmovny za ODS (volební obvod Praha). Byl členem sněmovního výboru pro vědu, vzdělání, kulturu, mládež a tělovýchovu. Mandát poslance obhájil ve volbách v roce 2006. Nadále zasedal ve výboru pro vědu, vzdělání, kulturu, mládež a tělovýchovu a byl rovněž členem petičního výboru. Ve sněmovně setrval do voleb v roce 2010. Zaměřoval se na mediální problematiku, veřejnoprávní média a digitalizaci.\n\n"}
{"id": "872658", "url": "https://cs.wikipedia.org/wiki?curid=872658", "title": "Robert Schul", "text": "Robert Schul\n\nRobert Keyser „Bob“ Schul (* 28. září 1937 West Milton, Ohio) je bývalý americký atlet, běžec na dlouhé tratě, olympijský vítěz v běhu na 5000 metrů z roku 1964.\n\nOd dětství měl astma, se kterým se potýkal i během své sportovní kariéry. Nejdříve se specializoval na 1500 metrů, později přešel na 3000 metrů překážek a nakonec startoval zejména na pětikilometrové trati.\n\nV této disciplíně získal v roce 1963 bronzovou medaili na Panamerických hrách v São Paulo. Na olympiádě v Tokiu v roce 1964 byl jeho největším soupeřem Francouz Michel Jazy. Ten získal v posledním kole náskok 5 metrů, který Schul dotáhl až v cílové rovince, kde ho přespurtoval a zvítězil časem 13:48,8.\n\n"}
{"id": "872665", "url": "https://cs.wikipedia.org/wiki?curid=872665", "title": "Dekorátor", "text": "Dekorátor\n\nDekorátor je jeden ze strukturálních návrhových vzorů, které řeší otázku struktury programu. Je znám také pod názvem Wrapper.\n\nDekorátor se vytváří za účelem změny instancí tříd bez nutnosti vytvoření nových odvozených tříd, jelikož pouze dynamicky připojuje další funkčnosti k objektu. Každá dodaná funkčnost je u dekorátoru implementována jako „ozdobení“ (dekorování) jiného objektu. Dekorátor tedy rozšiřuje objekt, ne třídu, jak je tomu u statické dědičnosti. \n\n\nProblematika dekorátoru bude uvedena na velmi jednoduchém příkladu, aby došlo k rychlému osvojení. Je zapotřebí vytvořit zmrzlinu a k ní několik odlišných polev, které zmrzlinu ozdobí. Pokud bude použit návrhový vzor dekorátor, je zapotřebí si nadefinovat základní zmrzlinu a poté si nadefinovat polevy, kterými bude zmrzlina ozdobena, viz obrázek - UML diagram. Příklad je uveden v jazyce Java, ale k pochopení základního principu postačí znalost kteréhokoliv objektově orientovaného jazyka.\nNyní lze použít kterékoliv dekorátory v kterémkoliv pořadí. Tato flexibilita a proměnlivost chování instance za běhu, jak si zvolíme, je základní výhoda návrhového vzoru dekorátor\nPředešlá testovací třída vytvoří takovýto výstup\nDekorátor je velmi podobný adaptéru, ale nepřekrývá původní protokol ošetřovaného objektu. Dekorátor je v určitých případech také vhodnější než obyčejné dědění, jelikož při vytvoření nové funkčnosti by v případě klasické dědičnosti zdědily tuto funkčnost všechny objekty a to znamená, že i ty, které by funkčnost vůbec nepotřebovaly. To se u dekorátoru nestane.\n\n"}
{"id": "872670", "url": "https://cs.wikipedia.org/wiki?curid=872670", "title": "Raise Your Fist and Yell", "text": "Raise Your Fist and Yell\n\nRaise Your Fist and Yell je sedmnácté studiové album amerického zpěváka Alice Coopera. Album produkoval Michael Wagner a vyšlo v září 1987 u vydavatelství MCA Records. V žebříčku Billboard 200 se album umístilo na 73. příčce.\n\nSkladba „Prince of Darkness“ zazněla ve filmu \"Vládce temnot\" režiséra Johna Carpentera.\n\n"}
{"id": "872677", "url": "https://cs.wikipedia.org/wiki?curid=872677", "title": "Kanton L'Hermenault", "text": "Kanton L'Hermenault\n\nKanton L'Hermenault (fr. \"Canton de L'Hermenault\") je francouzský kanton v departementu Vendée v regionu Pays de la Loire. Tvoří ho 12 obcí.\n\n"}
{"id": "872679", "url": "https://cs.wikipedia.org/wiki?curid=872679", "title": "Kanton Fontenay-le-Comte", "text": "Kanton Fontenay-le-Comte\n\nKanton Fontenay-le-Comte (fr. \"Canton de Fontenay-le-Comte\") je francouzský kanton v departementu Vendée v regionu Pays de la Loire. Tvoří ho 11 obcí.\n\n"}
{"id": "872686", "url": "https://cs.wikipedia.org/wiki?curid=872686", "title": "Kanton L'Île-d'Yeu", "text": "Kanton L'Île-d'Yeu\n\nKanton L'Île-d'Yeu (fr. \"Canton de L'Île-d'Yeu\") je francouzský kanton v departementu Vendée v regionu Pays de la Loire. Tvoří ho pouze město L'Île-d'Yeu.\n"}
{"id": "872687", "url": "https://cs.wikipedia.org/wiki?curid=872687", "title": "Kanton Les Sables-d'Olonne", "text": "Kanton Les Sables-d'Olonne\n\nKanton Les Sables-d'Olonne (fr. \"Canton des Sables-d'Olonne\") je francouzský kanton v departementu Vendée v regionu Pays de la Loire. Tvoří ho šest obcí.\n\n"}
{"id": "872702", "url": "https://cs.wikipedia.org/wiki?curid=872702", "title": "Vlastimil Ostrý", "text": "Vlastimil Ostrý\n\nVlastimil Ostrý (* 6. listopadu 1966) je český politik, počátkem 21. století poslanec Poslanecké sněmovny za US-DEU.\n\nV komunálních volbách roku 1998 za Unii svobody neúspěšně kandidoval do zastupitelstva města Brno. Profesně se uvádí jako podnikatel. Zároveň v těchto volbách neúspěšně kandidoval i do zastupitelstva městské části Brno-Královo Pole.\n\nVe volbách v roce 2002 byl zvolen do poslanecké sněmovny za Unii svobody-DEU, respektive za alianci US-DEU a KDU-ČSL pod názvem \"Koalice\", (volební obvod Jihomoravský kraj). Byl členem sněmovního rozpočtového výboru, v letech 2002-2004 místopředsedou volebního výboru a v letech 2004-2006 členem organizačního výboru. pro vědu, vzdělání, kulturu, mládež a tělovýchovu. V období let 2002-2004 zastával post místopředsedy poslaneckého klubu Unie svobody, v letech 2004-2006 byl jeho předsedou. Ve sněmovně setrval do voleb v roce 2006. Na sjezdu US-DEU byl zvolen místopředsedou strany. V rámci strany patřil k provládnímu křídlu, které zůstalo loajální ke koncepci koaliční vlády s ČSSD a KDU-ČSL. Ještě v dubnu 2005 v době vrcholícího skandálu okolo majetku premiéra Stanislava Grosse se vyjádřil na podporu vlády.\n\nV roce 2004 se společně se skupinou několika dalších poslanců napříč politickým spektrem podílel na předložení návrhu zákona o registrovaném partnerství v Česku. Předloha byla ovšem zamítnuta.\n\nPo neúspěchu ve volbách v roce 2006 se uvádí, že se poslanec Ostrý vrátí k podnikání. Byl tehdy spolumajitelem několika brněnských restaurací.\n\nOd roku 2013 je výkonným ředitelem fotbalového klubu FC Zbrojovka Brno.\n\n"}
{"id": "872711", "url": "https://cs.wikipedia.org/wiki?curid=872711", "title": "Starokolínská rovina", "text": "Starokolínská rovina\n\nStarokolínská rovina je geomorfologický podokrsek České tabule v okrese Kolín a Kutná hora nacházející se po obou stranách řeky Labe v okolí obce Starý Kolín.\n\nStarokolínská rovina je jednotkou geomorfologického celku Středolabská tabule, podcelku Čáslavská kotlina a okrsku Žehušická kotlina. Takto je označován rovinatý pás země podél obou břehů Labe ze západu ohraničený přibližně hranicí zástavby města Kolína, kde navazuje Nebovidská tabule a Sadská rovina, a z východu svahy Chvaletické pahorkatiny tj. podcelku Železných hor. Severní okraj tvoří přibližně na linii obcí Konárovice – Lžovice svahy Bělušické plošiny. Jižní hranice s Mikulášskou a Církvickou kotlinou není v terénu jasně vymezena a probíhá souběžně s Labem jižně od obce Starý Kolín.\n\nPřirozenou osu tvoří Starokolínské rovině tok řeky Labe s četnými slepými rameny. V prostoru roviny se do ní vlévají významnější přítoky Doubrava a Klejnárka. Rozsáhlou vodní plochou je jezero Sandberg v jejím západním zakončení. Vzácná vodní fauna a flóra je chráněna ve dvojici slepých ramen nacházejících se severovýchodně od Kolína v rámci přírodní památky Kolínské tůně.\n\nNejvětší plochu Starokolínské roviny zaujímají pole. V okolí Labe se v prostoru slepých ramen vyskytují početné nivní louky s pozůstatky původního lužního lesa. Nejvýznamnější lokalita tohoto typu se nachází v její východní části u Záboří nad Labem a je chráněna jako přírodní rezervace Na hornické. Vyskytují se zde i borové lesy.\n\nNejvýznamnějšími komunikacemi procházejícími Starokolínskou rovinou jsou ty, jež spojují Kolín s Pardubicemi. Jedná se především o železniční trať Kolín - Česká Třebová a silnici II/322. Kolín, Starý Kolín, rezervaci Na hornické a Záboří nad Labem spojuje i žlutě značená trasa KČT 6155.\n\nKromě kolínské průmyslové zástavby, která zasahuje do Starokolínské roviny od západu, a obce Starý Kolín se zde nachází již jen běžná zástavba vesnic. Kromě výše uvedených se jedná o Tři Dvory a Veletov.\n"}
{"id": "872716", "url": "https://cs.wikipedia.org/wiki?curid=872716", "title": "Too Much Too Soon", "text": "Too Much Too Soon\n\nToo Much Too Soon je druhé studiové album americké skupiny New York Dolls. Jde rovněž o poslední album před rozpadem skupiny v roce 1976. Jeho nahrávání probíhalo v newyorském studiu A&R Studios pod produkcí Shadow Mortona. Album vyšlo v květnu 1974 u vydavatelství Mercury Records.\n\n"}
{"id": "872717", "url": "https://cs.wikipedia.org/wiki?curid=872717", "title": "Suzzallova knihovna", "text": "Suzzallova knihovna\n\nSuzzallova knihovna je hlavní knihovnou University of Washington v Seattlu a pravděpodobně nejznámější budovou jejího kampusu. Své jméno nese po Henrym Suzzallovi, který byl prezidentem univerzity do roku 1926, kdy na svůj post rezignoval. Ve stejný rok byla postavena první fáze budovy, svůj nynější název získala až po smrti bývalého prezidenta v roce 1933.\n\nPůvodní architekti knihovny, kterými byli Charles H. Bebb a Carl F. Gould, chtěli postavit tři budovy v univerzitním gotickém slohu uspořádané v rovnostranném trojúhelníku, ve jehož středu měla stát 91 metrů vysoká zvonice, která nakonec nebyla postavena. Terakotový basreliéf tohoto plánu se zvonicí se nyní stále nachází na zdi nedaleko severovýchodního vchodu do Smithovy haly.\n\nPrvní fáze projektu byla dokončena už roku 1926 a zahrnovala budovu tvořící západní stranu trojúhelníku. Její průčelí dominuje východní straně hlavního univerzitního náměstí, známého jako Rudé náměstí. Jižní budova, která byla zahrnuta ve druhé fázi výstavby, byla vztyčena roku 1935. Dalšími částmi druhé fáze bylo přidání patra mezi první a druhé podlaží první budovy a postavení velkého schodiště na každé straně bývalé rotundy. Původní plány pro třetí fázi projektu, která byla zhotovena roku 1963, byly rozsáhle modifikovány, jelikož v té době se už univerzita odchylovala od svého původního gotického slohu k modernismu s využitím betonu a skla. Nakonec se celý projekt dočkal ještě čtvrté fáze, která byla dokončena v roce 1990 a má název Křídlo Kennetha S. Allena, otce spoluzakladatele Microsoftu Paula Allena a zástupce ředitele univerzitního knihovního systému mezi lety 1960 a 1982. Mezi lety 2000 a 2002 prošla knihovna rozsáhlou renovací za účelem větší stability budovy pro případy zemětřesení. V době rekonstrukce byla knihovna stále otevřená veřejnosti, jen některé její části byly uzavřeny.\n\nJednou z hlavních místností celého komplexu je postgraduální čítárna, která je 76 metrů dlouhá, 16 metrů široká a 20 metrů vysoká a velice významná pro svou architekturu s velkými vitrážemi. Místnost zabírá celé třetí patro západního křídla knihovny a mnohým připomíná auly univerzit v Oxfordu nebo v Cambridge. Také byla inspirována přesvědčením Henryho Suzzalla, že knihovny by měly být katedrálami vzdělávání.\n\nExteriér původních křídel knihovny ozdobují terakotové sochy významných umělců a filozofů od Allena Clarka. Jsou na nich vyobrazeni například William Shakespeare, Leonardo da Vinci nebo Ludwig van Beethoven. Přední průčelí rovněž zdobí kamenné erby univerzit z celého světa, včetně oxfordské, Harvardovy nebo Yale University.\n\nZe šesti milionů knih, které se celkově nachází v knihovním systému univerzity, jich je 1,6 milionu právě v Suzzallově knihovně. Kromě hlavní kolekce se zde nachází kolekce dětské literatury, vládních publikací, přírodních věd a periodik. Další speciální kolekce se skládá ze vzácných knih pocházejících z doby před rokem 1801. Kolekce novin a mikromédií je pak největší kolekcí mikromédií ze všech knihoven Asociace výzkumných knihoven. V Suzzallově knihovně se rovněž nachází hlavní technická oddělení univerzitního systému knihoven.\n"}
{"id": "872730", "url": "https://cs.wikipedia.org/wiki?curid=872730", "title": "Vanilla Fudge (album)", "text": "Vanilla Fudge (album)\n\nVanilla Fudge je první studiové album americké rockové skupiny Vanilla Fudge, vydané v srpnu 1967 u vydavatelství Atco Records (ve Spojeném království vyšlo u Polydor Records). Album produkoval Shadow Morton a v žebříčku Billboard 200 se umístilo na šestém místě.\n\n"}
{"id": "872742", "url": "https://cs.wikipedia.org/wiki?curid=872742", "title": "Austrálie na Letních olympijských hrách 1964", "text": "Austrálie na Letních olympijských hrách 1964\n\nAustrálii na Letních olympijských hrách v roce 1964 reprezentovalo 243 sportovců v 19 sportech. Ve výpravě bylo 203 mužů a 40 žen.\n\n"}
{"id": "872743", "url": "https://cs.wikipedia.org/wiki?curid=872743", "title": "Miroslav Pátek", "text": "Miroslav Pátek\n\nMiroslav Pátek (22. října 1944 Třešť – 20. února 2009) byl český politik, počátkem 21. století poslanec Poslanecké sněmovny za ODS.\n\nZákladní a střední školu absolvoval v rodné Třešti. Vystudoval VŠCHT v Pardubicích. Roku 1966 nastoupil do chemičky v Lovosicích a pak přešel do Výzkumného ústavu anorganické chemie v Ústí nad Labem, kde působil v letech 1969–1992. Byl ženatý, měl dvě děti.\n\nV komunálních volbách roku 1990 kandidoval do zastupitelstva Ústí nad Labem jako nezávislý za formaci \"Blok demokratických stran\". Do zastupitelstva usedl v roce 1991. Opětovně sem byl zvolen v komunálních volbách roku 1994 a komunálních volbách roku 1998 za ODS. Neúspěšně sem kandidoval v komunálních volbách roku 2002. Profesně se uvádí k roku 1998 jako náměstek primátora, k roku 2002 coby poslanec. V komunálních volbách roku 1998 byl rovněž zvolen do zastupitelstva městské části Ústí nad Labem-město. Po čtyři roky byl zástupcem starosty tohoto městského obvodu a roku 1996 usedl na post náměstka primátora. V letech 1999–2002 byl primátorem Ústí nad Labem. V závěru svého funkčního období v čele tohoto města se musel vyrovnávat s důsledky ničivých povodní ze srpna 2002. Za jeho primátorské éry rovněž došlo k revitalizaci vrchu Větruše a k pořízení primátorské insignie. Ve volném čase se zabýval historií.\n\nMístní historik Vladimír Kaiser ho hodnotí jako příjemného a mírného člověka. Jeho tehdejší primátorský náměstek Tomáš Jelínek oceňoval jeho způsob jednání a uvedl, že „\"z polititického hlediska se samozřejmě našly věci, na kterých jsme se neshodli, protože Pátek peníze spíš držel, ale myslím, že jinak u něj politické zařazení nehrálo příliš významnou roli\".“\n\nV krajských volbách roku 2000 byl zvolen do Zastupitelstva Ústeckého kraje za ODS. Ve volbách v roce 2002 byl zvolen do poslanecké sněmovny za ODS (volební obvod Ústecký kraj). Byl členem sněmovního ústavněprávního výboru. Ve sněmovně setrval do voleb v roce 2006.\n\nZemřel v roce 2009.\n\n"}
{"id": "872761", "url": "https://cs.wikipedia.org/wiki?curid=872761", "title": "Regina Gerlecká", "text": "Regina Gerlecká\n\nRegina Gerlecká (2. března 1913, Niesiekówka – 12. března 1983, Lublin) byla polská šachistka.\n\nZvítězila na prvních dvou ženských mistrovstvích Polska v šachu roku 1935 a 1937 a na ženském superturnaji v Semmeringu v roce 1936 skončila společně s Edith Michellovou a Maud Flandinovou na pátém až osmém místě..\n\nDvakrát se zúčastnila turnaje o titul mistryně světa v šachu (1935 ve Varšavě, kdy obsadila druhé místo, a 1937 ve Stockholmu, kde skončila na desátém až šestnáctém místě).\n\n"}
{"id": "872762", "url": "https://cs.wikipedia.org/wiki?curid=872762", "title": "Hnědovka křídlatá", "text": "Hnědovka křídlatá\n\nHnědovka křídlatá (\"Microsorum pteropus\") je obojživelná polymorfní kapradina čeledi osladičovité (\"Polypodiaceae\"). Důležitou roli hraje v akvaristice při odchovu mnoha druhů tetrovitých ryb. Používá se jako akvarijní a terarijní rostlina. Její výluh je důležitým faktorem pro odchov neonek červených.\n\nDorůstá výšky 8 až 30 cm. Má plazivý oddenek, ze kterého vyrůstají kopinaté listy s krátkým řapíkem. Plazivý oddenek je hustě porostlý jemnou sítí vlásečnicových tmavě hnědých až černých kořenů, mnohdy velmi dlouhých. Z oddenku vyrůstají tmavohnědé řapíky nesoucí velmi tvrdé a až 25 cm dlouhé, široce kopinaté celokrajné listy, jež jsou mnohdy až 7 cm široké. Okraj listu je nepravidelně zvlněný. U mladých listů je zbarvení světle zelené. Starší listy tmavnou až do hnědozelena se zvýrazněnou síťkovitou žilnatinou. K uvolňování výtrusů dochází pouze nad vodou. Ty se tvoří na spodní straně listů. Shluky výtrusů (Sori) se objevují nepravidelně, jsou téměř kulaté a ve velikosti asi 2 mm. Občas se i společně rozrůstají.\n\nDruh je široce rozšířen po celé tropické jihovýchodní Asie. Pochází především z přední Indie, jižní Číny a indomalajské oblasti od Jávy až po Filipíny. Vyskytuje se v celé řadě různých prostředí, od horských potoků až po nížinné řeky. Roste přichycena na kamenech, kmenech a větvích padlých stromů na březích říček a potoků, kde bývá často dočasně zaplavena. Lze ji nalézt mimo jiné v kořenech rostlin stojících ve vodě.\n\nV obchodní síti jsou k dispozici kromě rodových rostlin i dva vyšlechtěné kultivary:\nV Asii, díky široké distribuční síti existuje velmi mnoho variet tohoto rodu, které jsou zde velmi populární. Většinu z těchto variet, můžete však získat jen u sběratelů nebo specializovaných prodejců. Některé z nich se používají velmi často pro navrhování přírodních akvárií.\nK vidění jsou tak například, některé \"úzkolisté\" variety s užšími listy a další \"jehlicolisté\" formy s listy ještě užšími (5-7 mm šířka), které se vyskytují s různými délkami čepelí. K dispozici je také varieta s vlnitými, zkroucenými listy ('Undulata'), Varieta 'Red', u nichž mladé listy mají červenou barvu a varieta 'Phillipine', jejíž listy jsou strukturované, \"tepané\" s kladívkovým povrchem a užšími listy, než původní druh.\nKromě těchto lze spatřit i širokolisté variety ('Latifolius'), jejíž listy dosahují výšky až 40 cm, a jsou značně větší než původní druh.\nMezi nadšenci, sběrateli a obchodníky kromě samotných variet jako \"úzkolisté\", nebo \"jehlicolisté\", atd. bylo dále specifikováno mnoho obtížně rozlišitelných různých typů (bez odborného popisu), zejména v rámci jednotlivých růstových forem.\n\nZnámé variety nebo kultivarové formy:\nŠirokolistá forma. Listy této varianty mohou dosáhnout délky až 40 cm.\nListy této varianty jsou užší než u původního rodu a jsou 10-20 cm dlouhé. V akváriích dosahují šířky cca 1,5 cm.\nListy jsou 10-20 cm, a v závislosti na variantě až 40 cm dlouhé. Tyto rostliny jsou důležitou součástí při zřizování rostlinných nebo přírodních akvárií. Jde o nejvyhledávanější akvarijní rostliny a protože se nepěstuje pro komerční účely, je rostlina opravdovou raritou. Často je k vidění jen u sběratelů. Vzhledem k velmi pomalému růstu není rostlina zisková a tedy komerčně nezajímavá. Ve skutečnosti by dle délky listů měly být ustanoveny alespoň dvě variety \"needle leaf \". Obě verze mají mimořádně úzké 5-7 mm široké listy.\nListy 10-30 cm dlouhé. Vyniká velmi strukturovaným, \"kladívkovým\" povrchem a úzkými listy. Varianta \"phillipine\" byla poprvé představena dánskou obchodní společnosti Tropica. V přírodě se rostliny často nacházejí v brakické vodě.\nje to velkolistá forma vyznačující se velkým vzrůstem. Mladé listy této varianty mají hnědo-červenou barvu, která se stářím zbarvuje do zelena. Rostlina je 10-30 cm vysoká.\nDruh s mírně zvlněnými, úzkými listy, v podmínkách akvárií rostou velmi dobře a dorůstá výšky až 10 cm.\nŠířka čepele je kopinatě úzká podobná vzpřímeným prstům. Listy rostou vějířovitě vzpřímeně.\nFirma \"Tropica\" vlastní odrůdovou ochrannou známku pro tuto varietu. To znamená, že může být pěstována komerčně pouze na základě licence. Pěstování této variety je zřejmě i nadále jen v kompetenci firmy \"Tropica\". Tato varieta dosahuje výšky 15 až 50 cm. A jelikož roste rychle, doporučuje se jejich požívání pouze pro velká akvária. Odrůda 'Tropica se vyznačuje typickými výčnělky na listech oproti původnímu typu.\nVariety se vyznačuje listy od 10 až do 35 cm délky. \"Undulata\" má poměrně bujný vzrůst a popisována bývá jako bohatě olistěná huňatá forma. Světle zelené listy jsou silně zvlněné až pokroucené. U této variety byly sporangia již dříve pozorována jak u emersní tak i submersní kultury. Proto zejména tato varianta poskytuje mnoho mladých rostlin z listů matečnic.\nTato varieta stejně jako odrůdová varieta \"Tropica\" podléhá chráněnému druhu firmy Tropica. \"Windelov\" varianta má konce listů tvarem připomínající paroh. Délka listů této variety dosahuje 10 až 20 cm.\n\nMnozí sběratelé prahnou po trpasličí formě této kapradiny, která je často mezi sběrateli zmiňována. Zda tato varieta skutečně existuje, nebo je jen snem milovníků, je stále nejasné. Jisté ale je, že nové variety se stále objevují. Tento druh je velmi variabilní, a vzhledem k tomu, že je v Asii široce používán, jsou objevovány stále nové růstové formy.\n\nJe to jedna z nejkrásnějších akvarijních rostlin. Díky nenáročnosti na složení vody a světelným potřebám, roste dobře na světlém místě i v polostínu, je vhodná pro akvária i paludária. Obvykle časem velmi pevně „přiroste“ ke kamenům, kořenům, nebo jiným drsnějším tmavým podkladům. Malé rostliny vysazené volně ve štěrku špatně rostou. V paludáriích mohou být pěstovány i ve volné zemině. Rostlina roste nejlépe ve střední až tvrdé vodě při teplotách 20 až 25 stupňů Celsia. Potřebný obsah oxidu uhličitého ve vodě zajistíme pravidelnou částečnou výměnou vody.\nMnožení je možné dělením delších oddenků na řízky s minimálně 3 listy, nebo oddělováním nových mladých rostlinek vyrůstajících na okrajích plně vyvinutých listů.\n\n\n \n"}
{"id": "872763", "url": "https://cs.wikipedia.org/wiki?curid=872763", "title": "Austrálie na Letních olympijských hrách 1960", "text": "Austrálie na Letních olympijských hrách 1960\n\nAustrálii na Letních olympijských hrách v roce 1960 reprezentovalo 189 sportovců v 17 sportech. Ve výpravě bylo 160 mužů a 29 žen.\n\n"}
{"id": "872765", "url": "https://cs.wikipedia.org/wiki?curid=872765", "title": "Kanton La Mothe-Achard", "text": "Kanton La Mothe-Achard\n\nKanton La Mothe-Achard (fr. \"Canton de La Mothe-Achard\") je francouzský kanton v departementu Vendée v regionu Pays de la Loire. Tvoří ho 12 obcí.\n\n"}
{"id": "872767", "url": "https://cs.wikipedia.org/wiki?curid=872767", "title": "Kanton Le Poiré-sur-Vie", "text": "Kanton Le Poiré-sur-Vie\n\nKanton Le Poiré-sur-Vie (fr. \"Canton du Poiré-sur-Vie\") je francouzský kanton v departementu Vendée v regionu Pays de la Loire. Tvoří ho osm obcí.\n\n"}
{"id": "872773", "url": "https://cs.wikipedia.org/wiki?curid=872773", "title": "Kanton Noirmoutier-en-l'Île", "text": "Kanton Noirmoutier-en-l'Île\n\nKanton Noirmoutier-en-l'Île (fr. \"Canton de Noirmoutier-en-l'Île\") je francouzský kanton v departementu Vendée v regionu Pays de la Loire. Tvoří ho čtyři obce.\n\n"}
{"id": "872787", "url": "https://cs.wikipedia.org/wiki?curid=872787", "title": "George Ritzer", "text": "George Ritzer\n\nGeorge Ritzer ( * 1940, New York) je americký sociolog a univerzitní profesor. I když se většinu svého života zabývá sociologií, sociologii nikdy nevystudoval. Jeho vědecký zájem se soustřeďuje na globalizaci, metateorii, konzumní vzorce a moderní a postmoderní sociální teorii. Jeho doposud nejvýznamnějším přínosem v oblasti sociologie je koncept tzv. mcdonaldizace. V současné době působí Ritzer na University of Maryland, kde získal titul \"Distinguished Professor\".\n\nRitzer se narodil v roce 1940 v New Yorku do židovské rodiny. Má mladšího bratra, jeho otec pracoval jako taxikář a matka jako sekretářka. Ritzer popisuje svou výchovu jako ve vyšší nižší třídě. Když jeho otec onemocněl, spekulovalo se, že přijde o svou práci. Ritzerova matka rozbila rodinné prasátko, aby uživila rodinu. Přestože se rodina potýkala s finančními problémy, Ritzer neměl pocit strádaní vzhledem k prostředí, kde žil.\n\nV roce 1958 absolvoval střední školu Bronx High School of Science. Uvádí, že se na zdejší škole setkal s nejbystřejšími lidmi, které ve svém životě kdy potkal. Během studií na Bronx High School of Science získal stipendium New York State Regents Scholarship, se kterým mohl jít studovat na jakoukoliv univerzitu.\n\nRitzer byl přijat na City College of New York, v té době byla univerzita bezplatná. Tato univerzita byla považována za solidní školu pro relativně chudé studenty z New Yorku. Ritzer mohl bydlet doma, tudíž jeho stipendium společně s bezplatným školným pomohlo rodině po finanční stránce. Roku 1962 získal bakalářský titul v oboru účetnictví na City College of New York. Rozhodl se, že chce pokračovat ve studiu a získat magisterský titul. Chtěl opět studovat podnikání, nikdy však neměl dobrý prospěch, ale standardizované testy mu vždy šly. Byl přijat do MBA programu na Univesity of Michigan Ann Arbor, kde dostal částečné stipendium. Zajímal se o ruskou literaturu, takže si zapsal vedle předmětů týkajících se podnikání i kurz ruské literatury. Ritzer tvrdí, že studium v Michiganu mu pomohlo se stát lepším studentem. Po absolvování The University of Michigan v roce 1964 začal Ritzer pracovat v oddělení personálního managementu firmy Ford Motor Company. Na tuto pozici byli ale přijaty tři osoby místo jedné. Nicméně se od nich čekalo, že budou zaneprázdnění prací, tudíž Ritzer neustále chodil na obchůzky po továrně, aby sledoval dělníky při práci. Ve Fordu byly problémy v organizační struktuře podniku.\n\nRitzerova šestiměsíční práce byla ohodnocena jako uspokojivá s jediným komentářem: „Ritzer vtrhnul do mé kanceláře bez zaklepání.“\n\nRitzer říká: „Chtěl bych vidět společnost, ve které lidé mají možnost být kreativní, raději než společnost, kde je kreativita omezena či eliminována.“ Kdykoliv se snažil ve Fordu být kreativní, byly jeho návrhy zamítnuty, což ho přimělo přihlásit se do Ph. D. studia. V roce 1965 byl přijat do doktorského programu v oboru Organizační chování (Organizational Behaviour) na Cornell University, kde mu jeho poradce Harrison Trice navrhl, zda se nechce věnovat sociologii. Byla mu doporučena kniha „Introduction to Sociology“ od autorů L. Brooma a P. , která ho ohromila. Na kurzu americké společnosti (American Society) napsal 102stránkovou práci, která byla ohodnocena známkou A+ s komentářem: „Je to příliš dlouhé na to, aby to nebylo dobré.“\n\nSvou disertační práci úspěšně obhájil roku 1968, o rok později byla univerzitou publikována jako kniha.\n\nV letech 1968–1970 působil Ritzer jako Assistant Professor na , v letech 1970–1974 jako Associate Professor na University of Kansas. Od roku 1974 je profesorem na University of Maryland, kde v roce 2001 získal hodnost Distinguished Professor.\n\nV průběhu let byl hostujícím profesorem na několika evropských univerzitách: ve Velké Británii (University of Surrey, 1984, 1990), Finsku (Tamperská univerzita, 1996), Německu (Universität Bremen, 2001), Rakousku (Universität Salzburg, 2012) a Itálii (Associazione per l’Istituzione della Libera Università Nuorese, 2002, 2004–2008). V roce 1988 působil jako hostující profesor v Číně na univerzitách v Šanghaji a Pekingu, v roce 2013 byl hostujícím vědcem na Ludwig-Maximilians-Universität München.\n\nGeorge Ritzer je americký sociolog. Ve své rané tvorbě se zabýval metateorií, která je rozdělena do tří základních paradigmat. Dalšími klíčovými body jsou pojmy mcdonaldizace a společnost kreditních karet. Spolu s Donem Slaterem založil sociologický časopis \"Journal of Consumer Culture\", kde se zamýšleli nad pojmy glokalizace (\"glocalization\") a grobalizace (\"grobalization\").\n\nTermín glokalizace poukazuje na to, že se jedná o proces globalizace a lokalizace. Je to proces zahrnující škálu sociálních, kulturních a ekonomických faktorů. Míchá se zde lokalizace, která se týká jednotlivců (popř. komunit) a organizací, a globalizace, proces zahrnující celou planetu. Glokalizace se velmi často odráží na velkých společnostech, které v různých částech světa mění svou obchodní strategii, aby se zde udržely na trhu. Jeden z případů glokalizace je McDonalds, který v každé zemi nabízí trochu jiné menu (McFalafel v Egyptě, Kiwiburgery na Novém Zélandu, možnost burgerů bez hovězího masa v Indii apod). Mezi další glokalizované společnosti patří např. Google, Amazon, nebo Microsoft.\n\nTermín grobalizace je pravým opakem. Slovo grobalizace vzniklo ze slov grow (růst) a globalizace a naznačuje to, že společnosti, národy nebo organizace se snaží co nejrychleji růst a zvyšovat své zisky. Podle Ritzera je to „Imperialistická ambice národů, společností nebo organizací a jejich snaha vnutit se jiným oblastem ve světě.”\n\nTedy kdybychom označili glokalizaci jako interakci globálního a lokálního, grobalizaci bychom označili jako jejich konflikt. Příkladem grobalizace je tzv. amerikanizace kultur.\n\nRitzer se také ve článku Rethinking Globalization: Glocalization/Grobalization and Something/Nothing zabývá dichotomií glokalizace-grobalizace a něco-nic. Koncepty něco a nic zde definuje takto: „Nic je sociální forma která je obecně centrálně vytvořená, kontrolovaná a chybí jí substantivní obsah. Něco je sociální forma která je vytvořená přirozeně, je kontrolovaná a je bohatá na substantivní obsah. Tyto dvě formy dávají smysl jen když jsou k sobě přirovnány.”\n\nVzniká zde tedy dichotomie a zároveň jakési kontinuum, kde něco a nic jsou dva póly mezi nimiž je přechod. Ritzer také uvádí typy něčeho a ničeho a příklady k nim:\n\nPřirozeně by většina lidí podle definic přiřadila glokalizaci k něčemu a grobalizaci k ničemu. Ritzer ale říká, že tomu tak vůbec není, a uvádí graf, který popisuje vztah mezi glokalizací-grobalizací a něčím-ničím, a uvádí tak termíny glokalizace něčeho, glokalizace ničeho, grobalizace něčeho a grobalizace ničeho.\n\nRitzer ve své knize The McDonaldization of Society popisuje, jaký dopad na společnost má úspěch fast foodových restaurací. Říká, že tyto restaurace se staly paralelou pro americký styl života – Američané se snaží svůj svůj život zracionalizovat, zrychlit a zefektivnit, což se dá snadno porovnat s chodem fast foodových restaurací. Rozpínavost těchto restaurací má za důsledek homogenizaci americké kultury a životního stylu, protože podporuje efektivnost, racionalitu a dehumanizaci.\n\nMcDonaldizace se neděje jen ve sféře fast foodových restaurací – prostupuje jak gastronomii, tak průmysl, školství a lékařství. Předchůdce mcdonaldizace je podle Ritzera Weberova teorie racionalizace společnosti, která ale už není tak relevantní, protože Weberova doba se od té naší v mnohém lišila.\n\nTento aspekt popisuje snahu společnosti najít optimální řešení k dosažení nějakého cíle. Ritzer zde udává příklad americké rodiny, ve které oba rodiče pracují a nemají tedy čas vařit. Dříve nedostatek času řešili tzv. „TV dinners” (předpřipravená jídla, polotovary), dnes už ani to nestačí, proto často chodí do restaurací (nejlépe fast foodových).\n\nFenomén efektivity ovlivnil nejen fast food, ale mnoho dalších odvětví, např. celý proces dodávání surovin do těchto podniků – farmy, ranče, jatka, skladiště apod. všechny fungují na principu co největšího zvýšení efektivity a zisků.\n\nProblém podle Ritzera nastává, když se lidé moc soustředí na maximalizaci efektivity a zapomenou, co je tím cílem, kterého se snaží dosáhnout (spojeno s Weberovou racionalizací – Weber jako hlavní příklad uvádí byrokraty).\n\nRitzer říká, že v moderní společnosti lidé chtějí vědět, co můžou od daného podniku očekávat, překvapením se snaží co nejvíce vyhnout. Proto často vyhledávají fast foodové restaurace v nichž je stále stejné menu, které se nemění ani časem, ani s jinou pobočkou. \n\nTaké dodává, že tato předpovídatelnost se objevuje v mnoha částech amerického každodenního života – TV dinners jsou vždy stejné, stejně tak dovolené s cestovními kancelářemi, koníčky, sport, i původně nepředvídatelné zábavní parky se v změnily po vzoru Disneylandu.\n\nPodle Ritzera se kvalita jako taková těžko měří, proto se moderní společnost zaměřila na kvantifikování všeho, co se kvantifikovat dá. K tomu velmi napomohl vynález počítače, který ale také zapříčinil to, že dnešní společnost dává přednost kvantitě před kvalitou. Jako příklad uvádí elektronicky známkované testy a to, že jsme zredukovali znalosti a dovednosti studentů na pouhé body a percentily. Tato taktika je využívána také v průmyslu (montážní linky) nebo opět v McDonalds (důraz je kladen na to kolik kusů se prodá, ne jak dobré jsou).\n\nRitzer uvádí, že nejen, že jsou výroba a servírování jídel ve fast foodových restauracích z velké části automatizovány, i pracovníci těchto restaurací maji striktní protokol, který z nich dělá tzv. „lidské stroje”. A když už společnost dělá stroje z lidí, nahrazení zaměstnanců roboty není daleko.\n\nDnešní lidé se podle Ritzera chtějí zbavit nejistot v životě – hlavním faktorem těchto nejistot jsou další lidé. Proto jsou velké firmy jako McDonalds posedlé kontrolováním svých zaměstnanců – čemuž napomáhá automatizace výroby (viz aspekt dehumanizace) – a zákazníků, v jejichž případě je málo parkovacích míst, obsluhy a míst na sezení jistotou, že z restaurace co nejdříve odejdou a uvolní tím prostor dalším zákazníkům, kteří přinesou restauraci profit.\n\nV knize Expressing America navazuje Ritzer na pojem mcdonaldizace a zabývá se funkcí kreditních karet ve společnosti, které jsou také součástí konzumní kultury.\n\nRitzer tvrdí, že sociologie je rozdělená do 3 základních paradigmat. Sociální pravda paradigmatu se zaměřuje na velké sociální struktury a vnější sociální omezení jako normy a hodnoty. Sociální definice paradigmatu se zaměřuje na cestu, na které herci (představitelé) vymezí sociální situaci. Paradigma sociálního chování se zabývá příčinami a výsledkem lehkomyslného chování jednotlivců.\n\nK jeho oceněním patří čestný doktorát z La Trobe University of Melbourne v australském státě Victoria. Stal se také čestným patronem univerzitního filosofického spolku (University Philosophical Society) na Trinity College v Dublinu. Za svůj pedagogický přínos v oblasti sociologie získal ocenění Distinguished Contributions to Teaching Award udělované Americkou sociologickou asociací.\n\nRitzerovy knihy byly přeloženy do více než dvaceti jazyků. Nejpřekládanějším dílem je The McDonaldization of Society, které vyšlo v roce 2003 také v češtině v překladu Věry Topilové.\n\n"}
{"id": "872790", "url": "https://cs.wikipedia.org/wiki?curid=872790", "title": "Stanislav Grigorjevič Blizňuk", "text": "Stanislav Grigorjevič Blizňuk\n\nStanislav Grigorjevič Blizňuk ( \"Станислав Григорьевич Близнюк\" 18. listopadu 1934, Leningrad — 14. října 2008) byl sovětský zkušební pilot, Hrdina Sovětského svazu.\n\nV roce 1975 jako druhý pilot dosáhl s letadlem Il-76 rychlostního rekordu (v pořadí 21. na světě).\n"}
{"id": "872803", "url": "https://cs.wikipedia.org/wiki?curid=872803", "title": "Kanton La Roche-sur-Yon-Nord", "text": "Kanton La Roche-sur-Yon-Nord\n\nKanton La Roche-sur-Yon-Nord (fr. \"Canton de La Roche-sur-Yon-Nord\") je francouzský kanton v departementu Vendée v regionu Pays de la Loire. Tvoří ho tři obce.\n\n"}
{"id": "872804", "url": "https://cs.wikipedia.org/wiki?curid=872804", "title": "Austrálie na Letních olympijských hrách 1956", "text": "Austrálie na Letních olympijských hrách 1956\n\nAustrálii na Letních olympijských hrách v roce 1956 reprezentovalo 294 sportovců v 18 sportech. Ve výpravě bylo 250 mužů a 44 žen.\n\n"}
{"id": "872805", "url": "https://cs.wikipedia.org/wiki?curid=872805", "title": "Kanton La Roche-sur-Yon-Sud", "text": "Kanton La Roche-sur-Yon-Sud\n\nKanton La Roche-sur-Yon-Sud (fr. \"Canton de La Roche-sur-Yon-Sud\") je francouzský kanton v departementu Vendée v regionu Pays de la Loire. Tvoří ho 10 obcí.\n\n"}
{"id": "872811", "url": "https://cs.wikipedia.org/wiki?curid=872811", "title": "Gung Ho", "text": "Gung Ho\n\nGung Ho je osmé studiové album americké rockové zpěvačky Patti Smith. Jeho nahrávání probíhalo ve studiu Sear Sound v New Yorku a vyšlo v březnu 2000 u vydavatelství Arista Records. Jeho producentem byl Gil Norton. Jde o vůbec její první studiové album, na jejímž obalu není vyfotografována ona.\n\n"}
{"id": "872813", "url": "https://cs.wikipedia.org/wiki?curid=872813", "title": "Rotorcraft Grasshopper", "text": "Rotorcraft Grasshopper\n\nRotorcraft Grasshopper byl britský lehký dvousedadlový vrtulník, který uskutečnil první let v roce 1962. Byl vyvíjen společností Rotorcraft Ltd. Byl předchůdcem stroje Cierva CR.LTH-1, jenž z něj převzal zejména rotorový systém.\n\nSpolečnost Rotorcraft Ltd byla založena s finančním krytím firmy Mitchell Engineering na začátku 60. let 20. století. Účelem byl vývoj malého dvoumístného vrtulníku, kterého se ujal konstruktér a polský emigrant Jacob Samuel Shapiro.\n\nVrtulník Rotorcraft Grasshopper s koaxiální koncepcí (dva hlavní rotory nad sebou) připomínal svým tvarem spíše sportovní automobil nebo malý člun. Ocasní plochy byly ve tvaru písmene V, podvozek byl tvořen 2 ližinami. Poháněn byl dvojicí pístových motorů Walter Mikron usazených v přední části trupu, každý z nich o výkonu 48 kW (65 hp). Motory poháněly pár dvoulistých koaxiálních rotorů upevněných na pylonu, který se nacházel těsně před čelním sklem kokpitu. \n\nPrototyp s imatrikulací G-ARVN byl zalétán v březnu 1962, ale následujícího jara byl stažen z provozu kvůli zastavení financování projektu, způsobeném smrtí majitele Mitchell Engineering F. G. Mitchella. Projekt byl ukončen.\n\n\n"}
{"id": "872814", "url": "https://cs.wikipedia.org/wiki?curid=872814", "title": "Josef Trnka", "text": "Josef Trnka\n\nJosef Trnka (5. prosince 1904, Plzeň – 18. listopadu 1962, Praha) byl český geodet, profesor geodézie na Českém vysokém učení technickém v Praze. V letech 1952–1955 byl jeho rektorem.\n"}
{"id": "872815", "url": "https://cs.wikipedia.org/wiki?curid=872815", "title": "Metaprogramování", "text": "Metaprogramování\n\nMetaprogramování je skupinou programovacích technik, které umožňují psaní programů, které vytváří další programy nebo s nimi nakládají jako se svými daty. Případně se může jednat o programy, které při svém běhu mohou dělat činnosti, které by jinak musely provádět již při kompilaci.\n\nV mnoha případech tato technika umožňuje programátorovi napsat program úsporněji (zmenšit počet jeho řádků, zjednodušit jeho vnitřní strukturu). Může také pomoci s odstraněním duplikovaného kódu v rámci programu. Jazyk, ve kterém je metaprogram napsán, se nazývá metajazykem. Jazyk programu, se kterým metaprogram manipuluje, se nazývá předmětným jazykem. Schopnost programovacího jazyka být svým vlastním metajazykem se často nazývá reflexí. Reflexe je schopnost programovacího jazyka, která programu v něm napsaném umožňuje zjistit informace o sobě samém.\n\nPrvním způsob je odhalení vnitřní stavby programu za běhu pomocí API (aplikačního programovacího rozhraní). Program psaný v jazyce, který umožňuje objektově orientované programování, tak za běhu může například zjistit, jaké třídy je daný objekt, jaké metody tato třída definuje, jaké mají tyto metody parametry atd. Může také s těmito strukturami manipulovat - například za běhu programu vytvářet nové třídy, měnit implementace již definovaných metod, apod. Vždy záleží na konkrétním programovacím jazyku, jeho vlastnostech a dynamičnosti.\n\nDruhým způsobem je dynamický překlad a spuštění zdrojového kódu z výrazu, který je dynamicky generován za běhu programu. Často se jedná o řetězce, které jsou za běhu programem dynamicky sestaveny a interpretovány jako zdrojový kód. Programátor může kromě podoby interpretovaného řetězce také ovlivnit kontext, ve kterém je výsledný zdrojový kód interpretován. Díky tomu tak doslova \"programy mohou vytvářet programy\".\n\nTřetím způsobem je úplně vystoupit z předmětného jazyka a použít pouze metajazyk. Univerzální systémy pro transformaci programů, které jako svůj vstup přijímají popisy jazyků a poté mohou nad tímto jazykem provádět libovolné transformace, jsou přímou implementací metaprogramování. Tento přístup umožňuje použít techniky metaprogramování i ve spojení s jazyky, které nemají žádnou vlastní podporu pro metaprogramování.\n\nStatické jazyky většinou neumožňují přímou interpretaci zdrojového kódu za běhu programu. Zdrojový kód musí být nejdříve zkompilován do strojového kódu, nebo bytekódu, než může být počítačem interpretován. Je však možné metaprogramování využít před tím, než je program zkompilován. Před finální kompilací programu rozhodneme, které jeho části využijeme (například pomocí podmínek v makrech) a budeme kompilovat a které části během kompilace \"zahodíme\". Příkladem takové techniky mohou být makra v C nebo šablony v C++.\n\nNěkteré dynamické jazyky dovolují programátorovi manipulovat s jejich strukturou za běhu. Příkladem takových jazyků může být například Smalltalk, Lisp, Javascript, Ruby.\n\nNásledující skript v bashi je příkladem generativního programování:\n\nTento program (skript) vygeneruje nový program, který vytiskne na standardní výstup čísla 1 až 100. Slouží pouze pro ilustraci toho, jak jeden program může vytvořit jiný program. Výsledný program samozřejmě není nejefektivnější způsob, jak vypsat seznam čísel od 1 do 100.\n\nVysvětlení: Tento skript uloží do pole řetězce Foo, Bar a Baz. Poté toto pole projde a dynamicky definuje 3 třídy. Každá z těchto tříd má definovanou svou vlastní instanční metodu codice_1, která vypíše jméno třídy, jejíž je instancí, a svoje pořadové číslo, které je v definici funkce přístupné díky uzávěře, která vzniká díky využití bloku pro definování metody.\n\nPoté je vytvořen řetězec, který je ihned interpretován pomocí metody codice_2. Tento řetězec obsahuje jednoduché vytvoření nové konstanty, do které je přiřazena nově vytvořená třída.\n\nV tomto příkladě se tedy jedná o kombinaci prvního a druhého výše zmíněného způsobu metaprogramování.\n\nPříklad dynamického přidání funkcionality již definované metodě v programovacím jazyce Ruby:\n\nVysvětlení: Nejdříve definuje třídu Foo. V této třídě definujeme jednoduchou metodu, která vytiskne na STDOUT (standardní výstup) text \"bar\". Vytvoříme novou instanci třídy Foo a zavoláme na ní metodu codice_3. Na výstupu bude po spuštění programu \"bar\"\n\nPoté v kontextu třídy codice_4 (codice_5) spustíme blok kódu, ve kterém můžeme s již předtím definovanou třídou manipulovat. Vytvoříme alias (alternativní jméno) codice_6 metody codice_3. Můžeme tak stejnou metodu volat pod dvěma jmény print_bar i print_bar_without_baz. Vždy se stejným výsledkem.\n\nDále definujeme novou metodu codice_8. Tato metoda nejdříve vypíše codice_9 a následně volá již dříve definovanou metodu codice_3 pod jejím novým alternativním jménem codice_11.\n\nNa dalším řádku vytvoříme alias codice_3 nově definované metody codice_13. Tento nový alias přepíše původně definovanou metodu \"print_bar\".\n\nZnovu zavoláme metodu codice_3 na instanci třídy codice_4 (uložené v proměnné codice_16). Výsledkem je tentokrát text \"baz bar\".\n\nPodařilo se nám tedy \"předefinovat\" již dříve vytvořenou metodu, kterou jsme uložili pod jiným jménem. Pokud po tomto předefinování metody voláme na instancích pozměněné třídy tuto metodu, dostaneme jiný výsledek. Tento přístup programátorům umožňuje jednoduše přidávat funkcionalitu do knihoven třetích stran, bez toho, aby museli upravovat zdrojový kód těchto knihoven. Pokud programátorovi nevyhovuje konkrétní chování některé metody z knihovny, může ji předefinovat a využívat svoji pozměněnou implementaci, avšak se zachováním možnosti volání původní metody knihovny, která je poté dostupná pod jiným jménem.\n"}
{"id": "872819", "url": "https://cs.wikipedia.org/wiki?curid=872819", "title": "Messerschmitt Me 309", "text": "Messerschmitt Me 309\n\nMesserschmitt Me 309 byl německý jednomístný stíhací dolnoplošník s příďovým zatahovacím podvozkem z doby druhé světové války. Po čtyřech prototypech byl program mimo jiné kvůli nedostatečným výkonům zastaven.\n\nKoncept Me 309 vznikal zhruba od poloviny roku 1940. Ideově vycházel z Bf 109 a měl být rychlejší, silněji vyzbrojený a s delším doletem než jeho předchůdce. Nový letoun měl používat nejmodernější dostupné technologie a postupy v letectví. Byl vybaven přetlakovou kabinou, zatahovacím chladičem, příďovým podvozkem, reverzní vrtulí a vystřelovacím sedadlem. Některé zdroje píšou že byl zkušebně vybaven i laminárním křídlem, podobně jako třeba P-51 Mustang. Měly být použity motory s projektovaným výkonem 1700 až 1800 ks Daimler Benz DB 603 a Junkers Jumo 213. K tomu měl Me 309 disponovat těžkou výzbrojí několika hlavňových zbraní bez nutnosti upevňování v aerodynamicky nevýhodných pouzdrech pod křídlem. Říšské ministerstvo letectví (RLM) v roce 1941 zařadilo Me 309 do objednávkového seznamu, projekční práce byly dokončeny koncem tohoto roku.\n\nSoučasně probíhaly testy jednotlivých celků stroje na několika dracích Bf 109F. Bf 109 V24 (Werk-Nr.5604, VK+AB) byl zkoušen v aerodynamickém tunelu v Göttingenu s chladičem určeným pro Me 309, prototyp Bf 109 V31 (Werk-Nr.5642, SG+EK) sloužil k testům chladiče i nového řešení hlavního podvozku. Bf 109 V23 (Werk-Nr.5716, ND+IE) byl vybaven příďovým podvozkem, Bf 109 V30 (Werk-Nr.5716, ND+IE) a také Bf 109 V30a (Werk-Nr.5717, ND+IF) klimatizací a přetlakovou kabinou.\n\nV této době opadl po úspěšných zkouškách upraveného Bf 109 G (s výkonnější pohonnou jednotkou) zájem vrchního velení Luftwaffe o Me 309. Stavba prvního prototypu však přesto pokračovala, dokončen byl v červnu 1942.\n\nPrvní let prototypu Me 309 V1 (Werk-Nr.001, GE+CU) se konal 18. července 1942, pilotem byl Karl Baur. Použitým motorem byl řadový kapalinou chlazený dvanáctiválec Daimler-Benz DB 603 A-1 se vzletovým výkonem 1750 k. Krátce po vzletu příliš stoupla teplota chladicí kapaliny a nedostatečný tlak v hydraulice zatahování podvozku neumožnil jeho rychlé zatažení. Úvodní let tak trval pouze 7 minut. Tyto závady byly odstraněny do 7. září 1942. Navíc byl zkušební letoun vybaven reverzní vrtulí, bylo upraveno vyvážení křidélek a zesílena příďová podvozková noha. Dne 8. září 1942 Karl Baur provedl druhý zkušební let, který do přiblížení na přistání na letišti Lechfeld probíhal bez větších problémů. Po vysunutí podvozku pilot změnil úhel nastavení vrtule, což způsobilo náhlé zbrzdění Me 309 V1. Stroj následně udeřil zadní částí o zem, přičemž došlo k poškození dolní části SOP. Následně se zadní část trupu odrazila od povrchu VPD a stroj narazil příďovým kolem do betonu tak prudce, že se zlomila podvozková noha. Po opravě a optimalizaci seřízení stavěcího mechanizmu vrtule byl první prototyp přemístěn do výzkumného střediska v Leipheimu, kde probíhaly především testy vzletu a přistání. Zkoušky odhalily tendenci letounu vychylovat se ze směru vzletu nebo přistání, což bylo způsobeno celkovou směrovou nestabilitou v malých výškách. Rovněž přistávací rychlost byla mnohem vyšší, než bylo předpokládáno. Proto byl V1 v listopadu 1942 vybaven větší SOP, která měla být instalována až u třetího prototypu. Takto upravený stroj si 11. listopadu prohlédl generální inspektor stíhacího letectva Oberst Adolf Galland, který konstatoval že by mohl být Me 309 nakonec celkem dobrý stíhací letoun,ale že je vyvíjen taky nový, daleko lepší stroj. Zkušební pilot střediska v Rechlinu Ing. Beauvais Me 309 V1 znovu zalétal 20. listopadu 1942. O dva dny později uskutečnil Beauvais s Me 309 V1 zkušební souboj s Bf 109 G. Ukázalo se že byl Me 309 V1 rychlejší než Bf 109 G a měl větší dostup, Bf 109 G ale lépe manévroval. \n\nDruhý prototyp Me 309 V2 (GE+CV) uskutečníl první let 28. listopadu 1942. Při přistání se opět zlomila příďová podvozková noha. Poškození druhého vyrobeného stroje bylo natolik rozsáhlé, že byl letoun sešrotován. V tomto exempláři byl zabudován motor DB 605 B o vzletovém výkonu 1084 kW, který v březnu 1943 obdržel také první prototyp. V této době se na V1 zkoušely čtyři svislé ocasní plochy různého tvaru. \n\nMe 309 V3 (GE+CW) zalétaný v březnu 1943 se používal k testům maximální rychlosti. Ještě v červenci 1943 byl dokončen čtvrtý a poslední prototyp Me 309 V4 (RH+LH), který byl určen k testům palubní výzbroje. Hlavňovou výzbroj tvořila dvojice trupových kulometů MG 131 ráže 13 mm, dvojice kanónů MG 151 ráže 20 mm. Dva další kulomety MG 131 byly zabudovány v kořenech křídla a dva kanóny MK 108 ráže 30 mm v křídle vně podvozkových šachet. Po úvodních zkouškách v Augsburgu byl Me 309 V4 zničen během spojeneckého náletu. V průběhu dalších testů byl V3 vybaven přetlakovou kabinou a vystřelovací sedačkou.\n\nMesserschmitt Me 309 byl zcela nové koncepce a byl by alespoň zpočátku náročný na výrobu, k tomu by jeho vývoj vyžadoval delší čas. Pro piloty by v této době (1942) představoval vzhledem k příďovému podvozku větší náročnost pilotáže. Ve stejné době pracovala firma Messerschmitt také na vzhledově podobném proudovém Messerschmittu Me 262, který představoval revoluční změnu v letecké válce, ve srovnání s ním se jakýkoliv vrtulový letoun jevil jako překonaný. Původně měl být Me 309 vyráběn spolu s Me 262, a nebo tvořit pojistku pro případ, že by se projekt Me 262 dostal do potíží. Nebylo možné odhadnout, zdali a kdy budou proudové motory pro Me 262 vhodné pro sériovou výrobu a zdali se je podaří vyrábět v potřebných počtech. V této době nebylo totiž jasné, jestli se podaří překonstruovat proudové motory za použití slitin, které byly k dispozici. Německo pociťovalo totiž citelný nedostatek vzácných kovů, které jsou důležitými přísadami při výrobě tepelně odolných vysokopevnostních ocelí a neželezných slitin. \n\nNavíc zavedená letadla jako Bf 109 a Fw 190 se ukázala být značně schopná v možnostech dalšího vývoje. Nový model Bf 109 G s motorem DB 605 zcela dostačoval a nebyl důvod pro změnu výroby pro Me 309. Navíc se strategická situace Třetí říše vstupem ameriky do války zhoršila a bylo nutné vyrábět více letadel. Výzkumné kapacity se omezily a podporovaly se hlavně opravdu výjimečné projekty, jako právě Me 262 a nebo Do 335. Proto bylo v polovině roku 1943 po stavbě pouze čtyř prototypů vlastní vývoj Me 309 ukončen, ale letadla nepřestala létat. Sloužila k testování při vývoji Me 262.\n\nBylo rozpracováno více verzí, lehká stíhací, těžká stíhací, bitevní,noční stíhací a dokonce rychlostní. \n\nSpeciální provedení Me 309 mělo pod pravým křídlem nést bombu SC-1000 a pod levým křídlem kontejner (nádrž) o objemu 260 l. Je otázkou, jak by toto asymetrické uspořádání fungovalo v praxi.\n\nOdmítnutí Me 309 vedlo profesora Messerschmitta k vývoji Me 209, který ovšem vycházel co nejvíce ze zavedeného Bf 109.\n\nNejspíše by šlo o jedno z nejrychlejších pístových letadel vůbec, které by mělo řadu tehdy opravdu pokročilých prvků. Otázka je, kolik by se z nich nakonec dostalo do sériové výroby.\n\nLetadlo by bylo silně vyzbrojené, výkoné, s dobrým doletem a určením spíše pro operace do nižších a středních výšek a k použití taktiky Hit and run, tedy udeř a uteč.\n\nÚdaje platí pro Me 309 V4\nPředpokládaný sériový Me 309\n\n\n"}
{"id": "872821", "url": "https://cs.wikipedia.org/wiki?curid=872821", "title": "Josef Poláček (politik)", "text": "Josef Poláček (politik)\n\nJosef Poláček (* 13. srpna 1948 Ústí nad Orlicí) je český politik, počátkem 21. století poslanec Poslanecké sněmovny za ODS.\n\nNarodil se v Ústí nad Orlicí, ale od věku svých šesti let žije ve Varnsdorfu. Zde vystudoval SPŠ strojní a pak absolvoval VŠST v Liberci (fakulta strojní). V letech 1967–1970 pracoval jako podnikový vodohospodář v podniku Stap Vilémov, v letech 1970–1980 na Okresní vodohospodářské správě (později Severočeské vodovody a kanalizace). V letech 1981–1983 byl zaměstnancem obsluhy benzinové čerpací stanice v Roudnici a od roku 1983 znovu pracovníkem na úseku investic v podniku Severočeské vodovody a kanalizace. V letech 1994–2002 působil jako hlavní inženýr na stavbách financovaných z programu PHARE.\n\nJe podruhé ženatý. Z prvního manželství má syny Tomáše a Michala a z druhého manželství dcery Veroniku a Alenu. Jeho manželka Irena pracuje ve školství jako zástupkyně ředitelky ZŠ ve Varnsdorfu.\n\nČlenem ODS je od roku 1993. V komunálních volbách roku 1994 a komunálních volbách roku 1998 za ODS neúspěšně kandidoval do zastupitelstva města Varnsdorf. Zvolen sem byl v komunálních volbách roku 2002, komunálních volbách roku 2006 a komunálních volbách roku 2010. Profesně se uvádí k roku 1998 jako technik SčVK, k roku 2002 jako investiční technik a k roku 2006 a 2010 coby starosta města. Od roku 2002 byl členem rady města, starostou byl v letech 2002–2010.\n\nVe volbách v roce 2002 kandidoval do poslanecké sněmovny za ODS (volební obvod Ústecký kraj). Nebyl zvolen, ale do sněmovny zasedl dodatečně v červenci 2004 jako náhradník. Byl členem sněmovního výboru pro evropské záležitosti. Ve sněmovně setrval do voleb v roce 2006.\n\n"}
{"id": "872823", "url": "https://cs.wikipedia.org/wiki?curid=872823", "title": "Josef Poláček", "text": "Josef Poláček\n\nJméno a příjmení Josef Poláček má více nositelů:\n\n"}
{"id": "872834", "url": "https://cs.wikipedia.org/wiki?curid=872834", "title": "The Day", "text": "The Day\n\nThe Day (česky Den) je kanadský postapokalyptický film z roku 2011 režírovaný Douglasem Aarniokoskim. Ve filmu hrají Ashley Bellová, Shannyn Sossamonová, Dominic Monaghan, Shawn Ashmore a Cory Hardrict. Film měl premiéru 16. září 2011 na mezinárodním filmovém festivalu v Torontu. Ve Spojených státech amerických byl 29. srpna 2012 uveden do 12 kin na pouhých 16 dní a utržil 20 984 dolarů.\n\nFilm je o tom, jak svůj den prožívá pětice přeživších neznámé apokalypsy, po které svět začali ovládat kanibalové. Tato pětice se tedy snaží najít místo, na kterém by se ukryla. Mezitím však dojde k válce mezi nimi a kanibaly.\n\n\nRežie se ujal Douglas Aarniokoski a natočil \"The Day\" podle divadelní hry Lukea Passmoreho. Natáčení probíhalo v Ottawě v Ontariu (Kanada) na podzim roku 2011.\n\n"}
{"id": "872837", "url": "https://cs.wikipedia.org/wiki?curid=872837", "title": "Sikorsky CH-54 Tarhe", "text": "Sikorsky CH-54 Tarhe\n\nSikorsky CH-54 Tarhe je americký dvoumotorový těžký transportní vrtulník postavený společností Sikorsky Aircraft Corporation pro Armádu Spojených států amerických (US Army). Je pojmenován Tarhe podle náčelníka indiánského kmene Wyandottů (jehož přezdívka byla „The Crane“ - jeřáb). Civilní verzí je typ Sikorsky S-64 Skycrane.\n\n\n USA\n\nData z publikace \"The Complete Encyclopedia of World Aircraft\".\n\n\n\n\n"}
{"id": "872838", "url": "https://cs.wikipedia.org/wiki?curid=872838", "title": "Eduard Peck", "text": "Eduard Peck\n\nEduard Peck (10. října 1857 Vrahovice - 23. ledna 1931 Praha) byl historik, vlastivědný pracovník a sběratel lidových písní. Vydal mj. knihy \"Okresní hejtmanství Holešovské\" a \"Lid na Vizovsku\".\n\n\n"}
{"id": "872840", "url": "https://cs.wikipedia.org/wiki?curid=872840", "title": "Austrálie na Letních olympijských hrách 1952", "text": "Austrálie na Letních olympijských hrách 1952\n\nAustrálii na Letních olympijských hrách v roce 1952 reprezentovalo 81 sportovců v 12 sportech. Ve výpravě bylo 71 mužů a 10 žen.\n\n"}
{"id": "872848", "url": "https://cs.wikipedia.org/wiki?curid=872848", "title": "Seznam dílů pořadu Všechnopárty", "text": "Seznam dílů pořadu Všechnopárty\n\nToto je seznam dílů pořadu Všechnopárty.\n\n\n\n\n\n\n\n\n\n\n\n\n\n\n\n\n"}
{"id": "872851", "url": "https://cs.wikipedia.org/wiki?curid=872851", "title": "Bambusové anály", "text": "Bambusové anály\n\nBambusové anály () také nazývány Anály ťi-čung (), jsou kronikou starověké Číny. \n\nZačínají v nejranějších legendárních dobách (za Žlutého císaře) a zahrnují i dějiny Období válčících států (5. století př. n. l. - 221 př. n. l.), zčásti zaznamenává i historii státu Wej. Má 13 částí.\n\nPůvodní texty byly pohřbeny s králem státu Wej, Siangem (zemřel 296 př. n. l.), a znovu objeveny v roce 281 n. l. (říše Západní Ťin). Kvůli tomu kronika přežila pálení knih císařem Čchin Š’-chuang-tim. Ostatní texty odhalené v téže hrobce zahrnovaly \"Kuo-jü\", \"I-ťing\" a \"Příběh krále Mu\". Byly zapsány na bambusové destičky, běžný materiál používaný pro psaní v období válčících států, od nichž se také odvíjí název kroniky. \n\nOriginální bambusový manuskript byl ztracen v průběhu dynastie Sung. Text byl šířen v čínské historii skrze různé kopie (mnohé byly neúplné). Na začátku 20. století Ču Jou-ccheng a Wang Kuo-wej při zkoumání citací v textech psaných před dynastií Sung odhalili velkou část staré verze. Je zde ještě jiná detailnější a úplná „nová“ verze tisknutá ve 14. století, která je mnoha odborníky odsuzována jako padělek, ale ostatní ji považují za velice autentickou verzi původního textu. \n\n\"Bambusové anály\" jsou jedním z nejdůležitějších textů starověké Číny spolu s \"Cuovým komentářem\", \"Šu-ťing\" a pozdějšími \"Zápisky historika\".\n"}
{"id": "872857", "url": "https://cs.wikipedia.org/wiki?curid=872857", "title": "Joseph Hertz", "text": "Joseph Hertz\n\nJoseph Herman Hertz, (25. září 1872 – 14. ledna 1946) byl rabín a učenec Tóry z Horních Uher. Proslavil se zejména na pozici vrchního rabína Spojeného království, kterou zastával od roku 1913 až do své smrti v roce 1946; jeho funkční období zahrnovalo obě světové války a dobu holokaustu.\n\nHertz se narodil v Rebríně v tehdejším Uhersku, (dnes součást obce Zemplínska Široká na východním Slovensku). V roce 1884 emigroval do New Yorku. Studoval na \"City College of New York\", na \"Kolumbijské univerzitě\" a v \"Jewish Theological Seminary of America\", kde získal v roce 1894 rabínskou ordinaci jako první z absolventů semináře. Svůj první rabínský post nastoupil v komunitě v Syracuse (New York).\n\nV roce 1898 odešel do jihoafrického Transvaalu, kde nastoupil na rabínské místo ve \"Witwatersrand Old Hebrew Congregation\" v Johannesburgu. Zde působil až do roku 1911, přestože se ho prezident Paul Kruger za búrské války v roce 1899 snažil odstranit kvůli jeho probritským sympatiím a také proto, že se přimlouval za odstranění omezení uplatňovaných vůči Židům a katolíkům. V letech 1906–8 byl profesorem filozofie na \"Transvaal University College\" (později známé jako \"University of the Witwatersrand\").\n\nRoku 1911 se vrátil do New Yorku do kongregace \"Orach Chayim\".\n\nV roce 1913 byl rabi Hertz jmenován vrchním rabínem United Synagogue v Londýně; jeho soupeři byli mimo jiné rabi Moses Hyamson, rabi Lewis Daly a rabi Bernard Drachman. V této funkci zůstal Hertz až do své smrti. Období jeho působení se vyznačovalo četnými půtkami s širokou škálou osob, a to zejména uvnitř židovské komunity. Dictionary of National Biography ho popisuje jako „militantního konzervativce“.\n\nNavzdory svému titulu nebyl všeobecně uznávanou konečnou rabínskou autoritou, dokonce ani v rámci Británie. Byl vrchním rabínem skupiny synagog známých jako \"United Hebrew Congregations of the British Empire\" v čele s londýnskou United Synagogue; někteří noví imigranti, kteří se přistěhovali do Británie v 80. letech, ji však nepovažovali za dostatečně ortodoxní.\nHertz se je snažil ovlivnit přesvědčováním i nátlakem. Ke zvýšení jeho prestiže v této komunitě přispělo, když přesvědčil rabi Jechezkela Abramského, aby se stal předsedou londýnského bejt dinu.\n\nHertz si znepřátelil řadu lidí svojí silnou podporou sionismu ve 20. a 30. letech, kdy řada prominentních Židů patřila k jeho odpůrcům v obavách, že by mohl vést k obviněním vůči židovské komunitě z dvojí loajality. Hertz byl rozhodný odpůrce reformního a liberálního judaismu; nedopustil však, aby tento jeho postoj vyvolal osobní nepřátelství a v zásadě neměl výhrady proti účasti na pohřbech reformních Židů.\n\nSoučasně si však svým řečnickým a spisovatelským umem, jakož i svou vzdělaností a srdečností získal respekt nejen u většiny britských Židů, ale také mimo židovskou komunitu. Jeho komentář k Tóře je stále k nalezení ve většině ortodoxních synagog a domácností ve Velké Británii.\n\nZ titulu svého úřadu byl současně prezidentem \"Jews' College\" a v letech 1939–45 zde působil i jako výkonný ředitel. V letech 1922–23 byl prezidentem \"Anglické židovské historické společnosti\" a \"Konference anglicko-židovských kazatelů\". Byl členem správní rady \"Hebrejské univerzity v Jeruzalémě\" a předsedou vedení jejího \"Institutu židovských studií\". Jako viceprezident působil v řadě židovských i nežidovských organizací, jako Anglicko-židovská asociace, Londýnská nemocnice, the League of Nations Union, Národní rada pro veřejnou morálku nebo Nadace krále Jiřího pro námořníky. V roce 1942 založil společně s arcibiskupem canterburským Williamem Templem \"Radu křesťanů a židů\", jejímž úkolem bylo bojovat proti antižidovskému fanatismu.\n\nJeho dcera Judith se provdala za rabína dr. Solomona Schonfelda.\n\nJeho pravnučka je ekonomka Noreena Hertzová.\n\nVe 20. letech Hertz úspěšně zorganizoval mezinárodní odpor proti navrhované reformě kalendáře. Společnost národů v té době uvažovala o zavedení nového, tzv. světového kalendáře, který měl zajistit, že určité datum připadne v každém roce na stejný den v týdnu. To by vyžadovalo, aby v každém roce byl určen jeden den (v přestupném roce dva dny), označovaný jako „světový den“, který nebude patřit do žádného týdne. Jednou až dvakrát do roka by tedy bylo mezi dvěma po sobě jdoucími „sobotami“ ne sedm, ale osm dnů. Židovský šabat, který je třeba dodržovat každý sedmý den, by tudíž připadl každý rok na jiný den v kalendářním týdnu. S podobnou obtíží by se potýkaly i mnohé křesťanské církve. Hertz si to uvědomil a podařilo se mu zmobilizovat celosvětový odpor proti tomuto návrhu.\n\n\nV roce 1943 byl jmenován Companion of Honour. Byl rovněž vyznamenán belgickým řádem Léopolda II. a obdržel medaili \"Columbia University\".\n\n12. března 1996 byla na jeho někdejším domě na Hamilton Terrace 103, Maida Vale, odhalena pamětní deska.\n\n"}
{"id": "872858", "url": "https://cs.wikipedia.org/wiki?curid=872858", "title": "Raivydas Stanys", "text": "Raivydas Stanys\n\nRaivydas Stanys (* 3. února 1987 Rokiškis, Panevėžyský kraj) je litevský atlet, jehož specializací je skok do výšky.\n\nV roce 2009 nepostoupil na halovém ME v Turíně z kvalifikace a na evropském šampionátu do 23 let v Kaunasu obsadil 8. místo. V roce 2011 skončil na světové letní univerziádě v čínském Šen-čenu na 5. místě (224 cm). Kvalifikoval se také na MS v atletice, které se konalo v jihokorejském Tegu, avšak do finále nepostoupil, když se umístil na 20. místě.\n\nJeho dosavadním největším úspěchem je stříbrná medaile, kterou vybojoval na evropském šampionátu v Helsinkách v roce 2012. Upozornil na sebe již v kvalifikaci, když jako jediný na žádné výšce nezaváhal a postoupil do finále s čistým technickým zápisem. Ve finále měl problémy na druhé postupné výšce 220 cm, kterou nakonec zdolal posledním možným pokusem. V konečném součtu však poprvé v kariéře překonal hranici 230 cm a výkonem 231 cm vybojoval stříbrnou medaili. Mistrem Evropy se stal díky lepšímu technickému zápisu Brit Robert Grabarz. Na Letních olympijských hrách 2012 v Londýně již podobný úspěch nezopakoval, když v kvalifikaci překonal pouze 216 cm a obsadil celkové 27. místo.\n\n\n"}
{"id": "872861", "url": "https://cs.wikipedia.org/wiki?curid=872861", "title": "Hugh Hopper", "text": "Hugh Hopper\n\nHugh Hopper (29. dubna 1945 Canterbury, Anglie − 7. června 2009) byl britský baskytarista.\n\nSvou kariéru zahájil v roce 1963 jako člen skupiny The Daevid Allen Trio, ve které vedle něj působili ještě Robert Wyatt a Daevid Allen. V roce 1964, spolu s Wyattem, Kevinem Ayersem, Richardem Sinclairem a svým bratrem Brianem Hopperem založil skupinu The Wilde Flowers. V roce 1969 pak přešel k obnovené skupině Soft Machine, ve které působil do roku 1973. Později spolupracoval s dalšími skupinami, jako jsou Gilgamesh a Soft Heap.\n\nV roce 1969 se podílel na prvním sólovém albu Kevina Ayerse s názvem \"Joy of a Toy\". O rok později hrál na prvním sólovém albu bývalého člena skupiny Pink Floyd Syda Barretta nazvaném \"The Madcap Laughs\". Spolupracoval s mnoha dalšími hudebníky, mezi které patří například Lindsay Cooper, Chris Cutler nebo Pip Pyle. Rovněž vydal několik alb pod svým vlastním jménem.\n\nV červnu 2008 mu byla diagnostikována leukemie a o rok později zemřel ve věku čtyřiašedesáti let. Dva dny před svou smrtí se oženil se svou přítelkyní Christine.\n"}
{"id": "872862", "url": "https://cs.wikipedia.org/wiki?curid=872862", "title": "Vošahlík", "text": "Vošahlík\n\nPříjmení Vošahlík nosí více osobností:\n\n"}
{"id": "872863", "url": "https://cs.wikipedia.org/wiki?curid=872863", "title": "McDonnell XH-20 Little Henry", "text": "McDonnell XH-20 Little Henry\n\nMcDonnell XH-20 Little Henry (továrním označením Model 38) byl americký lehký experimentální vrtulník z roku 1947 poháněný dvojicí náporových motorů na koncích listů rotoru (ramjet-rotor). Je to první vrtulník s náporovými motory na světě, zkonstruovala jej letecká společnost McDonnell Aircraft Corporation.\n\nMcDonnell Model 38 byl lehký experimentální vrtulník, jehož vývoj byl financován letectvem USA. Pokusný stroj sloužil k testování ramjet-rotoru, neboli rotoru s malými náporovými motory na koncích listů. Rotor byl dvoulistý, na každém listu byl jeden motor. Vrtulník neměl vyrovnávací ocasní rotor. Trup byl jednoduché trubkové konstrukce bez jakéhokoli potahu. Helikoptéře bylo přiděleno vojenské označení XH-20. První let proběhl 29. srpna 1947.\n\nAčkoli let byl poměrně úspěšný, náporové motory byly hlučné a spotřebovávaly velké množství paliva. Plány na výstavbu větší dvoumístné verze (Model 79, XH-29) byly zrušeny. Jeden stroj je umístěn v Národním muzeu letectva USA na letecké základně Wright-Patterson (Wright-Patterson Air Force Base) v Ohiu.\n\n\n USA\n\nData z :\n\n\n\n\n"}
{"id": "872867", "url": "https://cs.wikipedia.org/wiki?curid=872867", "title": "Jari-Matti Latvala", "text": "Jari-Matti Latvala\n\nJari-Matti Latvala (* 3. 4. 1985) je jezdec rally původem z Finska. Je znám pro svůj velmi agresivní jezdecký styl. Jeho dlouholetým a zároveň i současným spolujezdcem je Miikka Anttila. Jari-Matti navazuje na svého otce Jariho Latvalu, který se ve světě rally pohybuje od 80. let až dodnes.\n\nJari-Matti usedl za volant vozu již ve 4 letech, když v dopravní škole pro děti řídil malé vozítko, které mu koupil jeho otec. Jak sám ale jezdec přiznal, první auto mu moc dlouho nevydrželo.\n\nO 2 roky později přešel k okruhovému závodění, konkrétně k motokárám, u kterých vydržel až do roku 2000. Již v 8 letech si ale vyzkoušel i první rallyový vůz, Ford Escort, který sice neoplýval bůhvíjakým výkonem, ale mladý Fin se v něm podle vlastních slov naučil správně ovládat auto.\n\nLatvalovým druhým soutěžním vozem se stal výkonnějsí Sunbeam Avenger, který dříve vlastnil i Latvalův vzor, Henri Toivonen. Jari-Matti si v novém voze poprvé vyzkoušel jízdu se spolujezdcem, protože na rozdíl od Fordu, v Sunbeamu bylo místo i pro druhého člena posádky.\n\nV 10 letech si Jari-Matti vyzkoušel vůz Opel Ascona skupiny A. S dvoulitrovým motorem trénoval na zamrzlém jezeře, kde mu jako spolujezdec pomáhal jeden z otcových mechaniků.\n\nO 2 roky později usedl do Fordu Escort RS 2000, se kterým se jeho otec zúčastnil Tikkakoski Rally. Mladý Jari-Matti se kromě zamrzlého jezera objevoval již také na cestách poblíž jeho domova.\n\nV roce 1999 se do rodiny Latvalových dostal Opel Astra přestavěný z klasické civilní verze. Latvala s ním odjel 3 domácí soutěže.\n\nO rok později mohl Jari-Matti vyzkoušet Toyotu Corollu 1600 GT a zúčastnil se svých prvních rally sprintů. Po 13 odjetých rally sprintech ale poškodil motor, a musel hledat nový vůz. Tím se stal jiný exemplář stejného vozu, se kterým odjel dalších 9 soutěží až do jara 2002. Začátkem téhož roku byla opravena Latvalova první Toyota, se kterou pokračoval v dalších 5 sprintech. Ve stejném roce získal Latvala anglickou licenci a na ostrovech se zúčastnil celkem 10 soutěží s vozem Renault Clio skupiny N. Byl to první vůz s pohonem na všechna 4 kola, které Jari-Matti řídil. Ve zdokonalování jezdeckého stylu mu byl nápomocen Pentti Airikkala. V této fázi kariéry doprovázel mladého Fin a spolujezdec Steve Harris. Odjeli spolu 6 soutěží.\n\nV závěru sezony Latvala vyměnil Renault za Citroën Saxo, který však nebyl příliš spolehlivý, a tak došlo ještě v témže roce ke změně. Latvala usedl do Mitsubishi Lancer skupiny N, které bylo krátce na to přestavěno na verzi skupiny A. S tímto vozem absolvoval Jari-Matti svůj 1. závod Mistrovství světa, Britskou Rally. Se spolujezdcem Carlem Williamsonem ji dokončili na 17. místě celkově.\n\nSezona 2003 přinesla vůz Toyota Corolla WRC. Latvala si tak poprvé vyzkoušel, jaké to je řídit vůz tehdejší nejsilnější kategorie světa. Hned první soutěž s novým vozem, Estonian Winter Rally, vyhrál. Setkal se tu také s novým spolujezdcem, Miikkem Anttilou, který Latvalu doprovázel hlavně ve 2. polovině sezony. V té první střídal s Carlem Williamsonem Subaru Impreza STi v italském šotolinovém mistrovství s Fordem Focus RS WRC 02 v soutěžích britského šampionátu a Mistrovství světa. Na Acropolis Rally se dokázal probojovat do nejlepší desítky celkového pořadí. Další start v MS přišel v červenci. Na Německé Rally obsadil na asfaltové soutěži debutující Fin 17. místo. Na této soutěži již Latvalu navigoval Anttila, se kterým až na občasné výjimky v roce 2004 soutěží dodnes. Jari-Matti odjel v sezoně 2003 celkem 20 soutěží, z toho 4 započítávané do hodnocení Mistrovství světa. KŘecku a Německu přidal domácí Finskou Rally, kde skončil čtrnáctý a v závěru roku opět Britskou Rally, kde uzavřel 1. desítku.\n\nPro sezonu 2004 Latvala zvolil Mistrovství světa juniorů. Ze 7 soutěží ale dokončil pouze 2. V polovině sezony vyměnil nespolehlivý Ford Fiesta S1600 za Suzuki Ignis S1600, se kterým ale hned na domácí Finské Rally havaroval. Čtvrté místo z Britské Rally mělo být znamením blýskání se na lepší časy, ale ani další soutěž na Sardinii nedokončil. Neúspěšnou sezonu zakončil 9. místem v kategorii na Španělské Rally. Jari-Matti figuroval v konečné klasifikaci JWRC s 5 body až na 13 příčce.\n\nKe zkušenostem získaným v JWRC přidal Latvala i starty se Subaru Impreza STi v Itálii a na vybraných soutěžích Mistrovství světa.\n\nPo nepříliš povedené sezoně se Latvala rozhodl začít sezonu Vanajanlinna Ralli, kterou s Corollou WRC, vyhrál. Následovala Švédská Uddeholm Rally započítávaná do hodnocení MS. S Toyotou dokončil soutěž na 16. místě. K účasti v domácím mistrovství přidal i vybraně soutěže MS. Se Subaru Impreza WRX absolvoval soutěže na Novém Zélandu, Sardini, v Argentině, Německu, na Korzice a ve Španělsku. Do domácí Rally 1000 jezer odstartoval s Corollou WRC, ale ještě v 1. etapě musel kvůli technické závadě odstoupit z průběžného 15. místa. Ani Britská rallye nedopadla lépe. Službu tentokrát vypověděl Ford Focus RS WRC 03.\n\nZ výsledků v domácím šampionátu stojí za zmínku například 2 druhá místa z Waltikka Ralli a International Pirelli Rally.\n\nDo sezony 2006 Latvala opět plánoval účast ve finském mistrovství s Corollou WRC, k čemuž přidal i starty v Mistrovství světa produkčních automobilů (PWRC). Do nového roku vstoupil 5. místem v kategorii PWRC na slavné Rally Monte Carlo, následovaly 2 soutěže ve Finsku, z nichž 1 dokázal vyhrát. Po nepříliš povedené Mexické Rally a dalším vítězství ve Finsku přišel zlom v Latvalově kariéře. Dostal přílžitost od Stobart VK Ford Rally Teamu, tedy jakéhosi B-týmu Fordu v MS, aby zlepšil své jezdecké dovednosti na asfaltovém povrchu. Jeho program továrního jezdce započal na Španělské Rally, kde po chybě a následném dotahování ztráty obsadil 16. pozici. O moc slavnější to nebylo ani na následující Korzické Rally, i když se po první etapě nacházel na 7. místě. Zpočátku 2. etapy ale havaroval. Dalším startem za tovární tým byla až za 4 měsíce Německá rallye, kde se mu opět nedařilo a dokončil až ve 4. desítce celkového pořadí. Jari-Matti opět nevynechal domácí Finskou Rally, do níž odstartoval s Toyotou Corollou WRC. Zhruba v polovině soutěže ale udělal opět chybu, kvůli níž dokončil soutěž až jako sedmnáctý. Následoval návrat do PWRC. V přestávce mezi Korzickou a Německou Rally ještě stihl zajet 6. místo v Řecku. Japonsko pro Latvalu znamenalo až 9. místo mezi produkčními vozy. Vzhledem k nízkému počtu startujících s vozy kategorie WRC se v Austrálii ocitl na 6. místě celkově a 1. v PWRC. Prvenství v kategorii PWRC zopakoval i na Novém Zélandu, celkově byl osmý. V konečném hodnocení PWRC byl klasifikován na 4. místě se ziskem 27 bodů. Na závěr roku dostal ještě 1 příležitost od Fordu. A tuto příležitost využil velmi dobře. V průběhu celé soutěže se pohyboval na hranici nejlepší pětice. V závěru soutěže předstihnul Xaviho Ponse a mohl se radovat z nejlepšího výsledku dosavadní kariéry, 4. místa v soutěží Mistrovství světa.\nOd sezony 2007 se Jari-Matti Latvala věnuje výhradně světovému šampionátu. Tým Stobart si mladého Fina pojistil na celou tuto sezonu. V úvodní Rally Monte Carlo ale Latvala havaroval a ve Švédské Rally ho zradila převodovka. V Norsku ale přišlo\nzlepšení, což se projevilo konečným 5. místem. Body si připsal i v Mexiku a Portugalsku. Na Argentinské Rally vyrovnal své osobní maximum z Mistrovství světa, 4. místo. Soutěž na Sardinii ale odstartovala sérii nevýrazných výsledků. Na zmiňovaném ostrově to bylo 9. místo, v Řecku až dvanácté. Možná přemotivovanost stála za havárií ve Finské Rally. Po 2 rychlostních zkouškách byl dokonce v čele soutěže, když 2. RZ vyhrál. Hned na následující ale udělal chybu a propadl se na začátek 4. desítky. V závěru 1. etapy havaroval. Na asfaltové Německé Rally si připsal první bod po delšm půstu. Novozélandská rallye bývá svým charakterem velmi podobná Finské Rally, což Latvala potvrdil 5. příčkou. Ve Španělsku Latvala přidal další 2 body za 7. místo. Na Korzice se po minulé sezoně poučil z chyby a dojel si pro další 4. místo. Na Japonské Rally Latvala vyhrál 1. RZ, po několik dalších kilometrů vedl, ale v závěru 1. etapy se propadl na 3. příčku. Ve snaze dostat se zpět do vedení udělal na 14. RZ chybu a propadl se startovním polem hluboko dolů. V cíli z toho nakonec byla 25. pozice. Vrcholem sezony byla pro Latvalu Irská rallye. Na soutěži, která byla v seriálu MS zařazena vůbec poprvé dokázal zajet nejlepší výsledek své kariéry. Tím bylo 3. místo absolutně. Závěr sezony, konkrétně Britská rallye, už mu žádné body nepřinesl, skončil desátý. V sezoně 2007 mu stačilo získaných 30 bodů na konečnou 8. příčku.\n\nVzhledem ukončení kariéry Marcuse Grönholma hledal hlavní tým Fordu pro rok 2008 nového jezdce. Mikko Hirvonen se posunul na post týmové jedničky. Druhým jezdcem BP Ford Abu Dhabi World Rally Teamu se stal právě Jari-Matti Latvala. Do nového působiště se ale neuvedl nejlépe. Na Rallye Monte Carlo obsadil až 12. místo. Vše svému novému zaměstnavateli ale vynahradil už při následující soutěži ve Švédsku, v níž zvítězil. Bylo to tak jeho 1. vítězství z průběžně 8 celkových. Stupně vítězů, konkrétně 3. místo obsadil i při Mexické Rally. V Argentině z toho byla opět až 12. příčka. O nápravu se mohl pokusit při Jordánské Rally, ale jeho výkon stačil jen na 7. místo. Mezi elitu se Jari-Matti vrátil až na Sardinii, kde z toho bylo další bronzové umístění. Nadále však pokračoval ve střídání skvělých a nevýrazných výsledků. V Řecku byl opět sedmý, v Turecku zase druhý. Domácí Finská rallye pro něj opět znamenala špatný výsledek. Po výletu mimo trať obsadil až 38. pozici. Nedařilo se ani v Německu, kde dojel devátý. Na Novém Zélandu, kde Fin i chvíli vedl, havaroval z průběžného 2. místa na předposlední rychlostní zkoušce. Do zbylých soutěží se Latvala uklidnil a ve Španělsku mohl slavit body za 6. místo. Na Korzice vyrovnal své maximum na asfaltovém povrchu, když dokončil soutěž jako čtvrtý. Skvělý závěr sezony pro něj znamenala druhá místa z Japonska a Velké Británie. Latvala získal v roce 2008 celkem 58 bodů a umístil se na 4. místě absolutně.\n\nStejný výsledek, tedy 4. místo v šampionátu zopakoval i v sezóně 2009. Týmové složení zůstalo nezměněné a kolegou mu stále byl Mikko Hirvonen. Nová sezona začínala nezvykle v Irsku, kde však Jari-Matti musel využít systému Superally, a umístil se až na 14. příčce. Náhrada sněhové Švédské Rally, soutěž v Norsku, už Latvalovi vyšla lépe. Dojel si po bronzovou pozici. Příliš se ale nepovedla kyperská soutěž, ani následující rally v Portugalsku, kde zažil spektakulární havárii, při které jeho Ford Focus RS WRC vyletěl přes svodidla mimo trať a několikrát přepadl přes střechu. Posádka vyvázla bez zranění. Po 6. místě v Argentině přišel zvrat na Sardinii, kde vyhrál. Na řecké Acropolis rallye obsadil po dobrém výkonu 3. příčku. Při premiéře MS v Polsku se celému týmu Ford velmi dařilo. Před poslední RZ byl v čele Mikko Hirvonen následován právě Latvalou. Fin ale udělal chybu a na úplně poslední zkoušce soutěže vylomil kolo. Domácí Finská rallye znamenala pro Latvalu další 3. místo do sbírky. V Austrálii si vyjel 4. místo. Body za 6. místo ze Španělska a za 7. místo z Walesu Latvalovi pomohly upevnit konečnou 4. příčku.\nSezona 2010 byla pro Latvalu opravdu životní. Ze 13 soutěží v kalendáři MS 2 vyhrál, jedinou nedokončil a na zbylých 10 vždy bodoval. Konzistentní výkony mu v závěru roku vynesly 2. místo absolutně.\nSezona pro něj začala 3. místem ve Švédsku. Po 5. místu v Mexiku přišla 2. pozice v Jordánsku. Výsledkově nejhorší soutěž byla pro Latvalu soutěž v Turecku, kde skončil sedmý. První vyhraná soutěž pro Latvalu v roce 2010 přišla na Novém Zélandu. Jediné odstoupení zažil Jari-Matti v Portugalsku, kde musel soutěž opustit kvůli havárii. Nepříliš se Latvalovi dařilo v Bulharsku, ked si připsal body jen za 6. pozici. Chuť si ale napravil hned na následující soutěži ve Finsku, kterou vyhrál. Vítězstvím načal skvělou druhou polovinu sezony, ve které skončil vždy nejhůře na 4. místě. Zmiňované 4. místo vybojoval v Německu, Francii a Španělsku, k čemuž ještě přidal 2 třetí místa z Japonska a Walesu. Skvělou druhou polovinou roku 2010 si zajistil jeho zatím nejlepší výsledek v MS, kterým byla stříbrná pozice. Na vítěze Sébastiena Loeba při tom však ztratil 105 bodů. Vůbec poprvé ale porazil v hodnocení celé sezony svého týmového kolegu Mikka Hirvonena, který skončil až na 6. pozici.\nS novou sezonou přišla také nová pravidla a společně s nimi i nová technika WRC. Tým Fordu přišel s vozem Fiesta RS WRC. Náročný křest nového vozu na švédské soutěži dopadl skvěle. Vozy Ford obsadily první 3 příčky v cíli, přičemž Latvala skončil třetí. Stejný výsledek zopakoval i v Mexiku a Portugalsku. Podařenou sérii Jari-Matti korunoval při Jordánské Rally, kde obsadil 2. místo. Následovaly soutěže na Sardinii, v Argentině a Řecku, kde se však Latvalovi kvůli jeho vlastním chybám příliš nedařilo a připsal si jen 8 bodů. Mezi nejlepší se vrátil a na domácí rally ve Finsku, když vybojoval stříbrnou příčku. V Německu přišlo ještě 1 zaváhání a 14. místo opět značilo nulový bodový zisk. V závěru sezony ale opět přišlo zlepšení a jeho výsledky měly vzestupnou tendenci. Ve Francii obsadil 4. příčku, ve Španělsku třetí. Sezonu v MS zakončil vítězstvím v Britské Rally. V konečeném pořadí mu patřila 4. pozice. V závěru roku 2011 se Latvala objevil ještě na francouzské Rallye du Var, kterou vyhrál.\n\nJak se později ukázalo, rok 2012 byl posledním Latvalovým rokem stráveným u Fordu. Díky dobrému výsledku z předchozí sezony se Jari-Matti posunul na post týmového jezdce číslo 1. Jeho dosavadní týmový kolega Mikko Hirvonen odešel ke konkurenčímu týmu Citroën. Latvalovi tak měl krýt záda zkušený Nor Petter Solberg. Hned v úvodu šampionátu však vyšlo najevo, že to Ford s novým jezdeckým složením nebude mít jednoduché. Latvala na úvodní soutěži v Monte Carlu havaroval. Ve Švédsku sice dokázal vyhrát, ale na dramatické Portugalské Rally opět havaroval a soutěž dokončil až jako třináctý. Hned posléze se však zranil při lyžování a zlomená klíční kost ho donutila vynechat následující Argentinskou Rally, kde ho za volantem Fiesty RS WRC zastoupil Dani Sordo. Šance na zlepšení bodového zisku svitla ještě v Řecku, kde si Jari-Matti dojel pro 3. místo, sedmé místo z Nového Zélandu ale opět přineslo zhoršení nálady. Tu si zvednul při Estonské Rally, která se započítávala do hodnocení Mistrovství Evropy historických automobilů. Latvala na ní startoval s vlastním Fordem Escort RS a zcela jednoznačně ji vyhrál. Další soutěží MS byla Finská rallye, která však skončila pohromou pro domácí jezdce, když žádný z nich nedokázal být rychlejší než Sébastien Loeb. Latvala si odvezl pohár za 3. příčku. Finská rallye odstartovala také řadu velmi dobrých Latvalových výsledků. V Německu a ve Francii vybojoval druhá místa. Mezi oběma soutěžemi se kolotoč Mistrovství světa zastavil ještě ve Velké Británii, kde Latvala zvítězil. Na Sardinii se Jari-Mattimu po jezdecké chybě nepodařilo získat body. Sérii druhých míst na asfaltových soutěžích, završil stejným výsledkem ve Španělsku. I přes řadu neúspěšných výsledků obsadil Latvala v konečném hodnocení 3. místo a porazil i svého týmového kolegu Petter Solberg. Již v průběhu sezony Latvala jednal s týmem Voklkswagen, který se chystal vstoupit do Mistrovství světa v sezoně 2013. Latvala tak od následující sezony tvoří dvojici se Sebastianem Ogierem v nově vzniklém týmu Volkswagen Motorsport.\n\nPo 7 letech strávených u Fordu Latvala podepsal novou smlouvu u německého Volkswagenu. Týmovým kolegou mu byl od začátku sezony Francouz Sebastien Ogiér. V průběhu sezony se k nim přidal ještě Andreas Mikkelsen. S novým vozem Volkswagen Polo R WRC se Latvalovi při úvodní soutěži v Monte Carlu ale příliš nedařilo. Poněkud nevýrazný výkon zakončil havárií na 14. rychlostní zkoušce. Zlepšení přišlo ve Švédsku, kde obsadil 4. místo, na které ale nedokázal navázat na Mexické Rally, kde havaroval a soutěž dokončil až jako šestnáctý. V Portugalsku a Argentině ale jeho výkon stačil už na 3. místo, což korunoval na těžké Acropolis rallye, kterou vyhrál. Na Sardinii obsadil Jari-Matti i po defektu z úvodu soutěže další 3. příčku. Svou domácí soutěž v okolí Jyväskylä Latvala začal 2. časem, ale hned na to poškodil závěs kola a nabral velkou časovou ztrátu. Soutěž dokončil až jako sedmnáctý. Zpočátku se Latvalovi dařila i soutěž v Německu, kde po 12. rychlostní zkoušce dokonce vedl, ale opět poškodil zavěšení a se svým Polem R WRC navíc i havaroval. I s penalizací po využití Superally ale získal body za 7. příčku v cíli. Lepší výsledek si připsal až v Austrálii, kde dojel čtvrtý. V posledních 3 soutěžích sezony stanul 3x na stupních vítězů. Ve Francii dokončil soutěž na 3. místě, ve Španělsku a ve Walesu dokonce na druhém. V konečném hodnocení obhájil své 3. místo z loňského roku a navíc společně se svým kolegou Sebastienem Ogierem vybojovali mistrovský Ntitul mezi týmy. To vše během 1. sezony týmu Volkswagen v kolotoči mistrovství světa.\n\nSezona 2014 začala pro Jari-Mattiho 5. místem v Monte Carlu, kde doplácel hlavně na špatnou volbu pneumatik v 1. etapě a také na defekt pneumatiky v 9. rychlostní zkoušce.\nV roce 2013 Jari-Matti založil vlastní muzeum v jeho rodném městě Tuuri. Nese název JM-Rally Parc Fermé a kromě závodních vozů je možné zde najít také několik starších strojů. Je zde také obchod s upomínkovými předměty a restaurace.\n\n"}
{"id": "872869", "url": "https://cs.wikipedia.org/wiki?curid=872869", "title": "Rozpaky kuchaře Svatopluka", "text": "Rozpaky kuchaře Svatopluka\n\nRozpaky kuchaře Svatopluka je třináctidílný československý televizní seriál z roku 1985, založený na principu Kinoautomatu. Seriál natočila v roce 1984 Československá televize podle scénáře Jaroslava Dietla v režii Františka Filipa s Josefem Dvořákem v hlavní roli kuchaře Svatopluka Kuřátka i průvodce ve studiu.\n\nSeriál se vysílal jednou měsíčně současně s přímým přenosem z televizního studia, kde byl natočený děj promítán asi pětašedesáti divákům ve studiu. Každý díl byl několikrát přerušen a tito diváci pak pomocí přístrojů s dvěma tlačítky volili, jak se má hlavní hrdina Svatopluk Kuřátko v dané situaci (typicky při hrozícím konfliktu s kolegy či nadřízenými) rozhodnout.\n\nI díky nemožnosti jiné volby měl tehdy pořad velký ohlas a tvůrci se rozhodli v dalších dílech zapojit do hlasování i diváky u obrazovek formou rozsvěcování žárovek. Od druhého dílu byla na energetickém dispečinku sledována výchylka ve spotřebě elektřiny v celé republice, později televizní kamera snímala také rozsvěcování oken na pražském bohnickém sídlišti.\n\nPo návratu z vojny nastupuje Svatopluk Kuřátko (Josef Dvořák) jako kuchař na horské chatě. Vedle práce v kuchyni se také seznamuje se svou budoucí manželkou, pokojskou Hedvikou (Kateřina Macháčková). Zde musí řešit především problémové situace s kolegy z kuchyně a hotelové restaurace.\n\nKvůli plánované rekonstrukci má chata přerušit provoz a Svatopluk přechází na nové pracoviště, tentokrát již do funkce zástupce šéfkuchaře v lázeňském hotelu v Karlových Varech a musí řešit problémy s podřízenými nebo podnikovou kontrolou.\n\nJeho profesní růst tím nekončí, po několika dalších dílech seriálu se stává šéfkuchařem v dokončovaném interhotelu v Praze. Zde musí řešit konfliktní situace s jinými vedoucími pracovníky hotelu nebo s dodavateli vybavení kuchyně. Seriál končí slavnostním otevřením hotelu.\n\n\nV roce 1998 Česká televize seriál zopakovala v upraveném pojetí. Průvodci ve studiu byli Josef Dvořák a Kateřina Macháčková (jeho seriálová manželka Hedvika), diváci u obrazovek tentokrát mohli hlasovat pomocí telefonních hovorů na audiotexovou linku, ale v méně situacích než při premiéře, a čas potřebný na divácké hlasování vyplňovala diskuse herců a tvůrců v televizním studiu.\nV pozdějších letech (2008, 2011, 2013, 2014) byl seriál reprízován v původní verzi, tedy včetně historického hlasování z roku 1985.\n\n"}
{"id": "872870", "url": "https://cs.wikipedia.org/wiki?curid=872870", "title": "Kanton Mortagne-sur-Sèvre", "text": "Kanton Mortagne-sur-Sèvre\n\nKanton Mortagne-sur-Sèvre (fr. \"Canton de Mortagne-sur-Sèvre\") je francouzský kanton v departementu Vendée v regionu Pays de la Loire. Tvoří ho 12 obcí.\n\n"}
{"id": "872871", "url": "https://cs.wikipedia.org/wiki?curid=872871", "title": "Kanton Moutiers-les-Mauxfaits", "text": "Kanton Moutiers-les-Mauxfaits\n\nKanton Moutiers-les-Mauxfaits (fr. \"Canton de Moutiers-les-Mauxfaits\") je francouzský kanton v departementu Vendée v regionu Pays de la Loire. Tvoří ho 13 obcí.\n\n"}
{"id": "872872", "url": "https://cs.wikipedia.org/wiki?curid=872872", "title": "Kanton Palluau", "text": "Kanton Palluau\n\nKanton Palluau (fr. \"Canton de Palluau\") je francouzský kanton v departementu Vendée v regionu Pays de la Loire. Tvoří ho devět obcí.\n\n"}
{"id": "872873", "url": "https://cs.wikipedia.org/wiki?curid=872873", "title": "Trisha Rae Stahl", "text": "Trisha Rae Stahl\n\nTrisha Rae Stahl (* 10. srpna 1973) je americká herečka. Mezi filmy, ve kterých se objevila, patří \"Útočiště hrůzy\" a \"Kiss the Abyss\". Měla také role v televizi (seriály \"Pohotovost\", \"Napálené celebrity\") a v internetových seriálech (\"The Romantic Foibles of Esteban\"). V září 2012 se připojila do čtvrté série amerického televizního seriálu \"Glee\", kde hraje roli kuchařky Millie Rose. Pracovala také jako herečka v reklamách. Pochází z města Williamsport z Pensylvánie. Získala magisterský titul z Indiana University of Pennsylvania.\n\n"}
{"id": "872874", "url": "https://cs.wikipedia.org/wiki?curid=872874", "title": "Kanton Challans", "text": "Kanton Challans\n\nKanton Challans (fr. \"Canton de Challans\") je francouzský kanton v departementu Vendée v regionu Pays de la Loire. Tvoří ho šest obcí.\n\n"}
{"id": "872876", "url": "https://cs.wikipedia.org/wiki?curid=872876", "title": "Laguna Niguel", "text": "Laguna Niguel\n\nLaguna Niguel je město v okresu Orange County ve státě Kalifornie ve Spojených státech amerických. K roku 2010 zde žilo 62 979 obyvatel. S celkovou rozlohou 38,55 km² byla hustota zalidnění 1 600 obyvatel na km².\n"}
{"id": "872877", "url": "https://cs.wikipedia.org/wiki?curid=872877", "title": "Kanton Beauvoir-sur-Mer", "text": "Kanton Beauvoir-sur-Mer\n\nKanton Beauvoir-sur-Mer (fr. \"Canton de Beauvoir-sur-Mer\") je francouzský kanton v departementu Vendée v regionu Pays de la Loire. Tvoří ho čtyři obce.\n\n"}
{"id": "872878", "url": "https://cs.wikipedia.org/wiki?curid=872878", "title": "Chula Vista", "text": "Chula Vista\n\nChula Vista je město v okresu San Diego County ve státě Kalifornie ve Spojených státech amerických. K roku 2010 zde žilo 243 916 obyvatel. S celkovou rozlohou 134,925 km² byla hustota zalidnění 1 800 obyvatel na km².\n"}
{"id": "872880", "url": "https://cs.wikipedia.org/wiki?curid=872880", "title": "Kanton Saint-Gilles-Croix-de-Vie", "text": "Kanton Saint-Gilles-Croix-de-Vie\n\nKanton Saint-Gilles-Croix-de-Vie (fr. \"Canton de Saint-Gilles-Croix-de-Vie\") je francouzský kanton v departementu Vendée v regionu Pays de la Loire. Tvoří ho 14 obcí.\n\n"}
{"id": "872881", "url": "https://cs.wikipedia.org/wiki?curid=872881", "title": "Centerfield (Utah)", "text": "Centerfield (Utah)\n\nCenterfield je město v okresu Sanpete County ve státě Utah ve Spojených státech amerických. K roku 2000 zde žilo 1 048 obyvatel. S celkovou rozlohou 4,7 km² byla hustota zalidnění 224,5 obyvatel na km².\n"}
{"id": "872882", "url": "https://cs.wikipedia.org/wiki?curid=872882", "title": "Woodland Hills (Utah)", "text": "Woodland Hills (Utah)\n\nWoodland Hills je město v okresu Utah County ve státě Utah ve Spojených státech amerických. K roku 2010 zde žilo 1 344 obyvatel. S celkovou rozlohou 5,2 km² byla hustota zalidnění 260 obyvatel na km².\n"}
{"id": "872883", "url": "https://cs.wikipedia.org/wiki?curid=872883", "title": "Kanton Saint-Jean-de-Monts", "text": "Kanton Saint-Jean-de-Monts\n\nKanton Saint-Jean-de-Monts (fr. \"Canton de Saint-Jean-de-Monts\") je francouzský kanton v departementu Vendée v regionu Pays de la Loire. Tvoří ho pět obcí.\n\n"}
{"id": "872885", "url": "https://cs.wikipedia.org/wiki?curid=872885", "title": "Woodland Hills", "text": "Woodland Hills\n\nWoodland Hills může být:\n\n"}
{"id": "872886", "url": "https://cs.wikipedia.org/wiki?curid=872886", "title": "Kanton Talmont-Saint-Hilaire", "text": "Kanton Talmont-Saint-Hilaire\n\nKanton Talmont-Saint-Hilaire (fr. \"Canton de Talmont-Saint-Hilaire\") je francouzský kanton v departementu Vendée v regionu Pays de la Loire. Tvoří ho devět obcí.\n\n"}
{"id": "872889", "url": "https://cs.wikipedia.org/wiki?curid=872889", "title": "Kostel svatého Klimenta (Praha)", "text": "Kostel svatého Klimenta (Praha)\n\nKostelů svatého Klimenta (\"svatého Klementa\") je v Praze více:\n"}
{"id": "872891", "url": "https://cs.wikipedia.org/wiki?curid=872891", "title": "Kanton Chaillé-les-Marais", "text": "Kanton Chaillé-les-Marais\n\nKanton Chaillé-les-Marais (fr. \"Canton de Chaillé-les-Marais\") je francouzský kanton v departementu Vendée v regionu Pays de la Loire. Tvoří ho devět obcí.\n\n"}
{"id": "872892", "url": "https://cs.wikipedia.org/wiki?curid=872892", "title": "Kanton Saint-Hilaire-des-Loges", "text": "Kanton Saint-Hilaire-des-Loges\n\nKanton Saint-Hilaire-des-Loges (fr. \"Canton de Saint-Hilaire-des-Loges\") je francouzský kanton v departementu Vendée v regionu Pays de la Loire. Tvoří ho 10 obcí.\n\n"}
{"id": "872893", "url": "https://cs.wikipedia.org/wiki?curid=872893", "title": "Kanton Mareuil-sur-Lay-Dissais", "text": "Kanton Mareuil-sur-Lay-Dissais\n\nKanton Mareuil-sur-Lay-Dissais (fr. \"Canton de Mareuil-sur-Lay-Dissais\") je francouzský kanton v departementu Vendée v regionu Pays de la Loire. Tvoří ho 11 obcí.\n\n"}
{"id": "872895", "url": "https://cs.wikipedia.org/wiki?curid=872895", "title": "Kanton Pouzauges", "text": "Kanton Pouzauges\n\nKanton Pouzauges (fr. \"Canton de Pouzauges\") je francouzský kanton v departementu Vendée v regionu Pays de la Loire. Tvoří ho 13 obcí.\n\n"}
{"id": "872896", "url": "https://cs.wikipedia.org/wiki?curid=872896", "title": "Kanton Chantonnay", "text": "Kanton Chantonnay\n\nKanton Chantonnay (fr. \"\") je francouzský kanton v departementu Vendée v regionu Pays de la Loire. Tvoří ho osm obcí.\n\n"}
{"id": "872897", "url": "https://cs.wikipedia.org/wiki?curid=872897", "title": "Levittown", "text": "Levittown\n\nLevittown může být:\n\n"}
{"id": "872898", "url": "https://cs.wikipedia.org/wiki?curid=872898", "title": "Morus", "text": "Morus\n\nMorus může být\n\n"}
{"id": "872899", "url": "https://cs.wikipedia.org/wiki?curid=872899", "title": "Kanton Luçon", "text": "Kanton Luçon\n\nKanton Luçon (fr. \"Canton de Luçon\") je francouzský kanton v departementu Vendée v regionu Pays de la Loire. Tvoří ho 10 obcí.\n\n"}
{"id": "872900", "url": "https://cs.wikipedia.org/wiki?curid=872900", "title": "Austrálie na Letních olympijských hrách 1948", "text": "Austrálie na Letních olympijských hrách 1948\n\nAustrálii na Letních olympijských hrách v roce 1948 reprezentovalo 75 sportovců v 11 sportech. Ve výpravě bylo 66 mužů a 9 žen.\n\n"}
{"id": "872902", "url": "https://cs.wikipedia.org/wiki?curid=872902", "title": "Kanton Maillezais", "text": "Kanton Maillezais\n\nKanton Maillezais (fr. \"Canton de Maillezais\") je francouzský kanton v departementu Vendée v regionu Pays de la Loire. Tvoří ho 11 obcí.\n\n"}
{"id": "872904", "url": "https://cs.wikipedia.org/wiki?curid=872904", "title": "Kanton Montaigu", "text": "Kanton Montaigu\n\nKanton Montaigu (fr. \"Canton de Montaigu\") je francouzský kanton v departementu Vendée v regionu Pays de la Loire. Tvoří ho 10 obcí.\n\n"}
{"id": "872905", "url": "https://cs.wikipedia.org/wiki?curid=872905", "title": "Austrálie na Letních olympijských hrách 1936", "text": "Austrálie na Letních olympijských hrách 1936\n\nAustrálii na Letních olympijských hrách v roce 1936 reprezentovalo 32 sportovců v 7 sportech. Ve výpravě bylo 28 mužů a 4 žen.\n\n"}
{"id": "872908", "url": "https://cs.wikipedia.org/wiki?curid=872908", "title": "Kanton Rocheservière", "text": "Kanton Rocheservière\n\nKanton Rocheservière (fr. \"\") je francouzský kanton v departementu Vendée v regionu Pays de la Loire. Tvoří ho šest obcí.\n\n"}
{"id": "872909", "url": "https://cs.wikipedia.org/wiki?curid=872909", "title": "Kanton Sainte-Hermine", "text": "Kanton Sainte-Hermine\n\nKanton Sainte-Hermine (fr. \"Canton de Sainte-Hermine\") je francouzský kanton v departementu Vendée v regionu Pays de la Loire. Tvoří ho 11 obcí.\n\n"}
{"id": "872910", "url": "https://cs.wikipedia.org/wiki?curid=872910", "title": "Kanton Saint-Fulgent", "text": "Kanton Saint-Fulgent\n\nKanton Saint-Fulgent (fr. \"Canton de Saint-Fulgent\") je francouzský kanton v departementu Vendée v regionu Pays de la Loire. Tvoří ho osm obcí.\n\n"}
{"id": "872913", "url": "https://cs.wikipedia.org/wiki?curid=872913", "title": "Šroubové mechanismy", "text": "Šroubové mechanismy\n\n\nVůle v matici lze odstranit: \n\n\n"}
{"id": "872914", "url": "https://cs.wikipedia.org/wiki?curid=872914", "title": "Klikové mechanismy", "text": "Klikové mechanismy\n\nKlikové mechanismy jsou technická zařízení, umožňující změnu otáčivého pohybu na přímočarý vratný, nebo obráceně přímočarý vratný na otáčivý.\n\nSkutečný výsledný pohyb pístu není harmonický (sinusový). V dolní úvrati je pomalejší a v horní úvrati rychlejší. Proto se píst pohybuje v horní polovině zdvihu kratší dobu než v dolní. Čím kratší ojnici použijeme ke zdvihu pístu tím se rozdíl zvětšuje (využití pro prodloužení doby výplachu u dvoudobých podčtvercových motorů).\n\nSkutečný pohyb ojnice je obecný rovinný pohyb – ojnice se v každém okamžiku otáčí podle okamžitého středu otáčení.\n\nVyvažování klikového mechanismu = umístění těžiště mechanismu do otočného středu\n\n\nV běžné praxi se používá neúplného vyvážení použitím pouze jednoho protizávaží na klice.\n\nJe zvláštním případem klikového mechanismu s velmi malým zdvihem. Excentr bývá součástí výstředníkové hřídele nebo je na ni nalisován.\n"}
{"id": "872915", "url": "https://cs.wikipedia.org/wiki?curid=872915", "title": "Jill Stanek", "text": "Jill Stanek\n\nJill Stanek (* 1956) je americká pro-life aktivistka ze státu Illinois. Je všeobecně známa pro zveřejnění provedení potratů na živě narozených dětech v Christ Hospital and Medical Center v Oak Lawn, předměstí Chicaga. Národní pozornosti si zasloužila obviněním prezidenta Baracka Obamy za podporu infanticidy během jeho členství v illinoiském státním senátu.\n\nKřesťanský magazín \"World\" ji umístil na seznam 30 nejvýznamnějších osobností hnutí pro-life během 30 let od sporu Roe vs. Wade.\n\nJill Staneková je od r. 2003 „sloupkařkou“ \"WorldNetDaily\". Provozuje vlastní web a blog na adrese JillStanek.com.\n\nDvakrát svědčila před Podvýborem ústavního soudnictví americké Sněmovny reprezentantů, a před několika státními zákonodárnými sbory. Je také častým řečníkem na celostátních nebo místních akcí hnutí pro-life.\n\nStaneková se v r. 2002 ucházela o nominaci Republikánské strany do illinoiské Sněmovny reprezentantů, ale byla poražena.\n\nStanekové se dostalo věhlasu v r. 1999, kdy pracovala v Christ Hospital, v Oak Lawnu (Illinois) jako zdravotní sestra. Medializovala případy infanticidy, kdy narozené děti z vyvolaných umělých potratů byly ponechány zemřít osamotě. Tato obvinění vedle k formálnímu vyšetřování illinoiského Ministerstva veřejného zdravotnictví, které uvedlo, že nemocnice neporušila žádné zákony. Krátce na to Advocate Health Care (síť zdravotních zařízení pod kterou spadá i zmiňovaná nemocnice) změnila svou politiku provádění vyvolaných potratů. Nyní je provádí pouze u případů, kdy je plod velmi vážně poškozen.\n\nMluvčí Christ Hospital připustil, že „mezi 10 % až 20 % plodů s genetickou vadou, která byla potracena, žila krátkou dobu mimo dělohu ženy“.\n\nNa slavnostním ceremoniálu, při podpisu Born-Alive Infants Protection Act, prezident George W. Bush ve své řeči zmínil Jill Stanekovou a poděkoval jí za její přičinění.\n\nStaneková se postarala o celonárodní debaty během prezidentské kandidatury v roce 2008, kdy uveřejnila, že Barack Obama, tehdy ještě jako senátor, čtyřikrát hlasoval proti illinoiskému \"Born Alive Infants Protection Act\" (zákonu nařizujícímu lékařskou péči o děti, které při potratu vyjdou živé z těla matky\n\n). Zveřejněna byl také oficiální zápis z projednávání zákona.\n\nNa svém blogu také zveřejnila, že Barack Obama 12. března 2003, během zasedání komise illinoiského Státního senátu pro Zdraví a sociální služby bránil, coby předseda této komise, přijetí novely zákona 1082. Tato novela chtěla přiřknout práva a ochranu každé lidské bytosti, která by „byla vypuzena nebo extrahována z lůna ženy v případě, že plod je schopen dýchání nebo dobrovolného pohybu“. Staneková tvrdila, že Obama podporuje zabíjení těchto kojenců a také, že prosazuje infanticidu.\n\nStaneková později obvinila Obamu, že schvalováním zákonů o nepovinnosti informovat rodiče v případě potratů u nezletilých, dochází tak k podpoře případů statutárního znásilnění.\n\nStaneková byla kritizována Samem Brownbackem z Kansasu, předním pro-life senátorem, za kompromisy v podpoře Barackem Obamou navržené ministryně Zdravotnictví a sociálních služeb pro-choice Kathleen Sebeliusové.\n\nStaneková napsala, že Scott Roeder, vrah doktora Georga Tillera, nedostal svůj „spravedlivý den u soudu“. Podle jejího článku nebylo Roederovi umožněno se obhajovat se svou verzí, že zastřelení Tillera bylo „dobrovolné zabití“ (a tedy dle práva menším zločinem než zabití), a to z důvodů, že prováděl umělé potraty. Staneková píše na závěr, že skutečnost, že Roederovi nebylo dovoleno použít tento argument „... ukazuje, že pouze skupina lidí, kterým se nedostane spravedlivý den u soudu, jsou ti, kteří věří, že nenarozené děti jsou osobnosti ještě před narozením“ (volně přeloženo; myšleno ve významu, že doktor Tiller měl být obžalován a odsouzen za svou práci provádění umělých potratů).\n\nOd r. 2009 žije v Mokeně ve státu Illinois. S manželem Richem mají 3 děti a jsou prarodiči 8 vnuků. Staneková je členem Křesťanské církve Parkview v Orland Parku v Illinois.\n\n"}
{"id": "872916", "url": "https://cs.wikipedia.org/wiki?curid=872916", "title": "Kanton Les Trois-Bassins", "text": "Kanton Les Trois-Bassins\n\nKanton Les Trois-Bassins ( ) byl francouzský kanton v departementu Réunion v regionu Réunion. Tvořila ho pouze obec Les Trois-Bassins. Zrušen byl při reformě francouzských kantonů v roce 2014.\n"}
{"id": "872922", "url": "https://cs.wikipedia.org/wiki?curid=872922", "title": "Morušovník černý", "text": "Morušovník černý\n\nMorušovník černý (\"Morus nigra\"), též nazývaný moruše černá, je druh rostliny z čeledi morušovníkovité.\n\nMorušovník černý je opadavý strom dorůstající běžně výšky 10 m. Kůra je ojíněná a světle zelená v mládí, později světle hnědošedá, popraskaná. Listy jsou dlanité se zubatými okraji, ze spodu plstnaté. Ochlupený řapík je odlišovacím znakem od jiných variant morušovníku. Kvete od května do června. Plody průběžně dozrávají a opadávají. Jsou malé tmavě fialové až černé peckovičky v 2 — 4 cm dlouhých souplodích, se sladkou chutí a jemnou vůní.\n\nMorušovník se pěstuje jako okrasný strom. Pěstuje se také jako ovocný strom. Plody jsou velmi chutné a konzumují se buď čerstvé, nebo se z nich připravují zavařeniny nebo vína. Černá moruše je však teplomilnější než moruše bílá a daří se jí spíš ve Středomoří nebo ve vinařských oblastech (např. u obce Pukanec v okrese Levice na Slovensku).\n\n"}
{"id": "872928", "url": "https://cs.wikipedia.org/wiki?curid=872928", "title": "Uintah", "text": "Uintah\n\nUintah je město v okresu Weber County ve státě Utah ve Spojených státech amerických. K roku 2000 zde žilo 1 127 obyvatel. S celkovou rozlohou 2,6 km² byla hustota zalidnění 432,6 obyvatel na km².\n"}
{"id": "872929", "url": "https://cs.wikipedia.org/wiki?curid=872929", "title": "East Carbon", "text": "East Carbon\n\nEast Carbon je město v okresu Carbon County ve státě Utah ve Spojených státech amerických. K roku 2000 zde žilo 1 393 obyvatel. S celkovou rozlohou 23,1 km² byla hustota zalidnění 60,2 obyvatel na km². Vzniklo v roce 1973 spojením dvou nezačleněných vesnic Dragerton a Columbia.\n"}
{"id": "872930", "url": "https://cs.wikipedia.org/wiki?curid=872930", "title": "Mendon (Utah)", "text": "Mendon (Utah)\n\nMendon je město v okresu Cache County ve státě Utah ve Spojených státech amerických. K roku 2010 zde žilo 1 282 obyvatel. S celkovou rozlohou 3,2 km² byla hustota zalidnění 276,9 obyvatel na km².\n"}
{"id": "872934", "url": "https://cs.wikipedia.org/wiki?curid=872934", "title": "Fairview (Utah)", "text": "Fairview (Utah)\n\nFairview je město v okresu Sanpete County ve státě Utah ve Spojených státech amerických. K roku 2000 zde žilo 1 160 obyvatel. S celkovou rozlohou 3,2 km² byla hustota zalidnění 359,3 obyvatel na km².\n"}
{"id": "872936", "url": "https://cs.wikipedia.org/wiki?curid=872936", "title": "Ostrovy Protinožců", "text": "Ostrovy Protinožců\n\nOstrovy Protinožců ( \"Antipodes Islands\") je neobydlená skupinka skalnatých ostrovů nacházejících se jihovýchodně od Nového Zélandu pod jehož správu patří.\n\nOstrovy jsou položeny v subantarktické jižní části Tichého oceánu, asi ve vzdálenosti 800 km jihovýchodně od Nového Zélandu. Souostroví je tvořeno hlavně největším ostrovem trojúhelníkové tvaru (\"Antipodes Island\", 20 km²) který je asi 7 km dlouhý a 3 km široký. Pak následuje podstatně menší (\"Bollons Island\", 2 km²) a dále několik drobných ostrůvků, např. \"Leeward Island\", \"Archway Island\", \"Windward Islands\" atd. Tato skupina nehostinných, neobydlených ostrovů se rozkládá přibližně na 49° 41' jižní zeměpisné šířky a 178° 45' východní zeměpisné délky. Patří mezi méně známé a nejméně navštěvované ostrovy. Ostrovy Protinožců jsou nejvýchodnějším územím na východní polokouli (měřeno od 0. poledníku); svůj název doslaly podle své přibližně protilehlé polohy vůči Londýnu.\n\nSkalnaté ostrovy jsou sopečného původu, nejvyšším bodem je v centru ostrova momentálně neaktivní sopka Mount Galloway vysoká 366 m v jejímž kráteru je jezero o rozloze asi 5,5 ha. Pravděpodobně byla v holocénu posledním aktivním vulkánem v souostroví. Vyvřeliny mladší 1 mil. let jsou složeny hlavně z tufu a čediče který se vyskytuje u pobřeží v zátoce Anchorage Bay v podobě sloupů vysokých až 150 m. Na ostrově jsou také travnaté planiny i bažinaté oblasti s rašeliništi až 8 m hlubokými. Na severozápadě ostrova v oblasti Cave Point jsou nad hladinou moře ve výšce asi 90 m rozlehlé jeskyně. Ostrov nemá dobrý přístav, nejpříhodnější místo ke vstupu na ostrov je zátoka Ringdove Bay.\n\nPočasí je na ostrově převážně stále větrné a často prší. Průměrná teplota je v nejteplejším období okolo +16 °C, v nejchladnějším jen +3 °C, nikdy ale neklesá pod 0 °C. Teploty mezi dnem a nocí nejsou příliš rozdílné.\n\nOstrovy Protinožců objevil v roce 1800 britský kapitán Henry Waterhouse který ho původně pojmenoval \"Penantipodes\", což bylo postupně zkráceno na \"Antipodes\". Nejsou věrohodné důkazy, že ostrovy byly již předtím obydleny.\n\nNa ostrovy tehdy připlouvalo velké množství lachtanů kteří se od roku 1805 stali pro svou kožešinu objektem lovců. Divoký lov skončil jejich brzkým vyhubením, zhruba za dva roky. Později byl proveden pokus s chovem dobytka, ten brzy skončil neúspěchem. Protože se ostrovy vyskytovaly v nebezpečných místech (časté bouřky, nemožnost orientace, skály) v blízkosti tehdejších lodních tras a předpokládala se ztroskotání, bylo na ostrově zřízeno skladiště potravin a potřebných věcí pro přežití trosečníků. Koncem 19. století byly ostrovy přiřazeny k tehdejší britské kolonií Novému Zélandu.\n\nOstrovy mají za sebou dlouhou historii odloučení od jiných ostrovů a pevniny. Izolace vedla, společně s drsným podnebím a minimálním vlivem lidí nebo zvířat (vyjma dovezených myší) na prostředí, k vytvoření ekosystému značného vědeckého významu.\n\nNejčastější rostlinou je trsnatá tráva \"Poa litorosa\" která může dorůstat za příhodných podmínek až do výše přes 1 m, na vlhkých místech zase kapradina \"Polystichum vestitum\" a ostřice\" Carex ternaria\". Ve vyšších polohách rostou plavuně, mechy a lišejníky. Na ostrovech se vyskytují čtyři endemické rostliny \"Coprosma antipoda\", \"Gentiana antipoda\", \"Senecio antipodus\" a \"Stellaria decipiens\". Roste zde i nepůvodní lipnice roční.\n\nZe savců pravidelně na ostrově vyvádějí své mladé rypouš sloní a lachtan Forsterův. Na ostrovech celoročně přebývají nebo přilétají hnízdit převážně tito ptáci:\n\nZ výše uvedených jsou bekasina malá a kakariki antipodský považováni za endemity. Mimo tyto žijí na ostrově i druhotně rozšíření ptáci: drozd zpěvný, kachna divoká, pěvuška modrá, špaček obecný a vrabec domácí.\n\nVyskytuje se zde také hodně endemického hmyza je zvláštní, že mnoho druhů je nelétavých nebo jen s malými křídly, pravděpodobně je to způsobeno trvalými větry.\n\nV roce 1998 byly ostrovy Protinožců vyhlášeny za součást Celosvětového dědictví s názvem \"Novozélandské subantarktické ostrovy\". Ostrovy jsou trvale neobydleny a pro zachování původního rázu krajiny a nerušení vzácných živočichů při hnízdění je vstup na ně novozélandskou vládou zakázán. Jsou pouze v omezeném počtu povolovány turistické plavby lodí do jejich blízkosti za účelem pozorování zvířat.\n\n\n\n"}
{"id": "872948", "url": "https://cs.wikipedia.org/wiki?curid=872948", "title": "Vladimír Reiber", "text": "Vladimír Reiber\n\nVladimír Reiber (* 5. května 1948) je český politik, počátkem 21. století poslanec Poslanecké sněmovny za KSČM.\n\nJe absolventem Vojenské akademie Antonína Zápotockého v Brně, působil coby voják z povolání na velitelských a štábních pozicích. Podle jiného zdroje pracoval coby civilní zaměstnanec u Veřejné bezpečnosti. V letech 1997-2000 byl vedoucím ekonomického oddělení Okresního ředitelství Policie ČR v Děčíně. Pak pracoval jako soukromý podnikatel v oboru účetnictví.\n\nV komunálních volbách roku 2002, komunálních volbách roku 2006 a komunálních volbách roku 2010 byl za KSČM zvolen do zastupitelstva města Varnsdorf. Profesně se k roku 2002 uvádí coby podnikatel, v roce 2006 a 2010 jako důchodce. V roce 2006 se uvádí coby předseda organizace KSČM ve Varnsdorfu.\n\nVe volbách v roce 2002 kandidoval do poslanecké sněmovny za KSČM (volební obvod Ústecký kraj). Nebyl zvolen, ale do sněmovny nastoupil dodatečně jako náhradník v červenci 2004 poté, co po zvolení do Evropského parlamentu rezignoval Jaromír Kohlíček. Byl členem sněmovního zahraničního výboru. Ve sněmovně setrval do voleb v roce 2006.\n\nV senátních volbách roku 2002 byl kandidátem KSČM za senátní obvod č. 33 - Děčín. V 1. kole získal 18 % hlasů a nepostoupil do 2. kola.\n\n"}
{"id": "872964", "url": "https://cs.wikipedia.org/wiki?curid=872964", "title": "Hřib uťatovýtrusý", "text": "Hřib uťatovýtrusý\n\nHřib uťatovýtrusý (\"Xerocomellus porosporus\" ) je houba z čeledi hřibovitých. Z houbařského hlediska jde o jedlý druh horší jakosti srovnatelný s hřibem žlutomasým (babkou).\n\n\n) Název byl považován za synonymum až do okamžiku zjištění, že \"X. truncatus\" a \"X. porosporus\" jsou odlišné houby (podrobněji v následující kapitole).\n\nHřib uťatovýtrusý studovali paralelně Singer a Imler. Singer tento druh zmiňuje již v roce 1945, z jeho práce je zřejmé, že byl zaměňován s jiným příbuzným druhem, následně rozlišen (ale nepojmenován), protože nebylo jisté, zda není totožný s dalším druhem s obdobnými znaky. První popis pod názvem \"Xerocomus porosporus\" vydal Imler v roce 1955. Ten však nebyl v souladu s pravidly mykologické nomenklatury platný, protože nebyl psán latinsky. Latinský popis Imler vydal roku 1958, ale právě tímto rokem vstoupil v platnost požadavek na citaci typu, která chyběla, takže opět nemohl být uznán. V roce 1960 (resp. 1959) zveřejnili vlastní platný popis pod názvem \"Xerocomus truncatus\" Singer, Snell a Dicková. Roku 1965 přeřadil Zdeněk Pouzar \"Xerocomus truncatus\" do rodu \"Boletus\", protože tehdejší popis rodu \"Xerocomus\" nepovažoval za dostatečný k prokázání taxonomické pozice rodu a považoval ho pouze za podrod. V roce 1968 Imlerův název \"Boletus porosporus\" sankcionoval Watling, avšak neplatně, protože uvedl chybně bazionym.\n\nRoku 1977 popsal Imler znovu (tentokrát platně) taxon jako \"Boletus porosporus\", v roce 1990 jej Contu přeřadil do rodu \"Xerocomus\" a roku 2008 Josef Šutara do nového rodu \"Xerocomellus\". Mezi tím bylo zjištěno, že severoamerický \"Xerocomus truncatus\" a středoevropský \"Xerocomus porosporus\" jsou i přes velmi blízké znaky dvě odlišné houby, což znamená, že popis Singerův i Imlerův jsou platné (každý pro odlišný druh). Americký truncatus nakonec Klofac přeřadil roku 2011 do rodu \"Xerocomellus\" (podobně jako Šutara učinil s evropským druhem) a platným názvem se tak stal \"Xerocomellus truncatus\" .\n\nKlobouk dosahuje 30 - 65 (90) milimetrů, v mládí je polokulovitý, poté klenutý, ve stáří poduškovitý až ploše rozprostřený. Povrch má šedohnědou, šedookrovou, světle- až tmavohnědou barvu, někdy s olivovým nádechem. Pokožka je matná, nelesklá, sametová až jemně plstnatá, obvykle rozpraskává na malá políčka. Praskliny obvykle nejsou začervenalé, ale bílé. Pokud se už červené zbarvení objeví, tak nikdy v subkutikulární vrstvě, ale v hlubších vrstvách.\n\nRourky jsou 5 - 10 (13) milimetrů dlouhé, společně s póry mají nejprve žluté zbarvení, později jsou žlutoolivové až olivově zelené. Při poškození mají tendenci měnit barvu do modra či zelena.\n\nTřeň válcovitý, někdy u báze silnější, bez síťky, často však svisle žíhaný. V horních partiích je zbarven žlutě, níže bývá v mládí začervenalý, později přechází do šeda, šedoolivova nebo šedohněda. Povrch kryjí červenavá, červenohnědá nebo našedlá zrníčka, která jsou velice jemná.\n\nDužnina má v oblasti klobouku a vrchní části třeně nažloutlé až žluté zbarvení, v nižších partiích může být načervenalá, v bazální části až nahnědlá. Při poškození více nebo méně modrá. Chuť i vůně jsou příjemné, nenápadné.\n\nPovrch klobouku je červeně vláknitě žíhaný na růžovém nebo žlutorůžovém podkladu, pokožku kryjí trichodermové vláknité 3 - 8 μm široké hyfy. Výtrusy dosahují (10) 11 - 14 (16) × (3) 3,5 - 4,5 (5) μm, jsou hladké, podlouhle vřetenovité, patrná je suprahilární deprese. Výtrusný prach je olivově hnědý.\n\nRoste v nížinách a pahorkatinách ve smíšených nebo listnatých lesích, nejčastěji pod duby. Preferuje teplejší oblasti a nevápnité půdy. Objevuje se od června do září.\n\nVýskyty uváděné na území Severní Ameriky podle aktuálních znalostí patří ve skutečnosti k druhu \"Xerocomellus truncatus\". Hřib uťatovýtrusý se vyskytuje ve střední Evropě, potvrzen byl i na území bývalé Jugoslávie. Z dalších evropských zemí to jsou: Belgie, Česká republika, Dánsko, Francie, Irsko, Lucembursko, Maďarsko, Německo, Norsko, Rakousko, Slovensko, Slovinsko, Spojené království (a ostrov Man), Španělsko, Švédsko.\n\nV rámci chráněných území České republice byl v minulosti popsán výskyt na následujících lokalitách:\n\nZe středoevropských druhů je hřib uťatovýtrusý nejpodobnější hřibu žlutomasému („babka“). Od něj se liší absencí růžových tónů v prasklinách na klobouku. Tento znak je spíše pomocný, protože se projevuje pouze u plodnic rostoucích ve stínu až polostínu - plodnice hřibu žlutomasého rostoucí na slunci rozpraskávají do hlubších vrstev, kde se růžové zbarvení neprojevuje. Druhy lze rozlišit i mikroskopicky podle tvaru spor. Hřib uťatovýtrusý dostal svůj název právě podle výtrusů, které nejsou zakončeny oble, ale rovně, jsou jakoby uťaté. Tento rys nemusí být patrný na všech výtrusech, objevuje se v 70 - 90 % preparátu.\n\n"}
{"id": "872976", "url": "https://cs.wikipedia.org/wiki?curid=872976", "title": "Apia International Sydney 2013 – ženská čtyřhra", "text": "Apia International Sydney 2013 – ženská čtyřhra\n\nDo soutěže ženské čtyřhry na tenisovém turnaji Apia International Sydney 2013 nastoupilo šestnáct dvojic. Obhájcem titulu byl česko-slovinský pár Květa Peschkeová a Katarina Srebotniková, obě bývalé spoluhráčky startovaly s jinými partnerkami.\n\nTitul si odvezla nenasazená rusko-slovinská dvojice Naděžda Petrovová a Katarina Srebotniková, která ve dvousetovém finále přehrála nejlepší pár světa tvořený světovou jedničkou Robertou Vinciovou a dvojkou Sarou Erraniovou. Srebotniková tak turnajový triumf obhájila.\n\n\n"}
{"id": "872977", "url": "https://cs.wikipedia.org/wiki?curid=872977", "title": "Michaela Škultéty", "text": "Michaela Škultéty\n\nMichaela Škultéty (* 1972 v Praze) je česká překladatelka z němčiny. Zaměřuje se na současnou německojazyčnou literaturu a na beletrii pro děti a mládež.\n\nJe nositelkou Čestné listiny IBBY 2014 za Českou republiku v kategorii překladatelů, laureátkou Zlaté stuhy za knihy pro děti a mládež a dvojnásobnou laureátkou překladatelské soutěže Jiřího Levého. Dlouhodobě spolupracuje s Goethe-Institutem v Praze. V roce 2011 získala výroční autorskou cenu Nakladatelství Fragment. Recenzuje rovněž zajímavé německé knižní novinky pro internetový časopis iLiteratura.cz.\n\nV roce 2019 vydává vlastní knihu \" Život a jiné nesrovnalosti\".\n\nDůležité překlady do češtiny:\n\nPříjmení Škultéty je slovenské, pochází ze starobylého názvu pro rychtáře – slovensky \"šoltýs\", latinsky \"scultetus\", německy \"Schultheiß\".\n\n"}
{"id": "872979", "url": "https://cs.wikipedia.org/wiki?curid=872979", "title": "Horowitz", "text": "Horowitz\n\nHorowitz (: הוֹרוֹביץ, \"Horovic\", : האָראָװיץ), v různých přepisech též Horovitz, Hurvitz, Gurjevič či Hovorovic, je židovské příjmení pocházející z názvu středočeského města Hořovice v jazyce jidiš. Mezi jeho nositele patří:\n\n\nZároveň jde o rodné příjmení následujících:\n"}
{"id": "872981", "url": "https://cs.wikipedia.org/wiki?curid=872981", "title": "Moorilla Hobart International 2013", "text": "Moorilla Hobart International 2013\n\nMoorilla Hobart International 2013 byl profesionální tenisový turnaj žen hraný v australském Hobartu. Představoval jubilejní dvacátý ročník turnaje probíhajícího v Hobartském mezinárodním tenisovém centru na otevřených dvorcích s tvrdým povrchem. Konal se ve druhém týdnu sezóny mezi 4. až 12. lednem 2013.\n\nVrámci profesionálního okruhu WTA Tour se řadil do kategorie WTA International Tournaments a rozpočet činil 235 000 dolarů. Nejvýše nasazenou hráčkou ve dvouhře byla dvacátá pátá tenistka světa Sie Su-wej z Tchaj-wanu.\n\n\nNásledující hráčky obdržely divokou kartu do hlavní soutěže:\n\nNásledující hráčky postoupily z kvalifikace:\n\n\nNásledující páry obdržely divokou kartu do hlavní soutěže:\n\n\n\n\n"}
{"id": "872982", "url": "https://cs.wikipedia.org/wiki?curid=872982", "title": "Moorilla Hobart International 2013 – ženská dvouhra", "text": "Moorilla Hobart International 2013 – ženská dvouhra\n\nDo soutěže ženské dvouhry na tenisovém turnaji Moorilla Hobart International 2013 nastoupilo třicet dva hráček.\n\nObhájkyní titulu byla Němka Mona Barthelová, která se jako osmá nasazená probojovala opět do finále. V něm nestačila na nenasazenou ruskou hráčku Jelenu Vesninovou, jíž podlehla ve dvou seetch 3–6 a 4–6.\n\n\n"}
{"id": "872983", "url": "https://cs.wikipedia.org/wiki?curid=872983", "title": "Moorilla Hobart International 2013 – ženská čtyřhra", "text": "Moorilla Hobart International 2013 – ženská čtyřhra\n\nDo soutěže ženské čtyřhry na tenisovém turnaji Moorilla Hobart International 2013 nastoupilo patnáct dvojic. Obhájcem titulu byl rumunský pár Irina-Camelia Beguová a Monica Niculescuová, který nestartoval společně. Beguová vytvořila dvojici s krajankou Simonou Halepovou. Rumunky v úvodním kole vyřadil maďarsko-lucemburský pár Tímea Babosová a Mandy Minellaová. Niculescuová do turnaje nezasáhla.\n\nTitul si připsala španělská nenasazená dvojice Garbiñe Muguruzaová a María Teresa Torrová Florová, když ve finále porazila Babosovou s Minellaovou ve dvou sadách 6–3 a 7–6.\n\n\n"}
{"id": "872984", "url": "https://cs.wikipedia.org/wiki?curid=872984", "title": "Australian Open 2013 – kvalifikace mužské dvouhry", "text": "Australian Open 2013 – kvalifikace mužské dvouhry\n\nKvalifikace mužské dvouhry Australian Open 2013 probíhala před zahájením hlavní soutěže. Postoupilo z ní šestnáct tenistů po výhrách ve třech kvalifikačních kolech a jeden hráč jako šťastný poražený.\n\n\n\n"}
{"id": "872985", "url": "https://cs.wikipedia.org/wiki?curid=872985", "title": "Australian Open 2013 – kvalifikace ženské dvouhry", "text": "Australian Open 2013 – kvalifikace ženské dvouhry\n\nKvalifikace ženské dvouhry na Australian Open 2013 probíhala před zahájením hlavní soutěže. Postoupilo z ní dvanáct tenistek po výhrách ve třech kvalifikačních kolech.\n\n\n\n"}
{"id": "872987", "url": "https://cs.wikipedia.org/wiki?curid=872987", "title": "Australian Open 2013 – mužská čtyřhra", "text": "Australian Open 2013 – mužská čtyřhra\n\nObhájcem titulu v soutěži mužské čtyřhry na Australian Open 2013 byl druhý nasazený indicko-česko pár, složený ze světové trojky Leandra Paese a čtyřky Radka Štěpánka, který v úvodním kole podlehl jihoafricko-izraelské dvojici Kevin Anderson a Jonatan Erlichve dvou setech.\n\nKaždý z vítězů si do deblového žebříčku připsal 2 000 bodů a dvojice si rozdělila částku 475 000 australských dolarů.\nŠestý titul z Melbourne Parku získali nejvýše nasazení američtí bratři Bob a Mike Bryanovi, kteří ve finále zdolali nizozemský pár Robin Haase a Igor Sijsling ve dvou setech 6–3 a 6–4.\n\n\n"}
{"id": "872988", "url": "https://cs.wikipedia.org/wiki?curid=872988", "title": "Ben Whishaw", "text": "Ben Whishaw\n\nBenjamin John „Ben“ Whishaw (* 14. října 1980, Clifton, Bedfordshire, Anglie, Spojené království) je britský herec.\n\nJeho průlomovou rolí byl Hamlet v divadelní adaptaci stejnojmenné hry a dále role v televizních seriálech \"Criminal Justice\" a \"The Hour\", stejně jako role ve filmech \"\", \"\", \"Návrat na Brideshead\" a \"Atlas mraků\". Hrál roli Q ve dvacáté třetí bondovce \"Skyfall\" a i v jejím pokračování s názvem \"Spectre\". V roce 2019 získal Zlatý glóbus a cenu BAFTA za svůj herecký výkon v seriálu \"Skandál po anglicku\".\n\nNarodil se a vyrůstal ve městě Clifton v Bedfordshire, jako syn kosmetičky Lindy (rozené Hope) a informačního technika Josa Whishawových. Má dvojče, bratra Jamese. Byl členem divadelního spolku Bancroft Players Youth Theatre. Navštěvoval Henlow Middle School a poté Samuel Whitbread Community College. Během této doby začal spolupracovat s divadelní společností Big Spirit.\n\nVždy si velmi hlídal své soukromí. V jednom z rozhovorů k tomu uvedl: „Udržování určité úrovně anonymity je pro mě důležité. Mou prací herce je přesvědčit lidi, že jsem někým jiným. Proto myslím, že neustálé vyprávění lidem o sobě samém je, jako bych se střílel do vlastní nohy.“\n\nV srpnu 2013 přesto provedl coming out. Jeho mluvčí při té příležitosti uvedl, že nikdy svou sexualitu neskrýval, že však – stejně jako mnozí jiní herci – raději udržuje svůj život a rodinu v soukromí. V březnu 2011 např. poskytl rozhovor gay magazínu Out v souvislosti se ztvárněním homosexuální postavy ve hře \"The Pride\".\n\nV srpnu 2012 v australském Sydney uzavřel registrované partnerství se svým partnerem, australským hudebníkem Markem Bradshawem. Poznal jej v roce 2009 při natáčení filmu \"Jasná hvězda\" (\"Bright Star\"), v němž ztvárnil postavu Johna Keatse a k němuž Bradshaw složil hudbu.\n\n"}
{"id": "873008", "url": "https://cs.wikipedia.org/wiki?curid=873008", "title": "Miroslav Mika", "text": "Miroslav Mika\n\nMiroslav Mika (* 22. dubna 1967) je bývalý český fotbalista, obránce.\n\nV české lize hrál za FC Viktoria Plzeň. V české lize nastoupil ve 154 utkáních a dal 7 gólů.\n\n\n"}
{"id": "873011", "url": "https://cs.wikipedia.org/wiki?curid=873011", "title": "Mil V-7", "text": "Mil V-7\n\nMil V-7 (rusky В-7) byl sovětský čtyřmístný experimentální vrtulník z roku 1959 poháněný dvojicí proudových motorů na koncích listů rotoru (na každém listu jeden motor). Je to první vrtulník v Sovětském svazu s proudovými motory umístěnými na hlavním rotoru, vyrobila jej konstrukční kancelář Mil. Postaven byl pouze jeden prototyp, další tři rozpracované nebyly dokončeny.\n\nV polovině 50. let 20. století byl v podstatě hotov vývoj vrtulníku Mil Mi-6 a Milova konstrukční kancelář se začala zabývat problematikou dalšího zvýšení nosnosti helikoptér. Mezi úkoly s nejvyšší prioritou patřil v těchto letech i projekt vrtulníku s proudovými motory umístěnými na koncích listů hlavního rotoru. Jeho rotaci by vyvolával tah těchto proudových motorů. Předpokládalo se, že díky této koncepci se sníží hmotnost stroje a zjednoduší jeho kostra, následkem čehož bude vyšší nosnost. Odstraněním přenosové soustavy by případně odpadla i potřeba vyrovnávacího ocasního rotoru. Jako nejvhodnější pohonná jednotka se jevil malý proudový turbomotor. OKB Mil (neboli konstrukční kancelář Mil) uvažovala toho času o tomto konceptu pro ultra-těžkou helikoptéru s hlavním rotorem o průměru cca 60 m. Michail Leonťjevič Mil ale nejprve hodlal vyzkoušet tuto koncepci na menším experimentálním stroji, který by pomohl vyřešit některá technologická úskalí. Pro tuto myšlenku získal pozornost představitelů ozbrojených složek i civilního letectví a 20. prosince 1956 byl sovětskou vládou vydán příkaz k vývoji takového vrtulníku, označeného jako V-7.\n\nV prosinci 1957 byl hotov návrh tohoto do té doby nejmenšího a nejlehčího vrtulníku značky Mil. V podniku č. 329 započala výroba stroje pod vedením šéfinženýra A. V. Kočkina, jehož později nahradil G. G. Lazarev. Konstrukce malého vrtulníku byla jednoduchá, kovový trup byl vejčitého tvaru, nahoře byla nadstavba s převodovou soustavou, hřídelí hlavního rotoru a dalším doplňkovým příslušenstvím. Hřídel hlavního rotoru nesla rotorovou hlavu se dvěma listy. Vrtulník měl 3 dveře, mimo pilota mohl nést ještě 3 další osoby, případně jednoho zraněného pacienta na nosítkách a jednoho zdravotníka. Palivová nádrž byla pod podlahou. Čerpadlo přečerpávalo palivo do palivového regulátoru, odkud se trubkami dostávalo do hlavního rotoru a zde pak vlivem odstředivé síly do turbomotorů na koncích rotorových listů. Zkoušky ve větrném tunelu odhalily, že bude zapotřebí ocasní rotor pro stabilitu a ovládání směru. Malý dvoulistý rotor byl přimontován na tyči k zadní části trupu. V-7 se stal prvním vrtulníkem OKB Mil vybaveným ližinovým podvozkem. Tlumiče pro absorpci otřesů při přistání byly namontovány k zadní příčné vzpěře. V případě úspěšných testů byla zamýšlena i vojenská verze V-7.\n\nÚspěch z velké míry závisel na efektivní pohonné jednotce schopné spolehlivého provozu při konstantní odstředivé síle a vysokém přetížení a rovněž na kvalitním zpracování palivové soustavy (dodávek paliva do motorů). Bylo osloveno několik konstrukčních kanceláří zabývajících se výrobou motorů, z nich pouze šéfkonstruktér kanceláře OKB-478 Alexandr Georgijevič Ivčenko přislíbil pomoc při návrhu speciálního motoru. Jím vytvořený motor Ivčenko AI-7 o tahu 70 kilopondů byl jednoduché koncepce s radiálním kompresorem a jednokomorovou turbínou. Motory byly dodány do Milovy OKB v prosinci 1959 dlouho poté, co byl trup hotov. Objevily se potíže, které musely být řešeny např. dodatečným chlazením. Nicméně i tak se ukázalo, že zabudování motorů, resp. jejich bezchybný chod bude dlouhodobější záležitostí. OKB si vyžádala asistenci odborníků z CIAM (Centrální institut leteckých motorů) pro urychlení vylepšení a přepracování AI-7. I tak si přestavba vyžádala několik let.\n\nMotory byly schopné pracovat v prostředí silných odstředivých sil až v roce 1962, 19. února byl učiněn první pokus o vznes. Helikoptéra se však neodlepila od země, pokroutily se listy hlavního rotoru. Stroj se navíc ocitl v silných vibracích. Motory byly odeslány Ivčenkovi k modifikaci, listy byly opraveny a provedlo se ještě několik dalších úprav na V-7. \n\nTesty pokračovaly v dubnu 1965, ale jeden z dvojice motorů se zasekl při spuštění. Musel být vrácen výrobci (Ivčenkova OKB). 20. září 1965 se V-7 mírně vznesl a bylo konečně dosaženo relativně stabilního režimu visu. Zkoušky řídil V. A. Koloskov. Visení bylo docíleno za snížených otáček za minutu (rotace rotoru) s ohledem na možnost zkroucení a ohýbání listů rotoru. Cílem bylo zvyšovat postupně rotaci. 11. listopadu 1965 se testovaly maximální otáčky a motory běžely na výkon potřebný pro vzlet. Oba motory se rozpadly téměř ve stejný moment. Ukázalo se, že nastavení výkonu motorů pro vzlet bylo zároveň výkonem kritickým. Radiální kompresory začaly oscilovat a uvolnily se, což mělo za následek zničení motorových jednotek. Samotná helikoptéra nedoznala žádných dalších úhon, pouze lehce dosedla na zem. Konstruktéři museli připustit, že další vývoj je zbytečný. Vkládali sice své naděje do nového turbomotoru MD-3 vyvíjeného CIAM, ale ten potřeboval více času k dokončení. Spotřeba paliva u koncepce V-7 se ukázala být vyšší, než byla původně odhadována. Motory byly také dost hlučné. Šéfkonstruktér M. L. Mil dospěl k přesvědčení, že ke zvýšení nosnosti vrtulníků nebude tento projekt využit. Vývoj V-7 byl zastaven.\n\nPrototyp V-7 je vystaven v Ústředním muzeu vojenského letectva v Moninu nedaleko Moskvy.\n\nData z \n\n\n\n"}
{"id": "873014", "url": "https://cs.wikipedia.org/wiki?curid=873014", "title": "Emil Páleš", "text": "Emil Páleš\n\nEmil Páleš (* 24. ledna 1966 v Bratislavě) je slovenský vědec, filosof a představitel sofiologie, která usiluje o syntézu různých pramenů poznání (zjevení, rozumu a smyslové zkušenosti). Předmětem jeho výzkumu jsou psychologické, kulturní a přírodní vzorce tvořivosti a jejich časové zákonitosti v individuálních biografiích, ve světových dějinách a v evoluci přírody.\n\nVystudoval kybernetiku, vyučoval počítačovou lingvistiku na Katedře umělé inteligence Matematicko-fyzikální fakulty Univerzity Komenského v Bratislavě. V letech 1989–1994 vedl výzkumný grant \"Počítačový model slovenštiny\" na Jazykovědném ústavu Ľudovíta Štúra Slovenské akademie věd. Výsledkem byl první počítačový model slovanského jazyka, který modeloval jazyk jako celek a byl reálně implementován. V roce 1993 založil nadaci (později neziskovou organizaci) Sophia věnovanou integrálním studiím. V letech 1994–1999 redigoval stejnojmenný časopis \"Sophia\" s podtitulem \"Čtvrtletník pro uvedení duchovních hodnot do života\".\n\nEmil Páleš publikuje a přednáší doma i v zahraničí. V roce 2004 získal (spolu s profesorem Miroslavem Mikuleckým) cenu Zdeňka Kleina za nejlepší transdisciplinární práci v oblasti etologie člověka, kterou uděluje Karlova univerzita a Společnost integrálních věd. Ve stejném roce založil Školu angelologie. Od roku 2009 se pravidelně účastní České konference, na podzim 2011 vedl cyklus přednášek na Západočeské univerzitě v Plzni, a v roce 2013 vyučoval na Univerzitě Palackého v Olomouci. Několikrát byl hostem diskusních pořadů a komentátorem dokumentárních filmů Slovenské televize.\n\nVýsledky Pálešova bádání vychází postupně ve vícesvazkové monografii \"Angelologie dějin. Synchronicita a periodicita v dějinách.\" V roce 2004 vyšel první svazek doplněného druhého vydání v češtině, v roce 2012 druhý svazek, na třetím svazku se pracuje. Shrnutí některých myšlenek v kostce vyšlo pod názvem \"Sedm archandělů. Rytmy inspirace v dějinách kultury a přírody\" ve slovenštině, češtině, angličtině, němčině a připravuje se vydání v ruštině.\n\nPálešův výzkum dochází k závěru, že starověká nauka o andělech nebyla pouhou fantazií, ale předvědeckou formou poznání, jež mělo svůj reálný předmět. Angelologie byla epistemologií starověku. Popisovala vlny intuicí a inspirací v kolektivním podvědomí lidstva a cyklické zákonitosti jejich střídání. Navenek se projevují střídáním kulturních epoch, estetického cítění, náboženských kultů, filosofických intuicí, vědeckých paradigmat a politického uspořádání. Tyto intuice jsou intersubjektivně prožívány jako psychologická realita. Zda jsou zapříčiněny duchovními bytostmi nebo nějakým hmotným faktorem, zůstává otevřeno a je potřebné zkoumat obě hypotézy.\n\nOdborná komunita zatím nedospěla ke konsenzu, pokud jde o hlavní hypotézu angelologie dějin. Páleš píše: „Řada predikcí a retrodikcí z ní plynoucích však byla potvrzena nezávislými pracemi renomovaných světových expertů (například prof. Halbergem, ale myslí se tím 700 statistických souborů dat, které sestavovali nezávislí odborníci, a ty jsou obsahem celé knihy. Jsou to všechny grafy na konci kapitol a všechny tabulky se statistickými výsledky) včetně samotných oponentů Angelologie.“\n\nV roce 2008 udělil Český klub skeptiků Sisyfos Pálešovi bronzový Bludný balvan v kategorii jednotlivců za „objev andělů, nad nímž ‚odborní oponenti ztratili dech a církev je v rozpacích‘“.\n\n\n\n"}
{"id": "873015", "url": "https://cs.wikipedia.org/wiki?curid=873015", "title": "Angelologie dějin", "text": "Angelologie dějin\n\nAngelologie dějin je kniha, která shrnuje výsledky práce slovenského badatele, sofiologa Emila Páleše. Zkoumá příčiny tvořivosti a psychologické pozadí kulturních vln v dějinách. Porovnává osobnostní typy, kulturní vzorce a přírodní formy. Kvalitativně i kvantitativně-statisticky analyzuje křivky tvořivosti v dějinách kultury i přírody a nachází v nich časové pravidelnosti (synchronicity, periodicity). Ukazuje, že tyto zákonitosti byly známé už ve starověku, jako nauka o střídání duchů času, božstev a archandělů, neboli angelologie.\n\nAutor předkládá závěr, že starověká nauka o andělech nebyla pouhou fantazií, nýbrž předvědeckou formou poznání, jež mělo svůj reálný předmět. Angelologie byla dle autora epistemologií starověku. Popisovala vlny intuicí a inspirací v tzv. „kolektivním podvědomí“ lidstva a cyklické zákonitosti jejich střídání. Autor přitom neodpovídá na otázku, zda jsou zapříčiněny duchovními bytostmi nebo nějakým hmotným faktorem.\n\nAutor začal knihu psát v roce 1990. V letech 1997–2000 vycházely ukázky v časopise \"Sophia\". V roce 2001 vyšlo první jednosvazkové vydání ve slovenštině pod názvem \"Angelológia dejín. Paralelné a periodické javy v dejinách.\" Nově přepracované vydání pod názvem \"Angelologie dějin. Synchronicita a periodicita v dějinách\" vychází postupně. První svazek v roce 2004 (jen česky), druhý v roce 2012 (česky a slovensky). Shrnutí některých myšlenek v kostce vyšlo pod názvem \"Sedm archandělů. Rytmy inspirace v dějinách kultury a přírody\" ve slovenštině, češtině, angličtině, němčině a v ruštině.\n\n\nPřední současný odborník na historiometrii Dean Keith Simonton označil zjištěné dějinné synchronicity za zajímavé a doporučil jejich publikování v \"Comparative Civilizations Review\". Jeden ze zakladatelů chronobiologie, Franz Halberg, potvrdil existenci 500letých rytmů a vytyčil jejich zkoumání pod názvem \"semimileniální cykly\" jako novou úlohu chronobiologie. Na Filosofické fakultě Komenského univerzity se v roce 2002 konalo interdisciplinární kolokvium k Angelologii dějin, z něhož vyšel sborník. Pavol Haviernik tam vytkl řadu historických nepřesností u prvního vydání. Archeolog Jan Bouzek ve svém posudku doporučuje další zkoumání. Slovenský biometrik Miroslav Mikulecký se pokusil rytmy v dějinách vysvětlit vlivem periodických kosmofyzikálních polí na neuroendokrinní systém. Tato hypotéza byla na Karlově univerzitě odměněna cenou Zdeňka Kleina za nejlepší transdisciplinární práci v oblasti etologie člověka v roce 2004. Ivan M. Havel v den udělování ceny podotkl, že je potřebná i metastudie: počet úspěšných predikcí se musí posuzovat v poměru k počtu neúspěšných predikcí plynoucích z téže hypotézy.\n\nZpochybňování Angelologie dějin se soustřeďovalo zejména na podezření, že se autor dopouští selektivního myšlení při sestavování dat. Jiří Heřt ve svém výkladovém slovníku esoteriky a pavěd předpokládá, že Páleš se zřejmě musel dopustit manipulace s prameny dat.\n\nIvan Štampach napsal recenzi, kde Angelologii hodnotí jako subjektivní autorův konstrukt.\n\nDalší námitka zdůrazňuje značnou mezerovitost a zkreslenost historických záznamů, pročež na nich nelze spolehlivě stavět. Ivan Blecha například popírá, že by se skutečné dějiny filosofie byly odehrály v michaelském rytmu, přestože tento rytmus je statisticky signifikantní všude v literatuře, včetně filosofického slovníku, kterého autorem je on sám.\n\nČeský klub skeptiků Sisyfos ocenil \"Angelologii dějin\" bronzovým bludným balvanem za pavědy v roce 2008. \n\nPředseda české statistické společnosti Gejza Dohnal na žádost hnutí skeptiků recenzoval zkrácenou verzi knihy a dva články. Byl silně kritický k použitým statistickým pojmům a přirovnal je k neobjektivní statistice marketinkových sloganů. Odsoudil jako nevhodnou metodu práce, kdy byl nejprve vytvořen z hypotézy model a podle něj byly testovány vybrané soubory dat. Dále bral jako pochybné, že oborově blízká data byla rozdělena do odlišných cyklů (Páleš například odděloval přírodovědecké objevy od biologů). Nebyla mu zřejmá ani vědecká metoda, kterou Páleš použil. Zároveň uznal, že periodicita v případě některých individuálně zkoumaných dat, která pochází z oblasti Egypta, je „nepopiratelná“.\n\nKonference biskupů Slovenska v dopisu k Angelologii dějin zaujala následující stanovisko: andělé jsou výlučně předmětem víry, jejímž pramenem je biblické zjevení. Empirický výzkum kulturních dějin není pramenem církevního učení, proto se jím církev nezabývá.\nAngelologie dějin je kontroverzní téma široce diskutované mezi laiky. Autor zrealizoval na pozvání stovky přednášek a desítky televizních a rozhlasových rozhovorů v řadě zemí.\n\nSvětová odborná obec v současnosti už přijímá existenci 500letého cyklu jako fakt. 500letý cyklus existuje ve sluneční aktivitě, ovlivňuje klima a tím i dějiny. Byl nalezen řadou výzkumných pracovišť a doložen paleoklimatology z izotopů v letokruzích či ledovcích, pylové analýzy sedimentů nebo magnetometricky ze stalagnitů. Délka cyklu i jeho chladná-suchá fáze odpovídají předpovědi Páleše a Mikuleckého. Semimileniální cykly v klimatu však vysvětlují cykly stejné délky v dějinách jenom částečně.\n\nPáleš vyhledává upřímnou odbornou oponenturu a odpovídá na ni. Na svých internetových stránkách zveřejňuje dialogy s oponenty a všechny recenze včetně kritických. Následující je převzato z Pálešových odpovědí oponentům.\n\nNepřesnosti vytknuté Pavlem Haviernikem byly okrajové a neměly vliv na výsledek testování hypotézy.\n\nPoznámka Ivana Havla je zcela správná a Páleš ji zapracovává do své metodologie.\n\nJiří Heřt byl písemně vyzván, aby uvedl, kde se Páleš dopustil selektivního myšlení a manipulace s prameny. Doposud neuvedl nic konkrétního.\n\nIvan Štampach ve své recenzi zcela zamlčel fakt, že hypotéza Angelologie je testována na nezávislých datech a jaké jsou výsledky tohoto testování. Když se jedná jen o subjektivní Pálešův konstrukt – proč ho potvrzují data od desítek světových odborníků v tolika kulturních oblastech? V řadě případů Páleš předvídal skutečnosti, které byly později nezávisle objeveny. V několika případech renomované univerzity uznaly svůj omyl.\n\nNa základě celosvětových synchronicit je například v prvním vydání (z roku 2001) zformulována domněnka, že nejpravděpodobnějším datováním pro stavbu kromlechů jako je Stonehenge, je doba kolem 2500 př. n. l. V roce 2007 britští archeologové nově prozkoumali Stonehenge a dospěli k názoru, že vrcholná fáze stavby se skutečně odehrála kolem 2500 př. n. l. a dosavadní datování bylo chybné, jelikož radiokarbonové vzorky byly vzaty z nesprávného kontextu.\n\nMezerovitost a částečná zkreslenost historických záznamů, na kterou poukazuje Ivan Blecha, je obecně známá. Avšak náhodné ztráty písemností či účelové zkreslování dobových kronik jsou náhodné ve vztahu ke zkoumané hypotéze. Nebyly celosvětově koordinovány tak, aby se hypotéza Angelologie opakovaně potvrzovala v různých historických epochách a u různých civilizací. Nástroje matematické statistiky jsou právě koncipovány pro práci s neúplnými, porušenými daty a umožňují odlišit náhodné vzorce od nenáhodných.\n\nBludný balvan Sisyfa byl udělen za podsunutou tezi. Podle proslovu na udělovacím ceremoniálu za pseudovědecký důkaz existence andělů, kteří nemohou být předmětem vědeckého testování. Páleš sám to však netvrdí a zřetelně rozlišuje mezi empirickými výsledky a jejich filosoficko-metafyzickými interpretacemi.\n\nGejza Dohnal se zřejmě snažil spíše neporozumět, než porozumět použitým statistickým postupům. Když mu nebyla jasná metoda, měl sáhnout po publikaci, kde je podrobněji vysvětlena. Místo toho se soustředil na jazykové nejednoznačnosti v jednom kratičkém článku a vyslovoval především podezření, ne skutečné chyby. Omylem se domnívá, že 500letá perioda byla vzata z dat a pak na stejných datech testována. Ve skutečnosti byla formulována Babylóňany dávno před sestavením testovacích dat. Samozřejmě, že biologie není to samé co přírodověda, do které patří také fyzika, geologie a jiné vědy. Nalézt nejvhodnější statistické postupy pro aplikaci v historiometrii je úkol, který Páleš řeší ve spolupráci s profesionály, kteří vyvíjejí statistiku pro Velký hadronový urychlovač.\n\nOproti stanovisku Konference biskupů Slovenska Páleš zdůrazňuje jako klíčový moment právě to, že duchovní a hmotný svět nejsou kauzálně oddělené. Jestli andělé existují, jejich inspirace se musí projevit ve hmotných dějinách. A pokud se neprojevují, je to stejné, jakoby neexistovali. Náboženství nesouvisející s naší realitou by bylo zbytečné.\n\nPáleš poukazuje na skutečnost, že záporná hodnocení přicházejí zejména z okruhu kolem klubu skeptiků a jsou vesměs založeny na neznalosti skutečného obsahu jeho práce. Podsouvají mu jinou hypotézu, jiné metody a jiné závěry, které nejsou jeho vlastní.\n\n"}
{"id": "873016", "url": "https://cs.wikipedia.org/wiki?curid=873016", "title": "Univerzita Bordeaux I", "text": "Univerzita Bordeaux I\n\nUniverzita Bordeaux I, francouzsky plným názvem \"Université Bordeaux 1 Sciences et Technologies\" je francouzská vysoká škola, která se specializuje na přírodní vědy. Hlavní sídlo školy se nachází v Bordeaux. Ve školním roce 2009/2010 měla škola celkem 10 000 studentů.\n"}
{"id": "873017", "url": "https://cs.wikipedia.org/wiki?curid=873017", "title": "Austrálie na Letních olympijských hrách 1932", "text": "Austrálie na Letních olympijských hrách 1932\n\nAustrálii na Letních olympijských hrách v roce 1932 reprezentovalo 13 sportovců v 6 sportech. Ve výpravě bylo 9 mužů a 4 ženy.\n\n"}
{"id": "873018", "url": "https://cs.wikipedia.org/wiki?curid=873018", "title": "Austrálie na Letních olympijských hrách 1928", "text": "Austrálie na Letních olympijských hrách 1928\n\nAustrálii na Letních olympijských hrách v roce 1928 reprezentovalo 18 sportovců v 6 sportech. Ve výpravě bylo 14 mužů a 4 ženy.\n\n"}
{"id": "873020", "url": "https://cs.wikipedia.org/wiki?curid=873020", "title": "Austrálie na Letních olympijských hrách 1924", "text": "Austrálie na Letních olympijských hrách 1924\n\nAustrálii na Letních olympijských hrách v roce 1924 reprezentovalo 36 sportovců v 9 sportech. Ve výpravě bylo 35 mužů a 1 žena.\n\n"}
{"id": "873026", "url": "https://cs.wikipedia.org/wiki?curid=873026", "title": "Austrálie na Letních olympijských hrách 1920", "text": "Austrálie na Letních olympijských hrách 1920\n\nAustrálii na Letních olympijských hrách v roce 1920 reprezentovalo 13 sportovců v 5 sportech. Ve výpravě bylo 12 mužů a 1 žena.\n\n"}
{"id": "873036", "url": "https://cs.wikipedia.org/wiki?curid=873036", "title": "Stanislav Purkart", "text": "Stanislav Purkart\n\nStanislav Purkart (* 8. září 1969) je bývalý český fotbalový záložník.\n\nV české lize hrál za FC Viktoria Plzeň. V české lize nastoupil ve 162 utkáních a dal 18 gólů. Ve druhé lize hrál za SK Tatran Poštorná, na vojně hrál za VTJ Karlovy Vary.\n\nVe druhé lize trénoval FK Baník Sokolov a ve třetí nejvyšší soutěži Domažlice a Karlovy Vary.\n\n"}
{"id": "873047", "url": "https://cs.wikipedia.org/wiki?curid=873047", "title": "Austrálie na Letních olympijských hrách 1904", "text": "Austrálie na Letních olympijských hrách 1904\n\nAustrálii na Letních olympijských hrách v roce 1904 reprezentovalo 9 sportovců v 2 sportech. Ve výpravě bylo 9 mužů a 0 žen.\n\n"}
{"id": "873051", "url": "https://cs.wikipedia.org/wiki?curid=873051", "title": "Bombardování Guerniky", "text": "Bombardování Guerniky\n\nBombardování Guerniky (26. dubna 1937) byl letecký útok na baskické město Guernica ve Španělsku, který způsobil velké škody a přinesl značné civilní oběti. Tento incident se odehrál během španělské občanské války. Bombardování se zúčastnily intervenční letecké jednotky německé Luftwaffe (Legie Condor) a italského letectva Aviazione Legionaria.\n\nInformace o počtu obětí se liší. Baskická vláda uvádí 1654 mrtvých. Ruské archivy uvádějí 800 mrtvých 1. května 1937, ale tyto počty nezahrnují mrtvé, kteří zemřeli později v nemocnicích na následky svých zranění nebo jejichž těla byla nalezena v sutinách domů. Tento nálet bývá často označován za první akci v moderních vojenských dějinách, která byla mířena proti bezbranným civilistům, ačkoli již předtím bylo mnohokrát bombardováno i hlavní město Madrid. Bombardování se stalo námětem i slavné protiválečné malby Guernica Pabla Picassa (kterou Picasso započal dříve, než došlo k leteckému útoku na město). Událost líčil i německý umělec Heinz Kiwitz, který vytvořil dřevoryt tohoto masakru a později byl zabit v Interbrigádě. Bombardování šokovalo a inspirovalo mnoho umělců. Guernica je také název jedné z nejnásilnějších soch umělce Reného Iché a básně básníka Paula Éluarda (Vítězství Guerniky). Také existuje krátký film z roku 1950 od režiséra Alaina Resnaise, s názvem Guernica.\n\nGuernika (baskicky Gernika, od roku 1983 oficiálně Gernica-Lumo), byla pro Basky dlouhou dobu městem velkého významu.\n\nNacionalistické zálohy vedeny generálem Franciscem Francem, se prokousávaly na území ovládané republikánskou vládou. Baskická vláda, autonomní regionální útvar, vytvořený baskickými nacionalisty a levicí, hledala cestu k obraně provincií Bizkaia a Gipuzkoa svou vlastní armádou. V době náletu znázorňovala Guernica pro republikánské jednotky strategický ohniskový bod.\n\nPřed náletem Legie Condor město nebylo přímo zapojeno do bojů, ačkoliv vládní jednotky se nacházely nedaleko od města. (23 praporů baskické armády se nacházelo na frontě východně od Guerniky.) Město bylo rovněž útočištěm dvou praporů baskické armády, přesto nemělo žádnou stálou protileteckou obranu.\n\nPondělí, 26. dubna měl být pravděpodobně tržní den a v někdejším hlavním baskickém městě se mělo nacházet okolo 10 000 lidí. Trh přilákal do města mnoho lidí z přilehlých oblastí, uzavřít obchod. Místní farmáři přinášeli svoje plodiny na hlavní náměstí, kde se pořádal trh, aby je mohli prodat vesničanům. Nálet byl schválně naplánován na pondělí, kde se ve městě běžně trh konal.\n\nStále se vedou historické debaty, zda se toto pondělí trh skutečně konal: Baskická vláda ještě před bombardováním nařídila generální zákaz konání trhů, jako prevenci k zácpám na silnicích a omezila shromažďování lidí. Panují všeobecné pochyby, zda v době útoku bylo nařízení doručeno do všech částí Baskicka, včetně Guernicy. Většina historiků přiznává, že pondělí skutečně mohlo být tržním dnem.\n"}
{"id": "873054", "url": "https://cs.wikipedia.org/wiki?curid=873054", "title": "Austrálie na Letních olympijských hrách 1900", "text": "Austrálie na Letních olympijských hrách 1900\n\nAustrálii na Letních olympijských hrách v roce 1900 reprezentovali 2 sportovci v 2 sportech. Ve výpravě byli 2 muži a 0 žen.\n\n"}
{"id": "873056", "url": "https://cs.wikipedia.org/wiki?curid=873056", "title": "Austrálie na Letních olympijských hrách 1896", "text": "Austrálie na Letních olympijských hrách 1896\n\nAustrálii na Letních olympijských hrách v roce 1896 reprezentoval 1 sportovc v 2 sportech. Ve výpravě byli 1 muž a 0 žen.\n\n"}
{"id": "873077", "url": "https://cs.wikipedia.org/wiki?curid=873077", "title": "Ležák (pivo)", "text": "Ležák (pivo)\n\nLežák je druh piva, který je spodně kvašen a stabilizován při nízkých teplotách. Po procesu kvašení měsíc a déle leží, od toho označení ležák (ve světě označované jako lager z německeho slova pro uskladnění). Stupňovitost má typicky od 8° až 17° (vyšší stupňovitost mají bocky). Světlý ležák je nejvíce konzumovaný a komerčně dostupný styl piva ve světě. Český plzeňský typ, nebo německý Bock, Dortmunder a Märzen jsou všechno různé styly ležáku. Existují také tmavé ležáky, označováné jako černý ležák, Dunkel a Schwarzbier (nejtmavší).\n\n\n\n"}
{"id": "873078", "url": "https://cs.wikipedia.org/wiki?curid=873078", "title": "Kotoriba", "text": "Kotoriba\n\nKotoriba je vesnice a opčina v Mezimuřské župě v Chorvatsku. V roce 2001 zde žilo 3 333 obyvatel. Opčinu tvoří jediné sídlo – Kotoriba. Leží u hranic s Maďarskem. Prochází tudy železniční trať, která je nejstarší na území Chorvatska.\n"}
{"id": "873079", "url": "https://cs.wikipedia.org/wiki?curid=873079", "title": "Elektro (technický časopis)", "text": "Elektro (technický časopis)\n\nElektro, ISSN 1210-0889, je český odborný recenzovaný neimpaktovaný časopis pro silnoproudou elektrotechniku. Vydává jej FCC Public, s. r. o. sídlící v Praze 8. Vychází od roku 1991 jako nástupce časopisů Elektrotechnický obzor (vycházel od roku 1910) a Elektrotechnik (vycházel od roku 1946). Elektro je měsíčník, do roka vyjde deset čísel a v letních měsících jedno dvojčíslo. Každý rok vychází navíc několik úzce specializovaných příloh. K tradičním tématům časopisu patří elektroenergetika, domovní elektroinstalace a pohony. Nově se časopis zaměřuje na elektromobilitu a inteligentní budovy. Časopis je mediálním partnerem řady školících akcí a odborných konferencí v elektrotechnice, spolupracuje se středními i vysokými elektrotechnickými školami.\n\nStandardní náklad čísla je 5 200 výtisků, při významných akcích až o 50 % vyšší. Šéfredaktorem je Josef Košťál. Hlavními cílovými skupinami jsou revizní technici, elektromontéři, projektanti, konstruktéři, konzultanti, vedoucí pracovníci firem, obchodníci, technici, studenti. Běžné číslo má 64 stran a formát 210 × 295 mm.\n\nVydavatel kromě tohoto časopisu vydává ještě měsíčník Světlo, různé technicky zaměřené knihy a ročenku Elektro.\nO obsahu nových čísel časopisu pravidelně informují tematicky spřízněné odborné weby jako tzb-info , Elektrika.cz , nebo Transactions on electrical engineering .\n\n• Světlo (technický časopis)\n\n"}
{"id": "873094", "url": "https://cs.wikipedia.org/wiki?curid=873094", "title": "Josef Brož (novinář)", "text": "Josef Brož (novinář)\n\nJosef Brož (* 1965) je český aktivistický publicista, novinář a kritik, též překladatel a spisovatel.\n\nStudoval estetiku, divadelní a filmovou vědu na pražské Filozofické fakultě Univerzity Karlovy. Dále studoval na divadelním institutu (Institut d´Études Théâtrales) pařížské Sorbonne-Nouvelle a absolvoval třetí cyklus fakulty práva a politických věd Université de Bourgogne se specializací na kulturní politiku.\n\nV 90. letech 20. století pracoval v českých médiích Telegraf, Prostor, Český deník, Lidové noviny. Později spolupracoval také s frankofonními médii. Komentáře k zahraniční politice, zejména francouzské, píše pro MF Dnes, Hospodářské noviny, Britské listy aj. Od května 2009 působil jako redaktor a od podzimu jako zástupce šéfredaktora pro kulturu v Literárních novinách.\n\nPřed parlamentními volbami roku 1998 vydal knižní rozhovor s předsedou ČSSD Milošem Zemanem \"Kdo je Miloš Zeman\" (Rybka Publishers, 1998). Od září 2010 do konce roku 2012 působil jako šéfredaktor brněnského knižního nakladatelství JOTA. Napsal knižní monografii \"Aféry Anduly Sedláčkové\" (Petrklíč, 2008).\n\nV roce 1999 se podílel na vzniku občanské iniciativy bývalých studentů „Děkujeme, odejděte!“, která kritizovala politické spojenectví levice a pravice po vzniku tzv. opoziční smlouvy mezi tehdejší ČSSD Miloše Zemana a ODS Václava Klause. V lednu 2002 se stal předsedou stejnojmenného občanského sdružení, na jehož založení se podílel.\n\nV letech 2000-2001 se podílel na politických diskusích, které vyústily v utvoření politické strany Cesta změny. Za ni kandidoval jako regionální lídr v parlamentních volbách 2002. Na evropské úrovni se angažoval při zakládání Evropské demokratické strany (European Democratic Party), jejímž zakládajícím členem byla Cesta změny a v níž působil jako místopředseda, později jako generální sekretář. Stal se členem české Strany pro otevřenou společnost (SOS). V roce 2009 kandidoval do Evropského parlamentu na společné kandidátce koalice Starostů a nezávislých a Alternativy.\n\n"}
{"id": "873096", "url": "https://cs.wikipedia.org/wiki?curid=873096", "title": "Agnosphitys", "text": "Agnosphitys\n\nAgnosphitys (\"neznámý původce\") byl rodem malého, vývojově primitivního plazopánvého dinosaura, žijícího na území dnešní Velké Británie (Avon) v období svrchního triasu (před asi 208 miliony let). Tento drobný sauropodomorf dosahoval délky jen kolem 0,5 až 0,7 metru a vykazoval množství poměrně primitivních vývojových znaků. Mohlo však jít o zástupce skupiny, zahrnující také pozdější obří sauropody. Někdy bývá řazen do čeledi Guaibasauridae.\n\n\"Agnosphitys\" byl popsán týmem britských a amerických paleontologů v roce 2002. Je však možné, že objevené zkameněliny patří více druhům dinosaurů a jedná se tedy ve skutečnosti o chiméru. Proto bývá tento druh také často považován za \"nomen dubium\".\n\n\n"}
{"id": "873098", "url": "https://cs.wikipedia.org/wiki?curid=873098", "title": "Australasie na Letních olympijských hrách 1908", "text": "Australasie na Letních olympijských hrách 1908\n\nAustralasii na Letních olympijských hrách v roce 1908 reprezentovalo 30 sportovců v 6 sportech. Ve výpravě bylo 30 mužů a žádná žena.\n\n"}
{"id": "873102", "url": "https://cs.wikipedia.org/wiki?curid=873102", "title": "Australasie na Letních olympijských hrách 1912", "text": "Australasie na Letních olympijských hrách 1912\n\nAustralasie na Letních olympijských hrách v roce 1912 reprezentovalo 25 sportovců ve 4 sportech. Ve výpravě bylo 23 mužů a 2 ženy.\n\n"}
{"id": "873106", "url": "https://cs.wikipedia.org/wiki?curid=873106", "title": "Tuvja Kac", "text": "Tuvja Kac\n\nRabi Tuvja Kac ( טוביה כץ) (naroz. 1936) je izraelský malíř a rabín.\n\nNarodil se v Polsku. Ve věku pouhých 40 dní však jeho rodina odjela do Argentiny.\nRoku 1960 se přestěhoval do Izraele, kde žil v kibucu Chukok. Ve věku 40 let se navrátil k víře. V letech 1976 - 1978 žil v Brazílii.\n\nJe to abstraktní umělec, který měl mnoho výstav, mimo jiné i v Izraelském muzeu (1979). Vyučuje na michlale (akademické college pro dívky) \"Jerušalajim\", kde založil a vede program \"Omanut ve-emuna\" (\"Umění a víra\"). Přednáší na ješivě Machon Me'ir. Žije v Jeruzalémě. Má tři děti, jeho dcera Inbal je manželkou rabína Eliezera Melameda.\n\nRoku 1992 obdržel Cenu Jeruzaléma.\n\n"}
{"id": "873109", "url": "https://cs.wikipedia.org/wiki?curid=873109", "title": "Třída Lazaga", "text": "Třída Lazaga\n\nTřída Lazaga je třída hlídkových lodí postavených v druhé polovině 70. let pro Španělské námořnictvo na základě projektu FBP-57 německé loděnice Lürssen. Celkem bylo postaveno 10 člunů této třídy, z toho šest pro Španělsko a čtyři další pro Maroko. Po vyřazení ze služby ve španělském námořnictvu dva čluny získalo Kolumbijské námořnictvo. Marocké čluny jsou stále v aktivní službě.\n\nPlavidla této třídy byla navržena německou loděnicí Lürssen na základě její typové řady FBP-57 (číslo značí délku trupu v metrech). Deset plavidel této třídy bylo postaveno v letech 1973–1982. Část lodí byla postavena loděnicí Lürssen a část španělskou loděnicí Izar v Cadizu.\n\nJednotky třídy \"Lazaga\":\n\nHlavňovou výzbroj španělských člunů tvořil jeden 76mm kanón OTO Melara v dělové věži na přídi, jeden 40mm kanón Breda-Bofors a dva 20mm kanóny Oerlikon. Plavidla dále nesla dva trojhlavňové 324mm torpédomety sloužící k napadání ponorek. Ty byly vyhledávány pomocí sonaru typu Signaal WM-22. V případě potřeby bylo možné výzbroj posílit o čtyři protilodní střely Boeing Harpoon. Pohonný systém tvoří dva diesely MTU. Nejvyšší rychlost dosahuje 31 uzlů. Dosah je 3000 námořních mil při rychlosti 15 uzlů.\n\n"}
{"id": "873120", "url": "https://cs.wikipedia.org/wiki?curid=873120", "title": "Tour Ronde", "text": "Tour Ronde\n\nTour Ronde je nejvýchodnější významný vrchol masivu Mont Blanc. Je považován za prvotřídní rozhledový bod. Dostupný je pouze horolezeckou technikou. Ční do nadmořské výšky 3792 m.\n\nV letech 1957-1965 byl pod Montblanským masivem vybudován 11,6 km dlouhý tunel spojující města Chamonix (Horní Savojsko, Francie) a Courmayeur (Valle d'Aosta, Itálie). Vede pod zaledněnými východními svahy Tour Ronde.\n\nNa vrchol poprvé vystoupili 22. července 1867 J.H. Backhouse, T. H.Carson, D.W.Freshfield, C.C.Tucker, D. Balley, M. Payot\n\nNa vrchol Tour Ronde je možné vystoupit mnoha horolezeckými cestami. Nejoblíbenější jsou:\n\n"}
{"id": "873124", "url": "https://cs.wikipedia.org/wiki?curid=873124", "title": "Sinistra Ecologia Libertà", "text": "Sinistra Ecologia Libertà\n\nSinistra Ecologia Libertà (SEL) je italská politická strana. Strana byla oficiálně založena v říjnu 2010. Jejím předsedou je Nichi Vendola.\n\n"}
{"id": "873132", "url": "https://cs.wikipedia.org/wiki?curid=873132", "title": "Muamer Avdić", "text": "Muamer Avdić\n\nMuamer Avdić (* 7. ledna 1993, Mostar, Bosna a Hercegovina) je bosenský fotbalový obránce, momentálně působí v prvoligovém týmu FC Zbrojovka Brno.\n\nOd léta 2014 do konce roku hostoval v FK Baník Most 1909.\n\nAktuální k: 30. srpen 2012\n\n"}
{"id": "873137", "url": "https://cs.wikipedia.org/wiki?curid=873137", "title": "Německá demokratická republika na Letních olympijských hrách 1988", "text": "Německá demokratická republika na Letních olympijských hrách 1988\n\nNěmecká demokratická republika na Letních olympijských hrách 1988 reprezentovala výprava 259 sportovců (157 mužů a 102 žen) v 16 sportech.\n\n"}
{"id": "873158", "url": "https://cs.wikipedia.org/wiki?curid=873158", "title": "SES", "text": "SES\n\nSES může znamenat:\n\n"}
{"id": "873161", "url": "https://cs.wikipedia.org/wiki?curid=873161", "title": "Římskokatolická farnost Bílovice nad Svitavou", "text": "Římskokatolická farnost Bílovice nad Svitavou\n\nŘímskokatolická farnost Bílovice nad Svitavou je územním společenstvím římských katolíků v rámci děkanátu Brno brněnské diecéze.\n\nPůvodně patřily Bílovice nad Svitavou do farnosti Brno-Obřany. Zdejší Kostel svatého Cyrila a Metoděje pochází z let 1908–1913, kdy byl vystaven podle projektu brněnského architekta Antonína Blažka. Posvěcen byl 20. července 1913 bystrckým děkanem Juliem Koubkem. V souvislosti s postavením kostela vznikla samostatná bílovická farnost.\nFarářem zde byl od srpna 2003 ThLic. PhDr. Ing. Jaroslav Filka. Toho jako farář vystřídal od 1. srpna 2016 R. D. PaedDr. Pavel Lazárek.\n\nPravidelně probíhá výuka náboženství, funguje dětská scholička i chrámový sbor dospělých. Každou středu ráno se věřící modlí v kostele růženec a v pátek večer modlitbu chval. Ve farnosti je živé modlitební společenství rodin, k dispozici je také farní kavárna.\n\nKaždoročně se koná tříkrálová sbírka, v roce 2014 se při ní vybralo 70 724 korun, o rok později 72 505 korun, v roce 2016 šlo o 68 610 korun. Při sbírce v roce 2017 se vybralo 83 590 korun. V roce 2019 dosáhl výtěžek sbírky 94 888 korun.\n\nDnem vzájemných modliteb farností za bohoslovce a bohoslovců za farnosti brněnské diecéze je 23. březen. Adorační den připadá na první neděli v listopadu.\n\nFarnost se pravidelně zapojuje do projektu Noc kostelů.\n\n"}
{"id": "873181", "url": "https://cs.wikipedia.org/wiki?curid=873181", "title": "Seznam filmů s LGBT tematikou", "text": "Seznam filmů s LGBT tematikou\n\nSeznam filmů a televizních seriálů s LGBT tematikou obsahuje audiovizuální díla bez rozdílu žánru, země či doby svého původu, která se výhradně, převážně či významně zabývají tematikou homosexuality, bisexuality či transgenderu (LGBT). Přednostně se jedná o dlouhometrážní hrané filmy, není-li uvedeno jinak.\n\n\n\n\n\n\n"}
{"id": "873186", "url": "https://cs.wikipedia.org/wiki?curid=873186", "title": "Open Library", "text": "Open Library\n\nOpen Library je internetová databáze knih. Je provozována v rámci projektu Internet Archive a její ambicí je mít informace o úplně všech vydaných knihách. Podporuje různé klasifikace, například ISBN, Deweyův desetinný systém DDC nebo klasifikaci LCC podle Kongresové knihovny.\n\nV případě knih, které jsou volným dílem, nabízí často také ke stažení přímo text knih a to v různých formátech (PDF, DjVu, …).\n\nSoftware, na kterém běží, je dostupný pod licencí Affero General Public License a dostupný na GitHubu. Jako databáze je používána vlastní varianta PostgreSQL nazývaná Infobase, a wiki rozhraní pohání vlastní wiki software Infogami napsaný v Pythonu.\n\n"}
{"id": "873193", "url": "https://cs.wikipedia.org/wiki?curid=873193", "title": "Jan Blokhuijsen", "text": "Jan Blokhuijsen\n\nJan Blokhuijsen (* 1. dubna 1989 Zuid-Scharwoude) je nizozemský rychlobruslař.\n\nVěnoval se inline bruslení, ve kterém dosáhl několika juniorských medailí. V roce 2007 se přeorientoval výhradně na rychlobruslení, získal zlato na Mistrovství světa juniorů 2008. Na Zimních olympijských hrách 2010 skončil na trati 5000 m na devátém místě a pomohl vybojovat nizozemskému týmu bronzovou medaili ve stíhacím závodě družstev. První individuální seniorské medaile získal v roce 2011, z evropských šampionátů ve víceboji si od té doby přivezl jedno zlato (2014), čtyři stříbra (2011, 2012, 2013 a 2017) a jeden bronz (2016), z mistrovství světa ve víceboji dvě stříbra (2012, 2014) a tři bronzy (2011, 2016, 2017). Rovněž je několikanásobným medailistou z nizozemských šampionátů. Na zimní olympiádě 2014 si na pětikilometrové distanci dobruslil pro stříbro, na trati 1500 m byl třináctý a ve stíhacím závodě družstev získal s nizozemským týmem zlatou medaili. Zúčastnil se také Zimních olympijských her 2018, kde na trati 5000 m skončil na 7. místě a ve stíhacím závodě družstev získal bronzovou medaili.\n\n"}
{"id": "873202", "url": "https://cs.wikipedia.org/wiki?curid=873202", "title": "Tvůrci míru", "text": "Tvůrci míru\n\nTvůrci míru jsou jednotlivci a organizace zapojené do budování míru, často v zemích postižených válkou, násilným konfliktem a politickou nestabilitou. Angažují se v procesech jako negociace, zprostředkování, usmíření a arbitráž – nastolení mezinárodního práva a norem . Cílem je změnit násilný konflikt na nenásilný dialog, kde rozdíly jsou řešeny přes transformační procesy nebo přes práci reprezentativních politických institucí \n"}
{"id": "873207", "url": "https://cs.wikipedia.org/wiki?curid=873207", "title": "Werner Sombart", "text": "Werner Sombart\n\nWerner Sombart (19. ledna 1863, Ermsleben – 18. května 1941, Berlín) byl německý sociolog, historik a ekonom. Sombart je řazen ke stejné generaci jako Max Weber. V době svého působení patřil mezi nejvýznamnější, nejvlivnější, ale také nejkontroverznější německé sociology\".\"\n\nBěhem svého života se zabýval především vznikem a povahou kapitalismu, jeho raným vývojem i zralou fází.\n\nSombartovo dílo nepatří do hlavního „kánonu“ sociologické literatury, mimo jiné i kvůli příklonu k národnímu socialismu a antisemitským tendencím v závěru jeho života.\n\nWerner Sombart se narodil 19. ledna 1863 v německém Ermslebenu do rodiny bohatého a vlivného velkostatkáře, průmyslníka, národně sociálního politika a poslance říšského sněmu Antona Ludwiga Sombarta. a jeho druhé manželky, dcery rumunského univerzitního profesora, Coriny Leon (1892-1970.) Díky postavení jeho otce bylo Sombartovi umožněno studovat zároveň práva a ekonomii na vysokých školách v Německu i v zahraničí. Vystudoval na univerzitách v Pise, Berlíně a v Římě. Doktorský titul obdržel v roce 1888 v Berlíně.\n\nPo studiích Sombart usiloval o post profesora na Berlínské univerzitě (od roku 1949 Humboldtova univerzita). Kvůli sympatiím se socialistickým hnutím mu to dlouho nebylo umožněno. Profesorem pro hospodářství a státovědu se stal teprve až v roce 1917. \n\nPředtím (od roku 1906) učil na vysoké škole obchodní v Berlíně.\n\nSpolu s kolegy Maxem Weberem a Edgarem Jaffé vedl redakci časopisu \"Archiv pro sociální vědu a sociální politiku\", ve kterém Max Weber publikoval svůj slavný text \"Protestantská etika a duch kapitalismu\".\n\nV rané fázi své kariéry se přikláněl k socialismu. Ještě v roce 1896 o něm přednášel v Curychu. Tyto přednášky byly později přeloženy do 20 jazyků. Tento příklon dokládá i jedna z jeho prvních odborných publikací \"Socialismus a sociální hnutí v 19.století\" z roku 1896. (V pozdějších letech však často a výrazně přepracovávána.)\n\nSombart zastával ve své době nepopulární názor, že pro zkoumání sociologie je důležitější vnitřní empatické porozumění, spíše než vnější „objektivní“ poznání. Odporoval tedy pozitivistické tradici budovat sociologii jako exaktní vědu (jak to činili například Émile Durkheim nebo August Comte). V tomto ohledu si byl do jisté míry názorově blízký s Maxem Weberem. Podobně jako Weber také klade důraz na „ducha doby“.\n\nSoučasníky byl kritizován za nedostatečnost odborného výzkumu, účelové zacházení s fakty, někdy až primitivnost analytických metod.\n\nPodstatnou část svého profesního života Sombart zasvětil zkoumání vývoje kapitalismu. Přestože byl v přístupu k historii do velké míry ovlivněn učením Karla Marxe (dle Bedřicha Engelse byl dokonce \"prvním německým sociologem, který vynaložil úsilí, aby pochopil Marxe\"), jeho konečný přístup při zkoumání historie společnosti je od toho Marxova odlišný. Za vznikem kapitalismu tedy nehledal dialektiku výrobních sil a vztahů, vedoucí k vytvoření výrobního způsobu. Hnacím motorem vývoje je dle Sombarta proměna jisté formy étosu – vnitřního ducha ekonomické epochy a systému. S ideou „ducha doby“, stojícího v pozadí společenského vývoje, přišel o něco dříve než Weber, se kterým tento názor sdílí.\n\nPodobně jako Weber tvrdil, že kapitalismus jako hospodářský systém vznikl díky změně psychiky a vnímání v ekonomické oblasti. Tato změna byla dle něj umožněna nahrazeních tradičního venkovského způsobu života městským stylem svobodného usilování o peněžní zisk s důrazem na výkonnost.\n\nS Weberem se rozcházel v názoru, jaká část společnosti měla při vzniku kapitalismu výchozí roli. Kde Weber zdůrazňoval roli protestantské etiky, připisoval Sombart úlohu především Židům.\n\nŽidy považoval za nositele kapitalistického ducha kvůli jejich psychickým vlastnostem. Racionalita, šetrnost, podnikavost, potřeba zbohatnou, ale i zkušenost Židů s provozováním finančních služeb (především ve středověké bigotně katolické Evropě) sehrály dle Sombarta důležitou roli. \n\nZa další faktory, bez kterých by rozvoj kapitalismu nebyl možný, považoval rozvoj a vznik institucí moderního státu, rozvoj technologických a platebních prostředků. Obdobně jako Weber viděl velký význam v rozšíření technik podvojného účetnictví. V této oblasti připsal velkou roli italským renesančních obchodníků.\n\nPrvní náznaky kapitalismu lze dle Sombarta vypozorovat v Itálii od 13. století. Raná fáze kapitalismu jakožto systému se dle něj ustavuje v 16. a 17. století, rozvinutější fázi kapitalismu datuje od konce 18. století.\n\nKapitalistický systém Sombart ale také kritizoval. Dominantní pozornost k sledování a maximalizaci zisku, kterou v kapitalismu pozoroval, považoval za dehumanizující tendence. (Podobnou diagnózu později aplikoval na socialismus.)\n\nStejnojmenné Sombartovo dílo (v originále \"Warum gibt es in den Vereinigten Staaten keinen Sozialismus?\") vyšlo v roce 1906 v německém Tübingenu. Zaměřil se v něm především na porovnávání situace dělnické třídy v Německu s tou ve Spojených státech amerických. Esej se opírá o bohatý statistický materiál.\n\nZe Sombartovy argumentace vyplývá trojice možných důvodů:\nPro ekonomické historiky je zvláště hodnotná část zabývající se srováním kupní síly německé marky a amerického dollaru. Kupní síla těchto měn byla dle Sombarotvých zjištění odlišná - zatímco v nízkopřijímových třídách se jeden dolar rovnal čtyřem německým markám, ve skupinách s vyššími přijímy (kde vstupuje do hry např. luxusní zboží) byla kupní síla marky a dolaru víceméně jedna ku jedné.\n\nSombart dále porovnal podmínky a ceny bydlení, ceny a kvalitu jídla, paliva, etc. Došel k závěru, že platy byly ve Spojených státech dvou- až trojnásobně vyšší než v Německu, přitom však většina srovnávaných položek měla po přepočtu cenu podobnou. \n\nOd počátku 20. století lze u Sombarta pozorovat postupný odklon od socialismu. Předmětem kritiky socialistického hnutí je především jeho jednostranný materialismus. Přístupem je jeho kritika socialismu podobná jeho kritice kapitalismu.\n\nV závěru života se Werner Sombart naopak přiklání k německému národnímu socialismu. Nacisty však nikdy plně přijat nebyl. Jeho poslední dílo \"Člověk\" (1938) se setkalo s tvrdou kritikou, neboť v něm odmítá rasovou doktrínu.\n\n\n\n"}
{"id": "873215", "url": "https://cs.wikipedia.org/wiki?curid=873215", "title": "Sklizeň (film)", "text": "Sklizeň (film)\n\nSklizeň (v originále \"Stadt Land Fluss\", tj. \"Město země řeka\") je německý hraný film z roku 2011, který režíroval Benjamin Cantu podle vlastního scénáře. Film popisuje vztah dvou mladíků pracujících v zemědělském družstvu. Snímek byl v ČR uveden na filmovém festivalu Mezipatra v roce 2011 pod názvem \"Sklizeň\". Jeho originální název je odvozen od známé slovní hry.\n\nMarko je spolu se skupinou učňů na praxi v zemědělském družstvu v osadě Jänickendorf u obce Nuthe-Urstromtal v Braniborsku. Marko je samotář a straní se ostatních spolužáků. Má krátce před závěrečnými zkouškami, ke kterým se ale staví laxně. Jednoho dne do družstva nastoupí brigádník Jacob. Mezi oběma mladíky se velmi pozvolna začne vytvářet vztah. V autě, které stojí opuštěně u stodoly, najde Jacob klíčky od zapalování a navrhne Markovi, aby vyrazili někam na výlet. Ten se tváří neutrálně. Jednoho odpoledne Jacob auto nastartuje a jede k domu, kde bydlí Marko. Ten však není doma, protože byl právě skládat zkoušky. Když se večer vrátí, vyrazí společně do Berlína, kde spolu stráví noc a celý den. Poté se vrátí a dozví se, že Marko složil úspěšně zkoušky.\n"}
{"id": "873217", "url": "https://cs.wikipedia.org/wiki?curid=873217", "title": "Håvard Bøkko", "text": "Håvard Bøkko\n\nHåvard Bøkko (* 2. února 1987 Hønefoss) je norský rychlobruslař.\n\nNa světovém šampionátu juniorů startoval poprvé v roce 2004 (22. místo), o rok později již byl třetí a v roce 2006 získal zlatou medaili. Mezi seniory závodí již od sezóny 2004/2005, první medaili vybojoval v roce 2006 (bronz na Mistrovství Evropy), další v roce 2008 – stříbro na evropském i světovém vícebojařském šampionátu. V následujících letech získal další evropské (stříbro – 2009, bronz – 2012, 2013, 2014) i světové (stříbro – 2009, 2011, 2013, bronz – 2010) cenné kovy ve víceboji, na mistrovství světa na jednotlivých tratích získal několik medailí, včetně zlaté z distance 1500 m v roce 2011. Zvítězil v celkovém pořadí Světového poháru na dlouhých tratích (5000 m/10 000 m) v ročnících 2007/2008 a 2009/2010 a na trati 1500 m v sezóně 2011/2012. Startoval také na olympijských hrách, v roce 2006 závod na 1500 m nedokončil, ve stíhacím závodě družstev byl norský tým čtvrtý. Ve Vancouveru 2010 získal na patnáctistovce bronz, na 5 km byl čtvrtý, na 10 km pátý, ve stíhacím závodě družstev čtvrtý, kilometr dokončil na 19. místě. Zúčastnil se i zimní olympiády 2014, kde se v závodě na 5000 m umístil na 9. místě, na kilometru byl devatenáctý, na distanci 1500 m šestý a ve stíhacím závodě družstev pomohl norskému týmu k pátému místu. Startoval také na Zimních olympijských hrách 2018 (5000 m – 18. místo, 10 000 m – 11. místo, stíhací závod družstev – zlato). Na ME 2020 získal bronzovou medaili ve stíhacím závodě družstev.\n\nJeho mladší sestra Hege Bøkková je také rychlobruslařkou.\n\n"}
{"id": "873219", "url": "https://cs.wikipedia.org/wiki?curid=873219", "title": "Hôtel Lambert", "text": "Hôtel Lambert\n\nHôtel Lambert (česky \"Lambertův palác\") je městský palác v Paříži. V 19. století se v paláci scházela politická frakce polské emigrace, která získala název podle tohoto paláce. Budova je od roku 1862 chráněná jako historická památka.\n\nPalác se nachází ve 4. obvodu na východním cípu ostrova sv. Ludvíka mezi \"Quai d'Anjou\" a \"Rue Saint-Louis-en-l'Île\", kde má vstup v č. 2.\n\nPalác postavil v letech 1640-1644 francouzský architekt Louis Le Vau pro Jeana Baptistu Lamberta. Po jeho smrti se majitelem paláce stal jeho bratr Nicolas Lambert de Thorigny, prezident královské účetní komory (Chambre des Comptes).\n\nV roce 1729 jeho potomci prodali palác finančníkovi Claudovi Dupinovi (1686–1769) a o deset let později jej koupil markýz du Châtelet. Dalšími majiteli se postupně stali Salomon, Benjamin a Étienne de La Haye. V roce 1781 ho koupil Achille-René Davène. Za velké francouzské revoluce mu byl roku 1794 zkonfiskován. V roce 1802 prodán. V roce 1813 ho koupil Jean-Pierre Bachasson, ministr vnitra Napoleona I.\n\nV roce 1842 palác koupila polská šlechtická rodina Czartoryski jako své pařížské sídlo. Noví majitelé vytvořili z paláce v následujících desetiletích politické centrum polské emigrace. Po neúspěšném listopadovém povstání v letech 1830/1831 proti dělení Polska se většina jeho vůdců uchýlila do exilu a Paříž se stala hlavním centrem. Hlavou polské emigrace byl kníže Adam Jerzy Czartoryski a jeho mladší bratr Konstanty Adam Czartoryski, který byl vojenským vůdcem povstání.\n\nHôtel Lambert představoval nejen politické, ale i kulturní centrum polského exilu v 19. století. V Paříži byly založeny dvě školy pro polské chlapce a pro polské dívky, kteří se připravovali na univerzitní studium ve Francii. Rovněž byla založena Polská knihovna, která dodnes sídlí na \"Quai d'Orléans\" č. 6. Vedle významných polských emigrantů jako byli Frédéric Chopin, Zygmunt Krasiński, Michał Czajkowski nebo Adam Mickiewicz patřili k pravidelným hostům také umělci Alphonse de Lamartine, George Sandová, Honoré de Balzac, Hector Berlioz, Ferenc Liszt a Eugène Delacroix. Pro každoroční ples komponoval Chopin množství svých polonéz.\n\nPo druhé světové válce zde bydleli mj. chilský miliardář Arthuro Lopez-Willshaw nebo herečka Michèle Morgan. V roce 1975 kníže Czartoryski palác prodal Guy de Rotschildovi a po jeho smrti v roce 2007 jej koupil katarský emír Hamád Ibn Chalífa Al-Sání. Emír chtěl palác modernizovat (výtahy, klimatizace, podzemní garáže). Proti zamýšleným změnám se postavilo mnoho osobností a byly podány tři žaloby o pozastavení stavebního povolení. Teprve v roce 2010 Ministerstvo kultury oznámilo podepsání vzájemné dohody mezi majitelem a asociací Paris historique.\n\nBudova obklopující dvůr má přízemí, kde se nacházejí consacré aux communs a dvě obytná patra. První patro slouží ke společenským událostem, ve druhém jsou pokoje. Herkulova galerie má strop, který namaloval kolem roku 1650 Charles Le Brun. Basreliéfy vytvořil Gérard Van Opstal.\n\nSousední budova č. 3 na \"Quai d'Anjou\" je palác ze 17. století, který si architekt Le Vau postavil pro sebe, protože se oženil s dcerou notáře, kterému patřil pozemek sousedící s palácem Lambert. Jeho fasáda navazuje na sousedící palác. V paláci žil v letech 1642-1650, tedy v době, kdy pracoval na paláci Lambert. V roce 1670 se jeho dům stal majetkem rodiny La Haye, která později vlastnila i palác Lambert a tak došlo ke spojení obou budov.\n\n"}
{"id": "873225", "url": "https://cs.wikipedia.org/wiki?curid=873225", "title": "Elektrotechnický obzor (časopis)", "text": "Elektrotechnický obzor (časopis)\n\nElektrotechnický obzor byl první český elektrotechnický časopis. Začal vycházet ještě před první světovou válkou a jeho vydávání skončilo v roce 1991. Elektrotechnický obzor (EO) vyšel poprvé 19. ledna 1910, jeho vydavateli byli učitelé Odborné školy elektrotechnické v Praze Ing. J. Horký a Ing. V. Macháček. \n\nOd počátku se časopis věnoval všem elektrotechnickým oborům, nejen silnoproudé elektrotechnice, ale i slaboproudé elektrotechnice a osvětlování. Náklad se pohyboval okolo 1 200 výtisků. V první polovině roku 1915 vycházel EO jako týdeník, v rozsahu osmi stran, na novinovém papíře. Od poloviny roku 1915 až do roku 1918 bylo vydávání vzhledem k událostem první světové války přerušeno. První číslo obnoveného EO vyšlo na začátku října 1918, časopis řídila redakční rada, jejímž předsedou byl známý elektrotechnik prof. Vladimír List. V roce 1919 byl založen Elektrotechnický svaz československý (ESČ) a ten počátkem roku 1923 časopis odkoupil. Elektrotechnický obzor se stal svazovým časopisem a informoval i o svazovém dění. V roce 1924 vycházel časopis stále jako týdeník v rozsahu 16 stran. Rozsah slaboproudých témat se postupně zvětšil natolik, že byla v časopise založena nová sekce Slaboproudá hlídka a od roku 1936 vycházel samostatný časopis Slaboproudý obzor. Do něho se přesunuly články věnované slaboproudé elektrotechnice (radiotechnice). Během druhé světové války bylo vydávání přerušeno krátce v roce 1941 a na jaře roku 1945. Od roku 1952 vycházel EO definitivně jako měsíčník. Po většinu této doby s typickou oranžovou titulní stranou. Náklad běžně přesahoval 3 000 výtisků. V poválečném období rozmachu těžkého průmyslu, včetně elektrotechniky se dosavadní rubrika Praxe z časopisu Elektrotechnický obzor osamostatnila jako časopis Elektrotechnik, který vycházel od července 1946 jako měsíčník. Osamostatněním některých témat vznikly také časopisy Energetika (od roku 1951) a Sdělovací technika (od roku 1953). Po zrušení ESČ vycházel EO od ročníku 1951 v Technickém vydavatelství, v roce 1952 v Technicko-vědeckém vydavatelství a od počátku ročníku 1953 ve Státním nakladatelství technické literatury. V polovině roku 1991 vydávání časopisu Elektrotechnický obzor v SNTL skončilo. Vydavatelská práva na Elektrotechnický obzor a Elektrotechnik převzala soukromá firma, která dodnes vydává časopis Elektro jako následovníka těchto časopisů. Teoretické elektrotechnice, navíc s přesahem do středoevropského prostoru a v angličtině, se věnuje ryze internetový časopis Transaction on electrical engineering .\n\n"}
{"id": "873227", "url": "https://cs.wikipedia.org/wiki?curid=873227", "title": "Matice srbská", "text": "Matice srbská\n\nMatice srbská (v srbštině Матица српска/Matica srpska) je nejstarší srbskou kulturní a vzdělávací institucí. Založena byla v únoru 1826 v Pešti a poté v roce 1864 přemístěna do Nového Sadu, kde sídlí dodnes.\n\nMatice srbská byla založena jako peněžní fond, který měl zajistit vydávání srbského letopisu (založen již v roce 1824) a srbských knih. Aktivity Matice však později tato očekávání daleko překročily a myšlenka podobných organizací se rozšířila do řady dalších zemí, které byly součástí Rakousko-Uherska.\n\nPrvním představitelem Matice srbské byl vzdělanec Jovan Hadžić a členy Matice byla řada významným vzdělaných srbských osobností, mezi které patřil např. Miloš Obrenović, Sava Tekelija či Petar II. Petrović-Njegoš. Mezi zakladatele Matice patřili také Ðorđe Stanković, Josif Milovuk, Jovan Demetrović, Gavrilo Bozitovac, Andrija Rozmirović a Petar Rajić.\n\nV roce 1912 byla dokončena současná budova Matice srbské, která se nachází v centrální části Nového Sadu. Samotná instituce sídlí v monumentální budově podle návrhu Momcsilló Tapaviczy od roku 1928, do té doby plnila budova účely sirotčince při SPC.\n\nV současné době Matice srbská disponuje ve své knihovně 3,5 miliony publikací a má cca 2000 spolupracovníků. Pod jménem Matice vycházejí v Srbsku mnohé publikace, neboť instituce má i vlastní vydavatelství. Má vlastní galerii, která schraňuje obrazy srbských malířů 18. a 19. století. Tyto sbírky jsou vystaveny veřejnosti v Galerii Matice srbské.\n\nJiž od svého vzniku vydávala Matice periodikum s názvem \"Serbski letopis\"' (dnes Letopis Matice srpske), což byl jediný srbský časopis, vydávaný v tehdejším Uhersku.\n\n"}
{"id": "873228", "url": "https://cs.wikipedia.org/wiki?curid=873228", "title": "Vladimír Říha", "text": "Vladimír Říha\n\nVladimír Říha (* 17. března 1949 Praha) je český lékař a politik, počátkem 21. století poslanec Poslanecké sněmovny za KDU-ČSL.\n\nProfesně působil jako dětský lékař, anesteziolog a zdravotnický manažer. Od roku 1980 je jeho manželkou Lýdia Říhová, původem z Prešova. Vyrůstal v Praze-Karlíně. Roku 1973 absolvoval Fakultu dětského lékařství Univerzity Karlovy. Poté pracoval jako pediatr v nemocnici v Roudnici nad Labem, odkud po třech letech přešel do Fakultní nemocnice v Motole, kde s výjimkou období šesti let působil do roku 1993. Následujících pět let působil v pražské komunální politice. V roce 1998 opětovně nastoupil do FN Motol, kde se v roce 1999 stal náměstkem ředitele. Od roku 2006 pracoval jako zástupce náměstka ředitele FN Motol. Od roku 2010 byl tamtéž vedoucím odboru evropských fondů. Později nastoupil do oddělení nemocničního ombudsmana.\n\nV roce 1993 se stal náměstkem primátora hlavního města Prahy. V komunálních volbách roku 1994 a komunálních volbách roku 1998 byl za KDU-ČSL zvolen do zastupitelstva hlavního města Praha. Profesně se uvádí k roku 1998 jako náměstek primátora. Neúspěšně sem kandidoval v komunálních volbách roku 2006 a komunálních volbách roku 2010. K roku 2006 byl uváděn coby zástupce náměstka ředitele FN Motol a v roce 2010 jako vedoucí odboru fondu FN Motol.\n\nV komunálních volbách 1998, 2006, 2010 a 2014 byl rovněž za KDU-ČSL zvolen do zastupitelstva městské části Praha 3, přičemž ve volbách roku 2010 a 2014 to bylo v rámci koalice Žižkov (nejen) sobě. V letech 2012-2014 byl neuvolněným členem Rady MČ Praha 3 v rámci koalice TOP 09, ČSSD a Žižkov (nejen) sobě.\n\nVe volbách v roce 2002 byl zvolen do poslanecké sněmovny za KDU-ČSL, respektive za alianci US-DEU a KDU-ČSL pod názvem \"Koalice\", (volební obvod Praha). Byl členem sněmovního ústavněprávního výboru, v letech 2003-2006 členem výboru pro sociální politiku a zdravotnictví. Ve sněmovně setrval do voleb v roce 2006.\n\nV senátních volbách roku 2012 byl kandidátem KDU-ČSL za senátní obvod č. 29 - Litoměřice. Získal 3,62 % hlasů a nepostoupil do 2. kola.\n\n"}
{"id": "873231", "url": "https://cs.wikipedia.org/wiki?curid=873231", "title": "Jevgenij Donskoj", "text": "Jevgenij Donskoj\n\nJevgenij Jevgenijevič Donskoj (* 9. května 1990 Moskva) je ruský profesionální tenista. Ve své dosavadní kariéře nevyhrál na okruhu ATP World Tour žádný turnaj. Na challengerech ATP a okruhu Futures získal do března 2017 jedenáct titulů ve dvouhře.\n\nNa žebříčku ATP byl ve dvouhře nejvýše klasifikován v červenci 2013 na 65. místě a ve čtyřhře pak v listopadu 2012 na 161. místě. Trénuje ho Boris Sobkin.\n\nNa nejvyšší grandslamové úrovni se nejdále probojoval do třetího kola Australian Open 2013 a také newyorského US Open 2013. Ve druhém kole Dubai Tennis Championships 2017 vyřadil v roli kvalifikantka světovou desítku Rogera Federera.\n\nV ruském daviscupovém týmu debutoval v roce 2013 dubnovým čtvrtfinále 1. skupiny zóny Evropy a Afriky proti Velké Británii, v němž vyhrál první dvouhru nad Jamesem Wardem a druhou pak s Danielem Evansem prohrál. Ruští tenisté Britům celkově podlehli 3:2 na zápasy. Do dubna 2017 v soutěži nastoupil k sedmi mezistátním utkáním s bilancí 3–3 ve dvouhře a 2–1 ve čtyřhře.\n\nRusko reprezentoval na Letních olympijských hrách 2016 v Riu de Janeiru, kde po výhře ve druhém kole mužské dvouhry nad španělskou turnajovou sedmičkou Davidem Ferrerem vypadl ve třetí fázi s dvanáctým nasazeným Američanem Stevem Johnsonem.\n\n"}
{"id": "873240", "url": "https://cs.wikipedia.org/wiki?curid=873240", "title": "Kanton La Possession", "text": "Kanton La Possession\n\nKanton La Possession ( ) je francouzský kanton v departementu Réunion v regionu Réunion. Tvoří ho pouze město La Possession.\n"}
{"id": "873241", "url": "https://cs.wikipedia.org/wiki?curid=873241", "title": "Měřicí převodník", "text": "Měřicí převodník\n\nMěřicí převodník je část měřicího přístroje, která může zastávat několik funkcí: chránit měřidlo, zesilovat měřený signál, převádět střídavý signál na stejnosměrný, indikovat hodnotu signálu.\n\nPro popis chování měřicího převodníku s jedním analogovým vstupem a jedním analogovým výstupem se za jistých přijatelných podmínek obvykle užívá diferenciální rovnice. Dle řádu této diferenciální rovnice se označuje řád převodníku.\n\nChování ideálního převodníku 0. řádu popisuje lineární rovnice:\n\nformula_1,\n\nkde \"y(t)\" je výstupní signál, \"x(t)\" vstupní signál a \"A\" koeficient převodu, zesílení apod. V případě ideálního převodníku je \"A\" konstantní hodnota.\n\nV reálném světě ale neexistuje zařízení o vlastnostech převodníku 0. řádu. Koeficient \"A\" není konstantní vlivem proměnlivých podmínek, ve kterém zařízení pracuje (teplota, tlak, čas, apod.). Vlivem otohoto rušení pak dochází ke změně strmosti zesílení se změnou teploty nebo k posunu nuly - tzv. ofsetu, kdy při nulové úrovni vstupního signálu není výstupní signál nulový. Z těchto nelinearit a nepřesností se pak odvozují chyby měření.\n\nPřevodník 0. řádu ve skutečnosti neexistuje, ale jeho model se používá při softwarových simulacích.\n\nMěřicí převodník prvního řádu je zařízení reálně možné, u kterého počítáme s dynamickými chybami. Vztah mezi vstupní a výstupní veličinou lze vyjádřit pomocí diferenciální rovnice 1.ho řádu:\n\nformula_2\n\n\n"}
{"id": "873242", "url": "https://cs.wikipedia.org/wiki?curid=873242", "title": "Kanton Le Port-1 Nord", "text": "Kanton Le Port-1 Nord\n\nKanton Le Port-1 Nord ( ) byl francouzský kanton v departementu Réunion v regionu Réunion. Tvořila ho pouze severní část města Le Port. V roce 2014 byl v rámci reformy francouzských kantonů sloučen s kantonem Le Port-2 Sud do nově ustanoveného kantonu Le Port.\n"}
{"id": "873243", "url": "https://cs.wikipedia.org/wiki?curid=873243", "title": "Kanton Le Port-2 Sud", "text": "Kanton Le Port-2 Sud\n\nKanton Le Port-2 Sud ( ) byl francouzský kanton v departementu Réunion v regionu Réunion. Tvořila ho pouze jižní část města Le Port. V roce 2014 byl v rámci reformy francouzských kantonů sloučen s kantonem Le Port-1 Nord do nově ustanoveného kantonu Le Port.\n"}
{"id": "873244", "url": "https://cs.wikipedia.org/wiki?curid=873244", "title": "Darja Gavrilovová", "text": "Darja Gavrilovová\n\nDarja Alexejevna Gavrilovová, (* 5. března 1994 Moskva) je rusko-australská profesionální tenistka, která do sezóny 2015 reprezentovala rodné Rusko a následně začala nastupovat za Austrálii, kam emigrovala. Ve své dosavadní kariéře vyhrála na okruhu WTA Tour jeden singlový a jeden deblový turnaj. Na okruhu ITF získala čtyři tituly ve dvouhře a dva ve čtyřhře.\n\nNa žebříčku WTA byla ve dvouhře nejvýše klasifikována v srpnu 2017 na 20. místě a ve čtyřhře pak v září téhož roku na 45. místě. Od roku 2009 je členkou tenisové akademie Mouratoglou, kde ji trénuje Sylvain Mathias. Otec Alexej Gavrilov ji doprovází na profesionálním okruhu.\n\nV juniorské kategorii se probojovala do finále dvouhry na French Open 2009, kde ve finále podlehla Francouzce Kristině Mladenovicové. Následující sezónu získala singlový titul na juniorce US Open 2010, když v boji o titul přehrála krajanku Julii Putincevovou ve dvou setech. Spolu s Irinou Chromačevovou přidala vítězství na juniorce French Open 2012 ve čtyřhře. Na konci sezóny 2010 byla vyhlášena juniorskou mistryní světa ITF.\n\nV australském fedcupovém týmu debutovala v roce 2016 světovou baráží proti Spojeným státům, v níž prohrála dvouhru s Madison Keysovou a čtyřhru po boku Ariny Rodionovové. Američanky zvítězily 4:0 na zápasy. Do roku 2018 v soutěži nastoupila ke třem mezistátním utkáním s bilancí 2–3 ve dvouhře a 0–1 ve čtyřhře.\n\nAustrálii reprezentovala na Letních olympijských hrách 2016 v Riu de Janeiru, kde v ženské dvouhře vypadla v úvodním kole s obhájkyní titulu a světovou jedničkou Serenou Williamsovou. Do ženské čtyřhry nastoupila se Samanthou Stosurovou. Soutěž opustily po prohře v první fázi od později stříbrného švýcarského páru Timea Bacsinszká a Martina Hingisová.\n\nV sezóně 2015 ji Ženská tenisová asociace vyhlásila nováčkem roku.\n\nNa singapurských Olympijských hrách mládeže 2010 vybojovala zlatou medaili ve dvouhře, když ve finále zdolala Číňanku Čeng Saj-saj.\n\nV srpnu 2014 bylo oznámeno, že na nadcházejícím US Open 2014 bude ruská hráčka reprezentovat Austrálii. V kvalifikačním turnaji newyorského grandslamu porazila Tadeju Majeričovou, aby skončila ve druhém kole na raketě Čan Jung-žan. V září si zahrála na tokijském Toray Pan Pacific Open 2014, kde vypadla ve druhém kole po prohře se Španělkou Carlou Suárezovou Navarrovou.\n\nV říjnu téhož roku zdolala ve finále bangkocké události ITF s dotací 25 tisíc dolarů Sabinu Šaripovovou. Připsala si tak druhý singlový titul na okruhu ITF. V bangkocké čtyřhře však skončila po boku Iriny Chromačevové jako poražená finalistka.\n\n]Na lednovém Brisbane International vyřadila v úvodním kole Alison Riskeovou, aby skončila na raketě světové devítky Angelique Kerberové.\n\nDo hlavní soutěže International Sydney 2015 získala divokou kartu. Po výhře nad favorizovanou Švýcarkou Belindou Bencicovou opět nenašla recept na Kerberovou, když byl zápas po dramatickém průběhu dohrán ve tři hodiny ráno místního času. Účast na Australian Open si zajistila divokou kartou vybojovanou v kvalifikačním turnaji australských tenistů. V prvním kole ji vyřadila Kiki Bertensová po třísetovém průběhu.\n\nNa březnovém Miami Open, kde startovala na divokou kartu, postoupila do osmifinále. Na její raketě postupně zůstaly Marina Erakovicová, druhá nasazená bývalá světová jednička Maria Šarapovová a Japonka Kurumi Naraová. Ve čtvrtém kole podlehla Karolíně Plíškové. Antukový Internazionali BNL d'Italia pak znamenal průnik až do semifinále. V roli postoupivší kvalifikantky na úvod vyřadila teenagerku Belindu Bencicovou a poté další bývalou první hráčku žebříčku Anu Ivanovićovou. Nezastavily ji ani Timea Bacsinszká a Christina McHaleová. Až v semifinále ji oplatila dva měsíce starou porážku pozdější vítězka Šarapovová. Jednalo se o její první semifinálovou účast na okruhu WTA Tour.\n\nPremiérový titul na okruhu WTA Tour si připsala na červencovém Istanbulu Cupu, kde ve finále čtyřhry s Ukrajinkou Elinou Svitolinovou zdolaly turecko-srbskou dvojici Çağla Büyükakçay a Jelena Jankovićová až v rozhodujícím supertiebreaku.\n\n"}
{"id": "873247", "url": "https://cs.wikipedia.org/wiki?curid=873247", "title": "Kanton Saint-Leu-1", "text": "Kanton Saint-Leu-1\n\nKanton Saint-Leu-1 ( ) byl francouzský kanton v departementu Réunion v regionu Réunion. Tvořila ho pouze část města Saint-Leu. Zrušen byl při reformě francouzských kantonů v roce 2014.\n"}
{"id": "873249", "url": "https://cs.wikipedia.org/wiki?curid=873249", "title": "Kanton Saint-Leu-2", "text": "Kanton Saint-Leu-2\n\nKanton Saint-Leu-2 ( ) byl francouzský kanton v departementu Réunion v regionu Réunion. Tvořila ho pouze část města Saint-Leu. Zrušen byl při reformě francouzských kantonů v roce 2014.\n"}
{"id": "873252", "url": "https://cs.wikipedia.org/wiki?curid=873252", "title": "Kanton Saint-Paul-1", "text": "Kanton Saint-Paul-1\n\nKanton Saint-Paul-1 ( ) je francouzský kanton v departementu Réunion v regionu Réunion. Tvoří ho pouze část města Saint-Paul.\n"}
{"id": "873253", "url": "https://cs.wikipedia.org/wiki?curid=873253", "title": "Kanton Saint-Paul-2", "text": "Kanton Saint-Paul-2\n\nKanton Saint-Paul-2 ( ) je francouzský kanton v departementu Réunion v regionu Réunion. Tvoří ho pouze část města Saint-Paul.\n"}
{"id": "873254", "url": "https://cs.wikipedia.org/wiki?curid=873254", "title": "Kanton Saint-Paul-3", "text": "Kanton Saint-Paul-3\n\nKanton Saint-Paul-3 ( ) je francouzský kanton v departementu Réunion v regionu Réunion. Tvoří ho pouze část města Saint-Paul.\n"}
{"id": "873255", "url": "https://cs.wikipedia.org/wiki?curid=873255", "title": "Kanton Saint-Paul-4", "text": "Kanton Saint-Paul-4\n\nKanton Saint-Paul-4 ( ) byl francouzský kanton v departementu Réunion v regionu Réunion. Tvořila ho pouze část města Saint-Paul. Zrušen byl při reformě francouzských kantonů v roce 2014.\n"}
{"id": "873256", "url": "https://cs.wikipedia.org/wiki?curid=873256", "title": "Kanton Saint-Paul-5", "text": "Kanton Saint-Paul-5\n\nKanton Saint-Paul-5 ( ) byl francouzský kanton v departementu Réunion v regionu Réunion. Tvořila ho pouze část města Saint-Paul. Zrušen byl při reformě francouzských kantonů v roce 2014.\n"}
{"id": "873260", "url": "https://cs.wikipedia.org/wiki?curid=873260", "title": "Kanton Salazie", "text": "Kanton Salazie\n\nKanton Salazie ( ) byl francouzský kanton v departementu Réunion v regionu Réunion. Tvořila ho pouze obec Salazie. Zrušen byl při reformě francouzských kantonů v roce 2014.\n"}
{"id": "873262", "url": "https://cs.wikipedia.org/wiki?curid=873262", "title": "Kanton Bras-Panon", "text": "Kanton Bras-Panon\n\nKanton Bras-Panon ( ) byl francouzský kanton v departementu Réunion v regionu Réunion. Tvořila ho pouze obec Bras-Panon. Zrušen byl při reformě francouzských kantonů v roce 2014.\n"}
{"id": "873263", "url": "https://cs.wikipedia.org/wiki?curid=873263", "title": "Kanton La Plaine-des-Palmistes", "text": "Kanton La Plaine-des-Palmistes\n\nKanton La Plaine-des-Palmistes ( ) byl francouzský kanton v departementu Réunion v regionu Réunion. Tvořila ho pouze obec La Plaine-des-Palmistes. Zrušen byl při reformě francouzských kantonů v roce 2014.\n"}
{"id": "873265", "url": "https://cs.wikipedia.org/wiki?curid=873265", "title": "Kanton Sainte-Rose", "text": "Kanton Sainte-Rose\n\nKanton Sainte-Rose ( ) byl francouzský kanton v departementu Réunion v regionu Réunion. Tvořila ho pouze obec Sainte-Rose. Zrušen byl při reformě francouzských kantonů v roce 2014.\n"}
{"id": "873266", "url": "https://cs.wikipedia.org/wiki?curid=873266", "title": "Kanton Saint-Benoît-1", "text": "Kanton Saint-Benoît-1\n\nKanton Saint-Benoît-1 ( ) je francouzský kanton v departementu Réunion v regionu Réunion. Tvoří ho část města Saint-Benoît a obec La Plaine-des-Palmistes.\n"}
{"id": "873267", "url": "https://cs.wikipedia.org/wiki?curid=873267", "title": "Kanton Saint-Benoît-2", "text": "Kanton Saint-Benoît-2\n\nKanton Saint-Benoît-2 ( ) je francouzský kanton v departementu Réunion v regionu Réunion. Tvoří ho část města Saint-Benoît a obce Saint-Philippe a Sainte-Rose.\n"}
{"id": "873268", "url": "https://cs.wikipedia.org/wiki?curid=873268", "title": "Kanton Saint-André-1", "text": "Kanton Saint-André-1\n\nKanton Saint-André-1 ( ) je francouzský kanton v departementu Réunion v regionu Réunion. Tvoří ho část města Saint-André a obec Sainte-Suzanne.\n"}
{"id": "873269", "url": "https://cs.wikipedia.org/wiki?curid=873269", "title": "Kanton Saint-André-2", "text": "Kanton Saint-André-2\n\nKanton Saint-André-2 ( ) je francouzský kanton v departementu Réunion v regionu Réunion. Tvoří ho pouze část města Saint-André.\n"}
{"id": "873270", "url": "https://cs.wikipedia.org/wiki?curid=873270", "title": "Kanton Saint-André-3", "text": "Kanton Saint-André-3\n\nKanton Saint-André-3 ( ) je francouzský kanton v departementu Réunion v regionu Réunion. Tvoří ho obce Bras-Panon, Salazie a část města Saint-André.\n"}
{"id": "873271", "url": "https://cs.wikipedia.org/wiki?curid=873271", "title": "Nobuo Uemacu", "text": "Nobuo Uemacu\n\nNobuo Uemacu ( , Uemacu Nobuo) (* 21. března 1959) je japonský skladatel hudby pro počítačové hry. Je považován za jednoho z nejznámějších a respektovaných umělců v oblasti počítačových her, především díky jeho tvorbě soundtracku k sérii Final Fantasy, z nichž některé skladby konkurují v žebříčcích vážné hudby i klasickým skladatelům.\n\nUemacu vstoupil v roce 1986 do Square (později Square Enix), kde potkal tvůrce Final Fantasy Hironobua Sakagučiho. Square Enix opustil až po téměř 20 letech a založil svou vlastní firmu \"Smile Please\" a výrobní společnost \"Dog Ear Records\". Od té doby pracuje jako nezávislý profesionál převážně na hrách vytvářených Square Enix a Sakagučiho výrobním studiem Mistwalker.\n\nUemacu se narodil v Kóči. Zhruba od svých 12 let se začal zajímat o hudbu od Eltona Johna a začal hrát na klavír jako samouk. Nikdy nechodil do žádné hudební školy ani neabsolvoval žádné lekce hudby. Ve svých 22 letech dostudoval na Univerzitě Kanagawa angličtinu na jazykové katedře a do té doby vystřídal několik amatérských hudebních skupin, kde v sobě objevil talent k psaní hudby, což mu umožnilo živit se příležitostně jako hudební skladatel pro televizní reklamy. Po ukončení studií pracoval v půjčovně hudebních nástrojů. V roce 1985 se setkal s jedním ze svých přátel, jenž byl zaměstnancem společnosti\" \"Square, a nabídnul mu práci skladatele hudby do počítačových her\".\" Uemacu souhlasil a původně práci považoval jen za přivýdělek. Tehdy nastoupil na cestu uznávaného hudebního skladatele, když o rok později už ve Square skládal hudbu do her na konzole NES a další 8-bity na plný úvazek.\n\nPrvní hra, jejíž soundtrack zkomponoval, byla Cruise Chaser Blassty z roku 1986. Ve Square se seznámil s Hironobuem Sakagučim, jenž ho požádal o zkomponování hudby do jeho her, s čímž souhlasil. V letech 1986 a 1987 se podílel na tvorbě více než deseti titulů, z nichž ale prakticky žádný nebyl úspěšný a společnost se dostala do finančních potíží. V roce 1987 se tedy se Sagakučim dohodl na tvorbě RPG hry, jež měla být posledním Sagakučiho počinem ve společnosti Square: Final Fantasy. Ta však byla pro společnost, jejího šéfdesignéra Sakagučiho i Nobua Uemacuho samotného velkým úspěchem. Veřejnost si ve hře všimla i právě hudby, jež si získala své fanoušky nejen výborným provedením, ale i díky stylu, jaký Uemacu použil.\n\nI proto byl po rozhodnutí vyrobit druhý díl Final Fantasy jasnou volbou, kdo bude dělat hudbu. Od té doby složil pro Square hudbu k více než 30 dalším hrám, ale nejvíce byl znám veřejnosti jako autor hudby k Final Fantasy. Prokázal i značnou míru loajality a flexibility, když dokončil soundtrack ke hře Chrono Trigger za svého kolegu Jasunoriho Micudu, jenž musel ze zdravotních důvodů náhle od projektu odstoupit. V roce 2000 poprvé nakoukl do filmu, když dostal kontrakt na složení hudby k anime\" \" a .\n\nKromě toho všeho se věnoval i sólovým projektům bez ovlivnění Squarem, když měl čas. V roce 1994 vydal svou debutovou desku \"Phantasmagoria\" s několika písněmi ve stylu New Age, jejichž nahrávání ve studiu sám dirigoval. Postupem času ale Uemacu ztrácel energii i inspiraci a přestože bylo čtyřdílné album k Final Fantasy IX jedno z nejlepších, které složil, na další díl, Final Fantasy X, si v roce 2001 už vybral spolupracovníky Masašiho Hamauzua a Junju Nakano. Byl to také první díl série, kterému nekomponoval hudbu sám. Hudbu k Final Fantasy XI již víceméně přenechal Naošimu Mizutovi a Kumimu Taniokovi a sám se podílel jen na 11 skladbách.\n\nTuto tvůrčí krizi víceméně překonal, když jeho kolegové ze Square-Enixu Keničiro Fukui a Cujoši Sekito v roce 2002 založili hudební skupinu The Black Mages a požádali Uemacua, aby do ní vstoupil. Zprvu tuto nabídku odmítal kvůli pracovnímu vytížení, nakonec ale souhlasil, když ho nalákali na pozici klávesisty při živém koncertování. Skupina, jež nabrala do svých řad ještě tři další muzikanty, do svého repertoáru zařadila mnohé Uemacuho písně, jež si získaly ve hrách ze série Final Fantasy mnoho fanoušků. Ty převlékli do rockového kabátu a vydali je na tři alba.\n\nV roce 2004 opustil společnost Square Enix a založil si vlastní společnost \"Smile Please\", která úspěšně spolupracovala s Uemacuovým bývalým zaměstnavatelem, zejména v organizaci koncertních turné hudby z videoher (převážně Final Fantasy) po Severní Americe. S tímto vlastním studiem se mohl více věnovat svým vlastním projektům i koncertům skupiny The Black Mages. Dalším důvodem osamostatnění bylo i stěhování sídla společnosti Square Enix do nových prostor, které mu nevyhovovaly. Se Square Enix v roce 2005 spolupracoval na hudbě k filmu a navrhl i úvodní melodii k nové Final Fantasy XII. K sérii se naplno vrátil až ve Final Fantasy XIV v roce 2010, jejíž hudbu poprvé od časů devátého dílu zkomponoval zcela sám. Nabídku od Square Enixu měl už na XIII, ale upřednostnil raději 14. díl.\n\nSpolupráci navázal i se studiem Mistwalker, jež vedl jeho dlouholetý kolega ze Square Hironobu Sakaguči, kde komponoval hudbu k titulům \"Blue Dragon,\" \"Lost Odyssey a Away Shuffle Dungeon.\" V dalších letech pracoval i na dalších projektech jiných vývojářských studií. Po rozpadu The Black Mages s dalšími bývalými členy této skupiny založil v roce 2011 skupinu Earthbound Papas, která navazuje na předešlou práci.\n\nV roce 2012 také přišlo prestižní ocenění, když jeho píseň o postavě z Final Fantasy VII jménem Aerith (Aerith Theme) získala 16. příčku v hlasování o nejlepší klasickou melodii hitparády britského rádia Classic FM, jež vysílá do celého světa. O rok později se jeho hudba posunula dokonce na třetí příčku.\n\n"}
{"id": "873272", "url": "https://cs.wikipedia.org/wiki?curid=873272", "title": "Kanton Les Avirons", "text": "Kanton Les Avirons\n\nKanton Les Avirons ( ) byl francouzský kanton v departementu Réunion v regionu Réunion. Zrušen byl při reformě francouzských kantonů v roce 2014. Tvořila ho pouze obec Les Avirons.\n"}
{"id": "873274", "url": "https://cs.wikipedia.org/wiki?curid=873274", "title": "Kanton Entre-Deux", "text": "Kanton Entre-Deux\n\nKanton Entre-Deux ( ) byl francouzský kanton v departementu Réunion v regionu Réunion. Tvořila ho pouze obec Entre-Deux. Zrušen byl při reformě francouzských kantonů v roce 2014.\n"}
{"id": "873275", "url": "https://cs.wikipedia.org/wiki?curid=873275", "title": "Kanton L'Étang-Salé", "text": "Kanton L'Étang-Salé\n\nKanton L'Étang-Salé ( ) je francouzský kanton v departementu Réunion v regionu Réunion. Po reformě francouzských kantonů z roku 2014 je tvořen obcemi L'Étang-Salé, Les Avirons a části obce Saint-Leu.\n"}
{"id": "873276", "url": "https://cs.wikipedia.org/wiki?curid=873276", "title": "Kanton Petite-Île", "text": "Kanton Petite-Île\n\nKanton Petite-Île ( ) byl francouzský kanton v departementu Réunion v regionu Réunion. Tvořila ho pouze obec Petite-Île. Zrušen byl při reformě francouzských kantonů v roce 2014.\n"}
{"id": "873278", "url": "https://cs.wikipedia.org/wiki?curid=873278", "title": "Kanton Saint-Philippe", "text": "Kanton Saint-Philippe\n\nKanton Saint-Philippe ( ) byl francouzský kanton v departementu Réunion v regionu Réunion. Tvořila ho pouze obec Saint-Philippe. Zrušen byl při reformě francouzských kantonů v roce 2014.\n"}
{"id": "873280", "url": "https://cs.wikipedia.org/wiki?curid=873280", "title": "Kanton Saint-Joseph-1", "text": "Kanton Saint-Joseph-1\n\nKanton Saint-Joseph-1 ( ) byl francouzský kanton v departementu Réunion v regionu Réunion. Tvořila ho pouze část města Saint-Joseph. V roce 2014 byl v rámci reformy francouzských kantonů sloučen s kantonem Saint-Joseph-2 do nově ustanoveného kantonu Saint-Joseph.\n"}
{"id": "873282", "url": "https://cs.wikipedia.org/wiki?curid=873282", "title": "Kanton Saint-Joseph-2", "text": "Kanton Saint-Joseph-2\n\nKanton Saint-Joseph-2 ( ) byl francouzský kanton v departementu Réunion v regionu Réunion. Tvořila ho pouze část města Saint-Joseph. V roce 2014 byl v rámci reformy francouzských kantonů sloučen s kantonem Saint-Joseph-1 do nově ustanoveného kantonu Saint-Joseph.\n"}
{"id": "873283", "url": "https://cs.wikipedia.org/wiki?curid=873283", "title": "Kanton Saint-Louis-1", "text": "Kanton Saint-Louis-1\n\nKanton Saint-Louis-1 ( ) je francouzský kanton v departementu Réunion v regionu Réunion. Tvoří ho pouze část města Saint-Louis.\n"}
{"id": "873284", "url": "https://cs.wikipedia.org/wiki?curid=873284", "title": "Kanton Saint-Louis-2", "text": "Kanton Saint-Louis-2\n\nKanton Saint-Louis-2 ( ) je francouzský kanton v departementu Réunion v regionu Réunion. Tvoří ho část města Saint-Louis a obce Entre-Deux a Cilaos.\n"}
{"id": "873285", "url": "https://cs.wikipedia.org/wiki?curid=873285", "title": "Kanton Saint-Louis-3", "text": "Kanton Saint-Louis-3\n\nKanton Saint-Louis-3 ( ) byl francouzský kanton v departementu Réunion v regionu Réunion. Tvořila ho pouze část města Saint-Louis a obec Cilaos. Zrušen byl při reformě francouzských kantonů v roce 2014.\n"}
{"id": "873290", "url": "https://cs.wikipedia.org/wiki?curid=873290", "title": "Kanton Saint-Pierre-1", "text": "Kanton Saint-Pierre-1\n\nKanton Saint-Pierre-1 ( ) je francouzský kanton v departementu Réunion v regionu Réunion. Tvoří ho pouze část města Saint-Pierre.\n"}
{"id": "873291", "url": "https://cs.wikipedia.org/wiki?curid=873291", "title": "Kanton Saint-Pierre-2", "text": "Kanton Saint-Pierre-2\n\nKanton Saint-Pierre-2 ( ) je francouzský kanton v departementu Réunion v regionu Réunion. Tvoří ho pouze část města Saint-Pierre.\n"}
{"id": "873292", "url": "https://cs.wikipedia.org/wiki?curid=873292", "title": "Kanton Saint-Pierre-3", "text": "Kanton Saint-Pierre-3\n\nKanton Saint-Pierre-3 ( ) je francouzský kanton v departementu Réunion v regionu Réunion. Tvoří ho obec Petite-Île a části měst Saint-Pierre a Saint-Joseph.\n"}
{"id": "873294", "url": "https://cs.wikipedia.org/wiki?curid=873294", "title": "Kanton Saint-Pierre-4", "text": "Kanton Saint-Pierre-4\n\nKanton Saint-Pierre-4 ( ) byl francouzský kanton v departementu Réunion v regionu Réunion. Tvořila ho pouze část města Saint-Pierre. Zrušen byl při reformě francouzských kantonů v roce 2014.\n"}
{"id": "873296", "url": "https://cs.wikipedia.org/wiki?curid=873296", "title": "Kanton Le Tampon-1", "text": "Kanton Le Tampon-1\n\nKanton Le Tampon-1 ( ) je francouzský kanton v departementu Réunion v regionu Réunion. Tvoří ho pouze část města Le Tampon.\n"}
{"id": "873297", "url": "https://cs.wikipedia.org/wiki?curid=873297", "title": "Kanton Le Tampon-2", "text": "Kanton Le Tampon-2\n\nKanton Le Tampon-2 ( ) je francouzský kanton v departementu Réunion v regionu Réunion. Tvoří ho pouze část města Le Tampon.\n"}

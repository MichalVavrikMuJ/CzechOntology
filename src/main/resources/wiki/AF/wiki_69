{"id": "905653", "url": "https://cs.wikipedia.org/wiki?curid=905653", "title": "Emil Hanzelka", "text": "Emil Hanzelka\n\nEmil Hanzelka (29. březen 1886, Kopřivnice – 26. leden 1973, Kopřivnice) byl zakladatel Lašského muzea v Kopřivnici, okresní konzervátor a památkový referent, předseda Československého červeného kříže, funkcionář Sokola, zakladatel a dlouholetý předseda kopřivnického odboru Klubu českých turistů.\n\nNarodil se v Kopřivnici 29. března 1886 vyučenému kováři, zámečníkovi Vincenci Hanzelkovi a jeho ženě Marii, která pocházela z chudé větve fojtského rodu Šustalů. Obecnou školu absolvoval s vynikajícím prospěchem. Po absolvování obecné školy navštěvoval měšťanskou školu v Příboře a v roce 1900 nastoupil jako zámečnický učeň do zdejší kovárny. Po vyučení odešel studovat na průmyslovou školu do Brna. V roce 1907 nastoupil jako mistr lisovny v kopřivnické automobilce Tatra, kde působil až do roku 1919, kdy toto místo opustil a začal se věnovat obchodu, který převzala jeho manželka Ema po svém otci Josefu Čapkovi. Po založení Lašského muzea v Kopřivnici ho vedl až do svých pětaosmdesáti let.\n\nDne 8. května 1915 se v Kopřivnici oženil s Emmou Čapkovou, povoláním účetní (1887–??).\n\nJeho první snaha na vybudování muzea v Kopřivnici proběhla v meziválečném období, ale než mohla dojít k naplnění, přišla druhá světová válka. Po skončení druhé světové války požádal národní výbor o přidělení zkonfiskované vily po vnucích zakladatele kopřivnické automobilky Tatra Josefu a Maxi Šustalových. Základ muzea tvořila expozice památných a starožitných předmětů, zkameněliny, památky z dřevěného kostela, kopřivnická majolika. Muzeum bylo otevřeno 24. srpna 1947 v rámci oslavy 50 let výroby automobilů v Kopřivnici. V 50. letech zachránil samostatnost kopřivnického muzea zdůrazněním jeho průmyslové stránky větší specializací na automobily a začleněním muzea do podniku Tatra. Emil Hanzelka tak položil základy dnešní podoby muzejnictví v Kopřivnici. V expozicích se věnoval automobilové a vlastivědné historii stejně jako slavným rodákům.\n\nOkruh jeho zájmů nepatřil pouze Kopřivnici, ale rozšiřoval se i na vzdálenější okolí. Během působení jako okresní konzervátor a památkový referent v 50. letech minulého století zachránil dnešní ráz Štramberku s jeho dřevěnicemi, věnoval pozornost záchraně a renovaci rodného domu Georga Mendela v Hynčicích, zasloužil se o pamětní desku na rodném domě Kristiána Davida v Ženklavě, díky jeho úsilí byl zachráněn rodný dům Sigmunda Freuda v Příboře nebo zámek v Nové Vsi. Pro klub turistů koupil za symbolickou cenu zříceninu hradu Starý Jičín od hraběnky Deymové. Zasloužil se také o stavbu českých menšinových škol v poněmčených obcích v regionu Novojičínska v době po první světové válce (Ženklava, Butovice, Bartošovice, Nová Horka). Inicioval a dohlížel na archeologické práce na hradě Šostýn a na keltském sídlišti v okolí Šutyrovy studánky.\n\nV archivu Muzea Fojtství v Kopřivnici jsou uloženy na tři stovky pořadačů regionálně historických archiválií, které nashromáždil Emil Hanzelka. Nashromáždil také velké množství hmotných památek, část starožitností získal darem nebo koupil od místních lidí. Po válce se mu podařilo zachránit některé kousky z majetku odsunutých Němců. Velmi cennou částí jeho odkazu je například herbář, sbírka fosilií, velké množství fotografií dnes již zaniklé Kopřivnice. Zachoval také písně, pohádky a pověsti Kopřivnicka, které zapisoval v původním dialektu, který dnes už vymizel.\n\nMezi lety 1980–1995 vydal Městský národní výbor v Kroměříži publikaci z pozůstalosti Emila Hanzelky \"Kopřivnice a její život v minulosti\".\n\nV srpnu 2008 bylo Emilu Hanzelkovi uděleno čestné občanství města Kopřivnice.\n\n"}
{"id": "905654", "url": "https://cs.wikipedia.org/wiki?curid=905654", "title": "Rudolf Scheuer", "text": "Rudolf Scheuer\n\nRudolf Scheuer [\"šojer\"] (* 12. listopadu 1934 Ostrava) je bývalý československý hráč ledního hokeje.\n"}
{"id": "905655", "url": "https://cs.wikipedia.org/wiki?curid=905655", "title": "Enečtina", "text": "Enečtina\n\nEnečtina (Onaj bazaan) je samojedský jazyk užívaný etnickou skupinou lidí žijící ve středním Rusku v Krasnojarském kraji a v okolí řeky Jenisej. Tito lidé si říkají Enci. Význam názvu etnika \"Enci\" pochází ze slova onaj – opravdový. Tudíž Enci jsou \"lidské bytosti\". Pod tímto etnonymem byli zmíněni ruským badatelem G. Prokofjevem v roce 1937. Dříve byli Enci označováni za Jenisejské Samojedy. Enečtina se dělí na 2 dialekty: severní – tundrový (somatu) a jižní – lesní (bej). Tyto dialekty se mohou považovat za dva samostatné jazyky, ale jsou si navzájem podobné. Známá je také karatsinská enečtina, kterou používá pár kmenů. Většina Enců je bilingvní nebo trilingvní. Enečtina je jazyk na pokraji vymření. V současné době se počty mluvčích odhadují na 40-70.\n\nOrtografii vytvořil v roce 1986 Rus N. Těreščenko. Jedná se o cyrilici, obohacenou o tři znaky , and . V enečtině vyšly tři knihy, včetně enecko-ruského slovníku. Ovšem není známa míra užití mezi obyvateli.\n\nSkloňování: Enečtina využívá systému sedmi pádů, tří osob, tří čísel a tří deklinačních typů.\n\nPády: nominativ, genitiv, akuzativ, dativ, lokativ, ablativ, prolativ\n\nČíslo: singulár, duál a plurál \n\nDeklinační typy: 1.lata 2.ennetje' 3.oddi\" (závisí na zakončení slova)\n\nPřehled:\n\nSingulár\nDuál\n\nPlurál \n\nPřehled všech sufixů\n\n\"d'ohodè ńeδu arumumbi\", tuδuku nol'kut' péubi\", tuδuku ot' péubi\"\"\n\nTelata sobů byla velká, dívala se na houby, začala jíst houby\n\nV enečtině vyšly tři knihy: Rusko-enecký slovník, Evangelium podle Lukáše a \"Malá sbírka folklóru\". V oblasti Tajmyru občas vycházejí enecky psané noviny a funguje rádiové vysílání v enečtině.\nEnecko-anglický slovník\n\n"}
{"id": "905656", "url": "https://cs.wikipedia.org/wiki?curid=905656", "title": "Kanton Brécey", "text": "Kanton Brécey\n\nKanton Brécey ( ) byl francouzský kanton v departementu Manche v regionu Dolní Normandie. Tvořilo ho 15 obcí. Zrušen byl po reformě kantonů 2014.\n\n"}
{"id": "905657", "url": "https://cs.wikipedia.org/wiki?curid=905657", "title": "Kanton Ducey", "text": "Kanton Ducey\n\nKanton Ducey ( ) by francouzský kanton v departementu Manche v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "905658", "url": "https://cs.wikipedia.org/wiki?curid=905658", "title": "Kanton Granville", "text": "Kanton Granville\n\nKanton Granville ( ) je francouzský kanton v departementu Manche v regionu Normandie. Po reformě kantonů v roce 2014 je tvořen 4 obcemi, do té doby sestával z 7 obcí.\n\n"}
{"id": "905661", "url": "https://cs.wikipedia.org/wiki?curid=905661", "title": "Kanton Isigny-le-Buat", "text": "Kanton Isigny-le-Buat\n\nKanton Isigny-le-Buat ( ) je francouzský kanton v departementu Manche v regionu Normandie. Po reformě kantonů v roce 2014 je tvořen 35 obcemi, do té doby sestával pouze z města Isigny-le-Buat.\n"}
{"id": "905662", "url": "https://cs.wikipedia.org/wiki?curid=905662", "title": "Kanton Juvigny-le-Tertre", "text": "Kanton Juvigny-le-Tertre\n\nKanton Juvigny-le-Tertre ( ) byl francouzský kanton v departementu Manche v regionu Dolní Normandie. Tvořilo ho devět obcí. Zrušen byl po reformě kantonů 2014.\n\n"}
{"id": "905664", "url": "https://cs.wikipedia.org/wiki?curid=905664", "title": "Kanton La Haye-Pesnel", "text": "Kanton La Haye-Pesnel\n\nKanton La Haye-Pesnel ( ) byl francouzský kanton v departementu Manche v regionu Dolní Normandie. Tvořilo ho 15 obcí. Zrušen byl po reformě kantonů 2014.\n\n"}
{"id": "905667", "url": "https://cs.wikipedia.org/wiki?curid=905667", "title": "Kanton Mortain", "text": "Kanton Mortain\n\nKanton Mortain ( ) byl francouzský kanton v departementu Manche v regionu Dolní Normandie. Tvořilo ho 10 obcí. Zrušen byl po reformě kantonů 2014.\n\n"}
{"id": "905671", "url": "https://cs.wikipedia.org/wiki?curid=905671", "title": "Diskografie Hanny Pakarinen", "text": "Diskografie Hanny Pakarinen\n\nNásledující výčet je kompletní diskografie každého alba a singlu vydaného finskou pop/pop-rockovou hudební umělkyní Hannou Pakarinen.\n\n\n\n\n\n\n\n"}
{"id": "905674", "url": "https://cs.wikipedia.org/wiki?curid=905674", "title": "Natalja Gorbaněvská", "text": "Natalja Gorbaněvská\n\nNatalja Jevgeňjevna Gorbaněvská, : (26. května 1936 Moskva – 29. listopadu 2013 Paříž) byla ruská básnířka, disidentka a účastnice demonstrace na Rudém náměstí v srpnu 1968.\n\nRoku 1964 vystudovala překladatelství na Petrohradské státní univerzitě, pracovala jako knihovnice a překladatelka a vydávala významný samizdatový časopis \"Kronika běžných událostí\" (Хроника текущих событий). 25. srpna 1968 byla jednou z osmi protestujících na Rudém náměstí proti okupaci Československa. Byla zatčena a v prosinci 1969 nuceně umístěna do psychiatrické léčebny s diagnózou schizofrenie. Tuto praxi tzv. „psychušek“ sama popsala v článku „Bezplatná lékařské péče“.\n\nRoku 1973 jí Joan Baez věnovala píseň „Natalia“. Dne 17. prosince 1975 odjela do Paříže, kde žila až do své smrti v roce 2013. Pracovala v redakci ruských časopisů \"Kontinent\" a \"Russkaja mysl\". Po roce 1989 několikrát navštívila Prahu, vystupovala v rozhlase a v televizi a dostala pamětní medaili Karla Kramáře. Roku 2005 získala polské státní občanství, roku 2008 obdržela Cenu Spirose Vergose na Pražském festivalu spisovatelů a čestný doktorát univerzity v polském Lublinu. 25. srpna 2013 se účastnila vzpomínkové akce na Rudém náměstí pri příležitosti 45. výročí protestu. Akce byla rozehnána policií a 10 účastníků bylo zadrženo, samotná Gorbaněvská však nikoliv. Během návštěvy Prahy byla dne 22. října 2013 vyznamenána Zlatou medailí Univerzity Karlovy v Praze. Zemřela 29. listopadu téhož roku ve svém domově v Paříži.\n\nDne 28. října 2014 jí český prezident Miloš Zeman udělil in memoriam medaili Za zásluhy I. stupně, když ocenění zvažoval již o rok dříve ještě za jejího života. Na podzim 2014 po ní byla pojmenována jedna pražská soukromá jazyková škola.\n\n\n\n"}
{"id": "905676", "url": "https://cs.wikipedia.org/wiki?curid=905676", "title": "WEDOS Internet", "text": "WEDOS Internet\n\nWEDOS Internet, a.s. (zkratka z WEbhosting, DOmény, Servery) je webhostingová firma se sídlem v Hluboké nad Vltavou. Většinovým akcionářem je Josef Grill, který už dříve vybudoval společnost P.E.S. consulting, s.r.o. (pod značkou FORPSI), kterou v roce 2005 prodal Italské společnosti Aruba.\n\nMimo webhostingu společnost zkouší prorazit i s obrovskými datovými úložišti pro vývojáře a firmy.\n\nSpolečnost byla založena v roce 2010. Celý proces budování datacentra a spuštění služeb probíhal formou reality show. Zájemci tak mohli sledovat, jak se připravují prostory, buduje chlazení anebo umísťují samotné servery.\n\nWEDOS už od začátku postavil svou strategii na ekologicky úsporných serverech Fujitsu a procesorech Intel XEON 5600.\n\n14. 4. 2013 společnost prohlásila, že je největším poskytovatelem aktivních webhostingových služeb v ČR. V prohlášení se opřela o počet MX záznamů v DNS u jednotlivých domén podle statistik CZ.NIC, které porovnávala s konkurenty. Před ní byla služba Google a Ignum. Google neposkytoval webhosting, ale umožňoval uživatelům služby Gmail nastavit si vlastní doménu. Ignum přiřazovalo automaticky ke všem doménám MX záznam. K tomuto datu byla společnost také pátým největším registrátorem domén .cz.\n\n13. 5. 2013 se společnost WEDOS stala největším provozovatelem mailhostingů na doménách .cz ze všech českých webhostingových firem.\n\nZačátkem února 2019 se společnost WEDOS stala největším webhostingem v ČR a rovněž největším registrátorem domén .cz.\n"}
{"id": "905680", "url": "https://cs.wikipedia.org/wiki?curid=905680", "title": "Pavel Litvinov", "text": "Pavel Litvinov\n\nPavel Litvinov rusky Павел Михайлович Литвинов (* 6. července 1940, Moskva) je ruský fyzik, disident a účastník demonstrace na Rudém náměstí v srpnu 1968.\n\nNarodil se jako vnuk Stalinova ministra zahraničních věcí Maxima Litvinova, v rodině bolševické elity. V dětství byl nadšeným obdivovatelem J. V. Stalina, teprve po jeho smrti 1953 a po návratu přátel z Gulagu vystřízlivěl. Po studiu přednášel na Institutu chemické technologie v Moskvě, kde se setkal se skupinou intelektuálů, kteří sledovali procesy s disidenty i samizdatovou literaturu. Oženil se s Majou, dcerou spisovatele a disidenta Lva Kopeleva. 25. srpna 1968 byl jedním z osmi protestujících na Rudém náměstí proti okupaci Československa. V říjnu téhož roku byl odsouzen k pěti letům vyhnanství v zabajkalské Čitě a po propuštění 1974 odjel přes Vídeň a Řím do USA, kde přednášel fyziku. Stále se však podílel na ruském samizdatu a obraně lidských práv.\n\nJeho syn Dima Litvinov je aktivistou společnosti Greenpeace, znám je především díky své účasti na kampani za záchranu Arktidy - tzv. kauzy arktické třicítky, která byla v roce 2013 zadržena ruskými úřady a obviněna z pirátství po pokusu obsadit ropnou plošinu Gazpromu v Pečorském moři.\n\n"}
{"id": "905681", "url": "https://cs.wikipedia.org/wiki?curid=905681", "title": "Kanton Pontorson", "text": "Kanton Pontorson\n\nKanton Pontorson ( ) je francouzský kanton v departementu Manche v regionu Normandie. Při reformě kantonů v roce 2014 byl vytvořen seskupením 24 obcí, do té doby sestával z 10 obcí. V květnu 2016 ho tvořilo 21 obcí (vzhledem k procesu slučování některých obcí).\n"}
{"id": "905682", "url": "https://cs.wikipedia.org/wiki?curid=905682", "title": "Kanton Saint-Hilaire-du-Harcouët", "text": "Kanton Saint-Hilaire-du-Harcouët\n\n27/21\nKanton Saint-Hilaire-du-Harcouët ( ) je francouzský kanton v departementu Manche v regionu Normandie. Při reformě kantonů v roce 2014 je sestaven z 27 obcí, do té doby sestával z 12 obcí. V květnu 2016 ho tvořilo 21 obcí (vzhledem k procesu slučování některých obcí).\n"}
{"id": "905686", "url": "https://cs.wikipedia.org/wiki?curid=905686", "title": "Berlin (Georgie)", "text": "Berlin (Georgie)\n\nBerlin je město Colquitt County, v Georgii, ve Spojených státech amerických. V roce 2011 žilo ve městě 590 obyvatel.\nPodle sčítání lidí v roce 2000 žilo ve městě 595 obyvatel, 196 domácností, a 145 rodin. V roce 2011 žilo ve městě 295 mužů (50,1%), a 295 žen (49,9%). Průměrný věk obyvatele je 35 let.\n"}
{"id": "905690", "url": "https://cs.wikipedia.org/wiki?curid=905690", "title": "Otis R. Bowen", "text": "Otis R. Bowen\n\nOtis R. Bowen celým jménem Otis Ray Bowen (26. února 1918 poblíž města Rochester, Indiana, USA − 3. května 2013 Donaldson, Indiana, USA) byl americký republikánský politik a v letech 1985−1986 ministr zdravotnictví Spojených států amerických ve vládě Ronalda Reagana. Předtím, v letech 1973−1981, zastával funkci guvernéra státu Indiana.\n\nV roce 1989 se přestal věnovat politice a usadil se v malém městě Bremen. Zemřel v roce 2013 v blízké vesnici Donaldson ve věku 95 let.\n"}
{"id": "905692", "url": "https://cs.wikipedia.org/wiki?curid=905692", "title": "Bethlehem (Georgie)", "text": "Bethlehem (Georgie)\n\nBethlehem je město v Barrow County, v Georgii, ve Spojených státech amerických. V roce 2011 žilo ve městě 609 obyvatel.\nPodle sčítání lidí v roce 2000 žilo ve městě 716 obyvatel, 245 domácností, a 199 rodin. V roce 2011 žilo ve městě 307 mužů (50,4%), a 302 žen (49,6%). Průměrný věk obyvatele je 36 let.\n"}
{"id": "905693", "url": "https://cs.wikipedia.org/wiki?curid=905693", "title": "Larisa Bogorazová", "text": "Larisa Bogorazová\n\nLarisa Josifovna Bogorazová, rusky \"Лариса Иосифовна Богораз-Брухман\" (8. srpna 1929 Charkov - 6. dubna 2004 Moskva) byla ruská lingvistka, disidentka a organizátorka demonstrace na Rudém náměstí v srpnu 1968.\n\nNarodila se do rodiny vysokých stranických funkcionářů a vystudovala lingvistiku v Charkově. Roku 1950 se poprvé vdala za spisovatele a pozdějšího disidenta Julia Daniela a odstěhovali se do Moskvy. Roku 1965 byl Daniel se svým přítelem Andrejem Siňavským odsouzen za spisy, které pod pseudonymem publikovali v zahraničí. L. Bogorazová napsala protestní dopis L. I. Brežněvovi a 25. srpna 1968 zorganizovala protest proti okupaci Československa na Rudém náměstí v Moskvě. Byla zatčena a odsouzena ke čtyřem letům vyhnanství v Irkutské oblasti na Sibiři, kde pracovala v dřevozpracujícím závodě. \n\nPo propuštění se rozvedla s J. Danielem a dále organizovala protesty na obranu lidských práv, byla spoluautorkou knihy „Paměť“ o stalinském teroru a přispívala do „Kroniky současných událostí“. Podruhé se vdala za disidenta A. Marčenka, který strávil ve vězeních více než 20 let. Roku 1980 byl znovu uvězněn a i když Bogorazová zorganizovala velkou kampaň za propuštění všech politických vězňů a Michail Gorbačov je roku 1987 skutečně začal propouštět, Marčenko se toho už nedožil.\n\nPo rozpadu SSSR se Larisa Bogorazová stala předsedkyní Moskevské helsinské skupiny, navštěvovala procesy a vězení a zasazovala se o dodržování lidských práv. Navštívila také Prahu a setkala se s Václavem Havlem. \n\n"}
{"id": "905694", "url": "https://cs.wikipedia.org/wiki?curid=905694", "title": "Rudolf Göbel", "text": "Rudolf Göbel\n\nRudolf Göbel (* 14. ledna 1953 Jablunkov) je duchovní a od dubna 2013 olomouckým biskupem Církve československé husitské.\n\nPo maturitě nedostal doporučení ke studiu na vysoké škole, protože jeho starší bratr emigroval. Nastoupil tedy do práce jako pomocný dělník. V letech 1972-1977 studoval stomatologický směr Lékařské fakulty Univerzity Palackého v Olomouci. Po promoci a vojenské službě pracoval jako stomatolog. \n\nDo Církve československé husitské vstoupil v roce 1988. V letech 1990-1995 studoval na Husitské teologické fakultě Univerzity Karlovy v Praze. V červnu 1993 přijal jáhenské svěcení a nastoupil do duchovenské služby v Náboženské obci v Ostravě-Svinově, kde působil i po přijetí kněžského svěcení v roce 1996. Od roku 2004 je farářem v Ostravě-Michálkovicích. Olomouckou diecézi zastupuje i v církevním zastupitelstvu. Je ženatý a má dvě dospělé dcery. Po dvou funkčních obdobích olomoucké biskupky Jany Šilerové se 6. dubna 2013 stal jejím nástupcem v úřadu. Do úřadu byl uveden 28. dubna 2013. \n\n\n"}
{"id": "905695", "url": "https://cs.wikipedia.org/wiki?curid=905695", "title": "Kanton Saint-James", "text": "Kanton Saint-James\n\nKanton Saint-James ( ) byl francouzský kanton v departementu Manche v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "905696", "url": "https://cs.wikipedia.org/wiki?curid=905696", "title": "Between", "text": "Between\n\nBetween je město v Walton County, v Georgii, ve Spojených státech amerických. V roce 2011 žilo ve městě 297 obyvatel.\n\nPodle sčítání lidí v roce 2000 žilo ve městě 148 obyvatel, 61 domácností a 42 rodin. V roce 2011 žilo ve městě 143 mužů (48,3%), a 154 žen (51,7%). Průměrný věk obyvatele je 32 let.\n"}
{"id": "905697", "url": "https://cs.wikipedia.org/wiki?curid=905697", "title": "Grover", "text": "Grover\n\nGrover\n\n\n"}
{"id": "905698", "url": "https://cs.wikipedia.org/wiki?curid=905698", "title": "Kanton Saint-Pois", "text": "Kanton Saint-Pois\n\nKanton Saint-Pois ( ) byl francouzský kanton v departementu Manche v regionu Dolní Normandie. Tvořilo ho 10 obcí. Zrušen byl po reformě kantonů 2014.\n\n"}
{"id": "905700", "url": "https://cs.wikipedia.org/wiki?curid=905700", "title": "Havaj (obec)", "text": "Havaj (obec)\n\nHavaj je obec na Slovensku v okrese Stropkov. Leží v Laborecké vrchovině na Polianskem potoce. První zmínka o obci je z roku 1403.\n\nNa klasickém štítu leží v dolní čtvrtině na zeleném poli dvě zkřížené sekery. Nad nimi v bílém poli kouřící milíř a po jeho stranách dva zelené stromy.\nŘeckokatolický chrám Sv. Mikuláše, z roku 1825 – národní kulturní památka Slovenska.\nObec je od roku 2003 členem mikroregionu Horná Oľka\n"}
{"id": "905701", "url": "https://cs.wikipedia.org/wiki?curid=905701", "title": "Kanton Sartilly", "text": "Kanton Sartilly\n\nKanton Sartilly ( ) byl francouzský kanton v departementu Manche v regionu Dolní Normandie. Tvořilo ho 13 obcí. Zrušen byl po reformě kantonů 2014.\n\n"}
{"id": "905702", "url": "https://cs.wikipedia.org/wiki?curid=905702", "title": "Kanton Sourdeval", "text": "Kanton Sourdeval\n\nKanton Sourdeval ( ) byl francouzský kanton v departementu Manche v regionu Dolní Normandie. Tvořilo ho osm obcí. Zrušen byl po reformě kantonů 2014.\n\n"}
{"id": "905704", "url": "https://cs.wikipedia.org/wiki?curid=905704", "title": "Kanton Villedieu-les-Poêles", "text": "Kanton Villedieu-les-Poêles\n\nKanton Villedieu-les-Poêles ( ) je francouzský kanton v departementu Manche v regionu Normandie. Při reformě kantonů v roce 2014 byl vytvořen z 29 obcí, do té doby sestával z 10 obcí. V květnu 2016 ho tvořilo 27 obcí (vzhledem k procesu slučování některých obcí).\n"}
{"id": "905705", "url": "https://cs.wikipedia.org/wiki?curid=905705", "title": "Jaroslav Pavlů", "text": "Jaroslav Pavlů\n\nJaroslav Pavlů (* 27. prosince 1936, Třebíč) je bývalý československý hráč ledního hokeje.\n"}
{"id": "905710", "url": "https://cs.wikipedia.org/wiki?curid=905710", "title": "Mistrovství Evropy v basketbalu žen 1997", "text": "Mistrovství Evropy v basketbalu žen 1997\n\n26. mistrovství Evropy v basketbalu žen proběhlo v dnech 6. – 13. června v Maďarských městech Pécs, Budapešť\na Zalaegerszeg.\n\nTurnaje se zúčastnilo 12 týmů, rozdělených do dvou šestičlenných skupin. První čtyři družstva postoupila do Play off. Mistrem Evropy se stalo družstvo Litvy.\n Německo - Španělsko 72:71 (40:34)\n\n6. června 1997 (15:00) – Zalaegerseg\n\n6. června 1997 (17:00) – Zalaegerseg\n\n6. června 1997 (19:30) – Zalaegerseg\n\n7. června 1997 (15:00) – Zalaegerseg\n\n7. června 1997 (17:00) – Zalaegerseg\n\n7. června 1997 (19:00) – Zalaegerseg\n\n8. června 1997 (15:00) – Zalaegerseg\n\n8. června 1997 (17:00) – Zalaegerseg\n\n8. června 1997 (19:00) – Zalaegerseg\n\n10. června 1997 (15:00) – Zalaegerseg\n\n10. června 1997 (17:30) – Zalaegerseg\n\n10. června 1997 (19:30) – Zalaegerseg\n\n11. června 1997 (15:30) – Zalaegerseg\n\n11. června 1997 (17:30) – Zalaegerseg\n\n11. června 1997 (19:30) – Zalaegerseg\n Slovensko - Moldavsko 70:55 (30:32)\n\n6. června 1997 (15:00) – Pécs\n\n6. června 1997 (17:30) – Pécs\n\n6. června 1997 (19:30) – Pécs\n\n7. června 1997 (15:00) – Pécs\n\n7. června 1997 (17:00) – Pécs\n\n7. června 1997 (19:00) – Pécs\n\n8. června 1997 (15:00) – Pécs\n\n8. června 1997 (17:00) – Pécs\n\n8. června 1997 (19:00) – Pécs\n\n10. června 1997 (15:30) – Pécs\n\n10. června 1997 (17:30) – Pécs\n\n10. června 1997 (19:30) – Pécs\n\n11. června 1997 (15:30) – Pécs\n\n11. června 1997 (17:30) – Pécs\n\n11. června 1997 (19:30) – Pécs\n Německo - Rusko 74:57 (27:31)\n\n13. června 1997 (14:00) – Budapešť\n\n13. června 1997 (16:00) – Budapešť\n\n13. června 1997 (18:00) – Budapešť\n\n13. června 1997 (20:00) – Budapešť\n Slovensko - Maďarsko 81:55 (37:28)\n\n14. června 1997 (18:00) – Budapešť\n\n14. června 1997 (20:00) – Budapešť\n Litva - Slovensko 72:62 (30:29)\n\n15. června 1997 (19:00) – Budapešť\n\n Německo - Maďarsko 86:61 (42:29)\n\n15. června 1997 (17:00) – Budapešť\n Rusko - Moldavsko 76:73 (44:38)\n\n14. června 1997 (14:00) – Budapešť\n\n14. června 1997 (16:00) – Budapešť\n Španělsko - Rusko 82:77 (44:43)\n\n15. června 1997 (15:00) – Budapešť\n\n Moldavsko - Jugoslávie 66:56 (37:27)\n\n15. června 1997 (13:00) – Budapešť\n Ukrajina - Itálie 75:73 (43:41)\n\n13. června 1997 (10:00) – Budapešť\n\n13. června 1997 (12:00) – Budapešť\n Česko - Ukrajina 90:76 (50:38)\n\n14. června 1997 (12:00) – Budapešť\n\n Itálie - Bosna a Hercegovina 71:64 (32:35)\n\n14. června 1997 (10:00) – Budapešť\n"}
{"id": "905712", "url": "https://cs.wikipedia.org/wiki?curid=905712", "title": "Bishop (Georgie)", "text": "Bishop (Georgie)\n\nBishop je město v Oconee County, v Georgii, ve Spojených státech amerických. V roce 2011 žilo ve městě 225 obyvatel.\nPodle sčítání lidí v roce 2000, žilo ve městě 146 obyvatel, 57 domácností, a 38 rodin. V roce 2011 žilo ve městě 115 mužů (51,3%), a 110 žen (48,7%). Průměrný věk obyvatele je 37 let.\n"}
{"id": "905714", "url": "https://cs.wikipedia.org/wiki?curid=905714", "title": "Starokatolická farnost Krásná Lípa", "text": "Starokatolická farnost Krásná Lípa\n\nStarokatolická farnost Krásná Lípa je bývalá farnost starokatolické církve. Existovala v letech 1908–1946.\n\nV Krásné Lípě nejprve vznikla filiální obec farnosti Varnsdorf; první bohoslužby se konaly 6. dubna a oficiální založení obce 31. května 1890. Roku 1898 zde byl ustaven samostatný duchovní správce, totiž Alois Paschek, který zde působil do roku 1918 a roku 1924 se stal prvním voleným biskupem starokatolické církve v ČSR. 11. října 1908 byla filiální obec povýšena na samostatnou farnost. V letech 1918–1923 farnost spravoval Eduard Gnendinger, druhým řádným farářem byl Franz Ewald Fuchs (1923–1939). Od té doby zůstala farnost neobsazena a fakticky zanikla roku 1945 odsunem německého obyvatelstva. Zanikla 28. července 1946, kdy byl počet starokatolických farností v Československu redukován na šest.\n\nStavba starokatolického kostela (chrámu Spasitele) v Krásné Lípě začala 20. ledna 1900, byla vysvěcena 1. září 1901 a dokončena roku 1903; jednalo se o novogotickou stavbu podle návrhu Josefa J. Schmidta. V kostele se konaly i bohoslužby sboru německé evangelické církve, která v Krásné Lípě neměla vlastní kostel. Po druhé světové válce zůstal kostel ve vlastnictví starokatolické církve, byl však zabrán ke světským účelům (např. sklad benzinových nádrží), chátral a nakonec byl a roku 1971 zbořen.\n\nK farnosti náležely dvě filiální obce. Filiální obec v Rumburku vznikla již koncem roku 1879 a původně podléhala farnosti Varnsdorf, při zřízení farnosti v Krásné Lípě (tj. 11. října 1908) byla přifařena k ní a existovala do odsunu německého obyvatelstva.\n\nFiliální obec v Děčíně-Podmoklech vznikla roku 1891 sloučením místních skupin věřících konstituovaných v Podmoklech (1885), v Děčíně (1887) a v Ludvíkovicích-Folknářích (1888). Podléhala rovněž nejprve farnosti Varnsdorf a po jejím zřízení farnosti Krásná Lípa, oficiálním datem vzniku je však státní uznání 20. června 1910. Roku 1921 se z ní stala samostatná farnost Děčín-Podmokly.\n\n"}
{"id": "905717", "url": "https://cs.wikipedia.org/wiki?curid=905717", "title": "Karel Skopal", "text": "Karel Skopal\n\nKarel Skopal (* 4. ledna 1940, Brno) je bývalý československý hráč ledního hokeje.\n"}
{"id": "905720", "url": "https://cs.wikipedia.org/wiki?curid=905720", "title": "Astrud Gilberto", "text": "Astrud Gilberto\n\nAstrud Gilberto (* 29. března 1940, Salvador, Bahia, Brazílie), rodným jménem Evangelina Astrud Weinert, je brazilská zpěvačka hlavně bossa novy, samby a také jazzu a popu.\n\nNarodila se jako nejmladší ze tří sester brazilské matce a německému otci, v roce 1947 se přestěhovali do Rio de Janeira. Matka byla učitelka a amatérsky zpívala, otec vyučující cizí jazyky a literaturu v soukromí maloval. Všechny sestry v mládí hrály na klavír, nejstarší Iduna i prostřední Edda zdědily nadání pro malování a výtvarnictví kterým se později amatérsky věnovaly.\n\nV době dospívání patřila ke skupině mladých lidí do které náleželi i např. pozdější populární zpěváci, hudebníci a skladatelé Tom Jobim, Nara Leão, Carlos Lyra, Oscar Castro-Neves, Roberto Menescal a Ronaldo Bôscoli jenž se stáli později osobnostmi brazilské hudby. Tam ji byl představen i budoucí manžel João Gilberto, o 9 let starší kytarista a zpěvák, představitel populárního hudebního žánru bossa nova.\n\nV roce 1959 se za něj provdala, další rok se jím narodil syn Marcelo Gilberto a roku 1963 se rodina přestěhovala do Spojených států, kde v této době mezi některými jazzovými hudebníky vrcholilo okouzlení bossa novou a novými rytmy Ameriky i Afriky. V roce 1963 její manžel João Gilberto, všestranný hudebník Tom Jobim a hvězdný jazzový saxofonista Stan Getz nahrávali společné LP album \"Getz/Gilberto\". Astrud Gilberto dostala příležitost zazpívat ve skladbě The Girl from Ipanema druhý refrén písně v angličtině, zatímco zbytek byl zpíván v portugalštině. Píseň se stala hitem a byla rychle vydána SP deska obsahující zkrácenou verzi této písně pouze s anglickým refrénem v jejím podání. LP desce \"Getz/Gilberto\" s její nahrávkou \"Girl From Ipanema\" byla v roce 1964 udělena cena Grammy. Tak byla odstartována téměř 40letá hudební kariéra Astrud Gilberto.\n\nZačala spoluúčinkovat s kvartetem Stana Getze, cestovala s ním přes půlroku po Spojených státech i Evropě, kde zpívala bossa novu a jazzové standardy. Mezitím se v roce 1964 rozvedla a João Gilberto se vrátil do Brazílie. Astrud Gilberto již zůstala trvale ve Spojených státech i s jejich synem.\n\nPrvé sólové album \"The Astrud Gilberto Album\" bylo okamžitě bestsellerem a bylo navrženo na album roku, další její alba vycházela v pravidelných ročních intervalech. V roce 1966 nahrála s orchestrem Gila Evanse album \"Look to the Rainbow\" a s Quincy Jonesem nazpívala soundtrack k filmu \"Deadly Affair\". Hrála také ve filmech \"Get Yourself\", \"College Girl\" a \"The Hanged Man\".\n\nOd roku 1970 počala prokazovat i své skladatelské schopnosti a její písně se počaly objevovat na albech \"Astrud Gilberto Now\" a \"That Girl From Ipanema\", na kterém s ní zpíval píseň \"Far Away\" její dlouholetý idol, legendárním Chet Baker.\n\nNa počátku osmdesátých let založila vlastní sextet, kde hrál i syn basista Marcelo Gilberto, s kterým projela mnoho zemí včetně Japonska. Její skladba \"Live Today\" byla v roce 1976 oceněna na Tokijském hudebním festivalu. Album \"Astrud Gilberto Plus James Last Orchestra\" bylo posluchači i kritiky přijato obzvláště dobře. Roku 1990 společně se svými syny, Marcelo Gilberto a Gregory Lasorsa z druhého manželství, zřídili hudební vydavatelství Gregmar Productions, Inc.\n\nV roce 1995 vystupovala v House of Blues v Los Angeles a v Jazz Café v Londýně. Roku 1996 nazpívala s britským zpěvákem Georgem Michaelem pro LP \"Red Hot & Rio\" duet bossa novy \"Desafinado\", skladby ve své době téměř stejně populární jako \"Girl From Ipanema\". Duet byl o čtyři roky později zařazen i na album \"Best of George Michael\". V roce 1996 nazpívala svou skladbu na album \"Eden\", které vydal francouzský zpěvák Etienne Daho. Na konci roku 1997 vydala studiové album \"Temperance\", na které jsou, až na jeden americký standard, její vlastní písně. Aktivně vystupovala až do roku 2001, kdy v 61 letech zakončila pěveckou dráhu. V roce 2002 ještě vydala album \"Jungle\", na kterém je mj. deset jejích nových skladeb.\n\nNerada vzpomíná na rok 1965, kdy při vystoupení na koncertě v São Paulo nebyla brazilským publikem nijak vřele přijata a následná kritika byla tak nepříznivá a místní tisk o ní napsal tolik nepěkných zvěstí, že se rozhodla již nikdy v rodné Brazílii nevystoupit. Tento slib dodržela.\n\nPoznámka:\n\nAstrud Gilberto byla roku 2002 zařazena do Dvorany slávy latinsko-americké hudby \"International Latin Music Hall of Fame\".\n\nPodle vlastního vyjádření žije nyní nejraději v ústraní a nerada dává interview, ráda se však schází a komunikuje se svou rodinou a přáteli. V současnosti se věnuje malířství a umělecké grafice, podporuje ochranu zvířat.\n\nOriginální nahrávky:\n\nKompilace:\n\nNahrávky s jinými umělci:\n\n\n"}
{"id": "905722", "url": "https://cs.wikipedia.org/wiki?curid=905722", "title": "Seznam plemen holubů", "text": "Seznam plemen holubů\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n"}
{"id": "905723", "url": "https://cs.wikipedia.org/wiki?curid=905723", "title": "Povodí Berounky", "text": "Povodí Berounky\n\nPovodí Berounky je povodí řeky 3. řádu a je součástí povodí Vltavy. Tvoří je oblast, ze které do řeky Berounky přitéká voda buď přímo nebo prostřednictvím jejich přítoků resp. zdrojnic. Jeho hranici tvoří rozvodí se sousedními povodími. Na severu je to povodí Ohře, na východě povodí menších levostranných přítoků Vltavy. Na jihovýchodě je to povodí Otavy a na jihozápadě povodí Dunaje. Nejvyšším bodem povodí je s nadmořskou výškou 1343 m Jezerní hora v Železnorudské hornatině na Šumavě. Rozloha povodí je 8855,1 km², z čehož 8819,1 km² se nachází na území Česka a zbývajících 36 km² na území Německa.\n\nSprávou povodí se zabývá státní podnik Povodí Vltavy závod Berounka.\n\n Labe a jeho povodí\n"}
{"id": "905726", "url": "https://cs.wikipedia.org/wiki?curid=905726", "title": "Vladimír Šubrt", "text": "Vladimír Šubrt\n\nVladimír Šubrt (* 14. ledna 1940, Brno) je bývalý československý hráč ledního hokeje.\n"}
{"id": "905727", "url": "https://cs.wikipedia.org/wiki?curid=905727", "title": "Pařížští Mohykáni", "text": "Pařížští Mohykáni\n\nPařížští Mohykáni (1854-1855, \"Les Mohicans de Paris\") je nejrozsáhlejší román francouzského spisovatele Alexandra Dumase staršího, který napsal ve spolupráci s Paulem Bocagem (1824-1890). Jde o román romantický, dobrodružný, historický, milostný a policejní a často je vydáván ve dvou částech:\n\nPodle literárních historiků má román v sobě něco ze Stendhala, něco z Balzaca a také něco z Victora Huga. Jeho název připomíná román \"Les Mystères de Paris\" (Tajnosti pařížské) Eugèna Suea, jehož hlavní hrdina princ Rudolf je poněkud podobný Salvatorovi, Slovo Mohykán je slangový výraz pro pařížskou spodinu (obdobně jako Apač nebo Huron). Z románu také pochází slavná francouzská fráze \"Cherchez la femme\" (Za vším hledej ženu).\nRomán se odehrává v roce 1827 (pouze epilog v roce 1830) a líčí francouzskou společnost v období končící Restaurace Bourbonů, tj. v předvečer Červencové revoluce v roce 1830, která vedla k pádu Bourbonské dynastie. Historickým jádrem románu jsou jednak snahy vrátit na francouzský trůn Napoleonova syna Napoleona II., vévodu zákupského známého pod přezdívkou Orlík (francouzsky: L’Aiglon = syn orla), jednak volby ve Francii v roce 1827, které sice vyhráli liberálové, chránící dosažené občanské svobody, ale jejichž výsledky odmítl král Karel X. zcela respektovat a jmenoval premiérem Jeana Baptistu Sylvèra Gaye, vikomta de Martignac, který byl zčásti liberálem a zčásti podporoval monarchisty.\n\nHned na počátku románu se seznámíme s tajemným Salvatorem, který vystupuje navenek v roli veřejného posluhy, ale ve skutečnosti je to šlechtic, bonapartista a vůdce tajné organizace karbonářů, která si klade za cíl svrhnout krále Karla X. a obnovit Francouzské císařství. Jeho hlavním protihráčem je šéf pařížské policie Jackal (což znamená Šakal), který bez jakýchkoliv skrupulí slouží zkorumpované vládě a pomocí rozbujelé sítě konfidentů a policejních provokací ovládá celé město. Podaří se mu dokonce zabránit útěku Napoleonova syna Orlíka ze Schönbrunnu ve Vídni a tím karbonářské spiknutí zmaří.\n\nV románu se postupně prolíná několik příběhů, ve kterých vystupují postavy z nejrůznějších společenských vrstev (od pobudů, nádeníků a prostitutek až po nejvyšší aristokracii, a které se týkají loupeží, vražd, cizoložství i incestu (otec si vzal za manželku vlastní dceru kvůli jejímu bohatství, protože nikdo o jeho otcovství nevěděl).\n\nHlavním příběhem knihy je příběh kněze Dominika a jeho otce, bonapartisty Gaetana Sarrantiho. Ten je neprávem obviněn z loupeže a vraždy dvou dětí a odsouzen k smrti. Jackal skutečného pachatele zná, nemá však zájem na jeho odhalení z politických důvodů, protože vláda dává přednost tomu, aby byl jako sprostý vrah odsouzen bonapartista nepohodlný režimu svým smýšlením. Sarrantiho syn, kněz Dominik, vyslechne zpověď skutečného vraha, boháče a zdánlivého filantropaa Gérarda Tardieua, který se domnívá, že zakrátko zemře a dává Dominikovi právo zpověď po své smrti zveřejnit (podle zpovědi zavraždil Gérard děti svého zemřelého bratra kvůli dědictví).\n\nGérard je však vyléčen a zakáže Dominikovi zpověď zveřejnit. Protože Dominik musí zachovat zpovědní tajemství, vyprosí si od krále Karla X. odložení popravy a odjíždí do Říma požádat papeže Lva XII. o zproštění této povinnosti. Mezitím Salvator za pomoci svých přátel (básníka Jeana Roberta, malíře Petra Herbela, učitele Justina Corbyho a lékaře Ludvíka) obstarává o Sarrantiho nevinně důkaz za důkazem, ale ten je pokaždé za vydatné pomoci policie odstraněn. Salvator se proto rozhodl, že pomůže Sarrantimu z vězení uprchnout.\n\nS tímto policejním příběhem se proplétá několik (i tragických) milostných příběhů, z nichž nejdůležitější je příběh Salvatorova přítele Justina a dívky Míny, kterou unese markýz Loredan de Valgeneuse za pomoci své sestry Zuzany, která se vydávala za Míninu přítelkyni.\n\nProtože Dominik v Římě u papeže neuspěl a nedokázal Gérarda přesvědčit, aby se přiznal, probodl jej dýkou, aby mohl jeho zpověď zveřejnit. Poté král Karel X. Sarrantiho omilostnil, takže snaha Salvatora pomoci mu k útěku byla již zbytečná. Král dal milost i Dominikovi, který se pak rozhodl stát se almužníkem vězňů na galejích.\n\nSalvatorovi se také podaří vyrvat Mínu ze spárů markýze Loredana de Valgeneuse, kterého zdrtí odhalením, že je ve skutečnosti Konrád de Valgeneuse, za mrtvého považovaný skutečný dědic jmění jejich otce. Loredan je pak zastřelen v souboji manželem ženy, kterou obtěžuje. Jeho sestra Zuzana prchne se svým milencem Camillem de Rozan, který je již ženat. Jeho manželka je objeví a spáchá ze zoufalství sebevraždu. Když se tomu Zuzana vysmívá, Camille jí ve vzteku uškrtí.\n\nV epilogu románu se dozvíme, že Salvator patřil k těm, kteří 29. července roku 1830 během tzv. Červencové revoluce, která vynesla na francouzský trůn Ludvíka Filipa Orleánského, vztyčili nad Tuileriemi trikolóru, znak republikánů.\n\n\n"}
{"id": "905729", "url": "https://cs.wikipedia.org/wiki?curid=905729", "title": "Ivo Winkler", "text": "Ivo Winkler\n\nIvo Winkler (* 29. srpna 1940, Brno) je bývalý československý hráč ledního hokeje.\n"}
{"id": "905730", "url": "https://cs.wikipedia.org/wiki?curid=905730", "title": "Dogoni", "text": "Dogoni\n\nDogoni jsou etnická skupina, která obývá skalní masiv zvaný útes Bandiagara v Mali. Počet příslušníků tohoto kmene se pohybuje kolem 200 000. Prostor, který obývají, je zařazen mezi světové dědictví UNESCO (3273 km² území okolo útesu Bandiagara). V oblasti obývané Dogony žijí i další kmeny, jako jsou Bambarové a Peulové. Úředním jazykem v Mali je francouzština, Dogoni však používají svůj vlastní jazyk.\n\nJednou ze zajímavostí v životě tohoto kmene jsou dogonské tance doprovázené průvodem masek. Průvody masek se konají u příležitosti všech náboženských obřadů. Každý rok mezi květnem a červnem slaví Dogoni Bulo. Je to svátek, který zahajuje začátek období dešťů a pěstování prosa. V únoru a dubnu probíhají pohřební obřady, při kterých Dogoni uctívají památku svých předků. Nejdůležitějším svátkem je Sigi, slaví se každých 60 let a je oslavou objevení hvězdy Sirius B. Pokud má nějaký Dogon to štěstí a zúčastní se více než jednoho Sigi, je považován za uznávaného znalce tohoto svátku.\n\nPrůvod masek za doprovodu hudby je pořádán také při dalších důležitých událostech, jako jsou svatby, pohřby, úspěšná sklizeň úrody atd. Hudební doprovod je tvořen především různými druhy bubnů, píšťalami a zpěvem několika osob.\n\nHlavním dogonským bohem je Amma, tvůrce všeho. Podle známého mýtu zaznamenaného Marcelem Griauldem se Amma miloval s bohyní Zemí, ale překážel mu při tom její klitoris – obrovské termitiště. Proto zplodil jen nepovedeného potomka – pouštní lišku, která bude napříště tricksterem a původcem různých nesnází. Amma poté termitiště odstranil, čímž zavedl rituál ženské obřízky, a terpve nyní dokázal zplodit lidské bytosti, žena přišla na svět dříve než muž. Ammovým poslem byl \"Nommo\", vodní bytost připomínající člověka s rybím ocasem, která údajně přišla z hvězdy Siria a naučila Dogony uměním, řemeslům a znalostem o světě. Nommo někdy bývá ztotožňován s kapustňákem senegalským, ale v mýtech se často proměňuje v člověka nebo různá zvířata. \n\nV každé dogonské vesnici vládne rada starších, v čele s \"hogonem\", duchovním vůdcem. Jen tyto zasvěcené osoby vědí, kde se nachází tajná skrýš, ve které by měly být ukryty všechny tajemné předměty dogonské historie. Tyto záhadné amulety by mohly prozradit, kde Dogoné získali tolik vědomostí o vesmíru. Hvězdy, které západní astronomové objevili teprve před pár lety, Dogoni znají nejspíše už tisíce let. Nemají žádné moderní vybavení ani knihy, díky kterým by získávali své vědomosti. Vše, co znají, se dozvěděli od svých předků.\n\nMuži v tomto kmeni zastávají práce na poli a ženy se starají o domácnost. Mužská i ženská obřízka je pro ně nezbytná, pokud by nebyli obřezáni, nejsou považováni za dospělé. Dogoni mají hodně speciálních staveb. Patří k nim poradní síně, kde muži řeší kmenové záležitosti, dále věžovité sýpky na ukládání potravy a majetku (zvlášť pro muže a ženy), mají také speciální domy pro obřezané muže a pro ženy, které mají menstruaci. Menstruace označuje plodnost ženy, proto jsou muži pyšní, když svojí manželku vidí u tohoto domu pro ženy.\n\nNejvýraznější oblečení nosí Dogoni při oslavách. Muži mají převážně růžové třásňové sukně se šlemi z přírodních provázků a ženy mají šaty celé z třásní ve stejné barvě jako mužské sukně. Barvy třásní na sukních a šatech se liší podle oblasti. Na hlavách nosí zajímavé masky vyřezávané ze dřeva nebo proutěné škrabošky, které jsou vyrobeny ze stejného materiálu jako pánské šle.\n\nKdyž se zrovna nic neslaví Dogoni se oblékají do obyčejného “moderního oblečení” nebo různě barevných dlouhých hábitů (dlouhé šaty s dlouhým rukávem). Občas nosí šátky, turbany nebo čapky, aby se skryli před ostrým sluncem.\n\nDomy, ve kterých Dogoni bydlí, jsou opravdu zajímavé. Stavby jsou postaveny na úpatí hory z bahna a písku, jsou vyzdobeny trojúhelníkovými vzory a mají slaměné střechy, které svým tvarem připomínají čarodějnický klobouk. Díky své pískové barvě se stavby téměř ztrácí na úpatí hory. Nejvyšší vrchol stoupá až do výšky 1 115 metrů, jeho stráně byly ideální pro stavbu vesnic.\n\nCentrem dogonské říše je město Sanghy, v minulosti to bylo město Kani Kombole, dalšími vesnicemi jsou například Banani, Youga-na, Neni a Teli (dohromady jich je 27). V dogonských vesnicích nenajdeme žádný luxus. Domy jsou vybaveny tradičním strohým způsobem, bez elektřiny a kanalizace, i přes to mají své kouzlo, kterým zapůsobí na všechny návštěvníky.\n\nDogoni začali osidlovat stolovou horu v 15. století, bylo to kvůli narůstajícímu tlaku islamismu. Podle jedné z legend byly čtyři rodiny vedeny psem až k hoře Bandiagara, tam založily první město. První obyvatelé této oblasti uměli prý létat. Další legenda, Tourserele, se vztahuje k pozoruhodnému skalnímu útvaru, který připomíná strom. Pověst říká, že dvanáctiletá dívka jménem Serele (Tour je strom, proto Tourserele) trhala na stromě baobabu plody, když v tom se strom změnil ve skálu, dívka se polekala a zešílela. Tento „strom” můžete na území Dogonů opravdu najít.\n\nDogonské vesnice nejsou pro veřejnost tak uzavřené, jako tomu bývalo dříve. Dogoni se stali velkým lákadlem pro turisty, které vítají téměř s úsměvem, na objednávku dokonce ukazují svůj pověstný tanec, za to chtějí samozřejmě pořádně zaplatit. Původ tajemství, která se dědí z generace na generaci, však neprozradí nejspíš nikdy.\n"}
{"id": "905736", "url": "https://cs.wikipedia.org/wiki?curid=905736", "title": "Zdeněk Kepák", "text": "Zdeněk Kepák\n\nZdeněk Kepák (* 24. prosince 1937, Brno) je bývalý československý hráč ledního hokeje.\n"}
{"id": "905740", "url": "https://cs.wikipedia.org/wiki?curid=905740", "title": "Starokatolická farnost Arnultovice", "text": "Starokatolická farnost Arnultovice\n\nStarokatolická farnost Arnultovice je bývalá farnost starokatolické církve. Existovala v letech 1910–1946.\n\nV Arnultovicích nejprve vznikl místní církevní spolek přidružený k farnosti Varnsdorf. Jednorázový přestup 268 věřících ke starokatolicismu byl výsledkem působení misionáře Antona Nittla a první bohoslužby se zde konaly 9. dubna 1887. Roku 1892 zde byl ustaven samostatný duchovní správce a 30. června 1910 byla filiální obec povýšena na samostatnou farnost. Ta fakticky zanikla v letech 1945–1946 v důsledku odsunu německého obyvatelstva. Formálně zanikla 28. července 1946, kdy byl počet starokatolických farností v Československu redukován na šest.\n\nBohoslužby se od roku 1888 konaly v obecní hřbitovní kapli zasvěcené Panně Marii Ustavičné Pomoci z roku 1763, později starokatolíci vybudovali na stejném místě nový kostel zasvěcený svatému Duchu (vysvěcen 3. října 1897). Ten po zániku farnosti zůstal starokatolické církvi, která jej roku 1968 předala městu Nový Bor (s nímž byly Arnultovice spojeny). Kostel byl pak využíván jako řemeslnická dílna a jeho vnitřní zařízení bylo odstraněno. Roku 2006 jej město předalo Československé církve husitské, která ho opravila a užívá společně s Českobratrskou církví evangelickou.\n\nDo působnosti arnultovické starokatolické farnosti spadaly mj. filiální obce v Mistrovicích (založena 1877; tam byl roku 1897 vybudován starokatolický kostel sv. Andělů strážných, zbořený roku 1977), Kamenickém Šenově, Polevsku (založena 1894, roku 1901 postavena kaple), Světci-Hostomicích (založena 1894, 1901 neoficiálně přičleněna k Arnultovicím, 1910 státně potvrzená filiální obec; tam byl roku 1895 vybudován starokatolický kostel sv. Anny, zbořený roku 1978) a Svoru (založena 1900), vzniklé vesměs v poslední čtvrtině 19. století a zaniklé odsunem německého obyvatelstva po roce 1945.\n"}
{"id": "905750", "url": "https://cs.wikipedia.org/wiki?curid=905750", "title": "Emilio Butragueño", "text": "Emilio Butragueño\n\nEmilio Butragueño Santos (* 22. červenec 1963) je bývalý španělský fotbalista. Hrál na pozici útočníka.\n\nSe španělskou reprezentací vybojoval roku 1984 stříbrnou medaili na mistrovství Evropy. Celkem za národní tým odehrál 69 zápasů, v nichž vstřelil 26 branek. Hrál na dvou mistrovstvích světa (1986, 1990) a dvou mistrovstvích Evropy (1984, 1988). Na mistrovství světa roku 1986 v Mexiku dal pět branek, z toho čtyři v jediném zápase s Dánskem.\n\nS Realem Madrid dvakrát vyhrál Pohár UEFA (1985, 1986), šestkrát španělskou ligu (1986, 1987, 1988, 1989, 1990, 1995), dvakrát španělský pohár (1989, 1993). V sezóně 1990/91 se v La Lize stal nejlepším střelcem.\n\nDvakrát skončil třetí v anketě Zlatý míč (1986, 1987). Pelé ho roku 2004 zařadil mezi 125 nejlepších žijících fotbalistů.\n\n"}
{"id": "905751", "url": "https://cs.wikipedia.org/wiki?curid=905751", "title": "Josef Barta", "text": "Josef Barta\n\nJosef Barta (* 19. března 1937, Šanov) je bývalý československý hokejista.\n"}
{"id": "905753", "url": "https://cs.wikipedia.org/wiki?curid=905753", "title": "Starokatolická farnost Jihlava", "text": "Starokatolická farnost Jihlava\n\nStarokatolická farnost Jihlava je farnost Starokatolické církve v České republice. Vznikla fakticky roku 2003, jako filiální obec patřící k farnosti Havlíčkův Brod byla zaregistrována v roce 2004 a již 15. listopadu 2005 se stala samostatnou farností.\n\nK bohoslužbám farní obec využívala nejprve kostel apoštola Pavla patřící Českobratrské církvi evangelické, od roku 2007 pak bývalý dominikánský kostel Povýšení svatého Kříže, v současnosti patřící Církvi československé husitské, s níž o užívání kostela uzavřela smlouvu.\n"}
{"id": "905755", "url": "https://cs.wikipedia.org/wiki?curid=905755", "title": "Frank Farian", "text": "Frank Farian\n\nFrank Farian (* 18. července 1941 Kirn, Německo, narozen jako Franz Reuther) je německý producent, komponista a zpěvák. Produkoval například Boney M. a Milli Vanilli. Ve skupině Boney M. nazpíval také mužský hlas. Sám kromě toho v němčině nazpíval bez průrazného úspěchu větší množství povětšinou z originálů s anglickými texty převzatých titulů. Jediný titul vydaný pod vlastním jménem, který lze aspoň pro německy mluvící oblast označit jako úspěch, je epická balada \"Rocky\", německý cover z repertoáru US-amerického zpěváka Austina Robertse z roku 1976. Za celou kariéru podle časopisu \"Der Spiegel\" prodal před 850 milionů nahrávek. Farian je také majitelem nahrávací společnosti MCI a několika dalších menších.\n"}
{"id": "905756", "url": "https://cs.wikipedia.org/wiki?curid=905756", "title": "Starokatolická farnost Havlíčkův Brod", "text": "Starokatolická farnost Havlíčkův Brod\n\nStarokatolická farnost Havlíčkův Brod je farnost Starokatolické církve v České republice. Vznikla roku 2000.\n\nZ této farnosti byla roku 2003 založena filiální obec v Jihlavě, která se však již roku 2005 oddělila jako samostatná farnost.\n\nBohoslužby se konají v ekumenické kapli v areálu nemocnice.\n"}
{"id": "905758", "url": "https://cs.wikipedia.org/wiki?curid=905758", "title": "Starokatolická farnost Zlín", "text": "Starokatolická farnost Zlín\n\nStarokatolická farnost Zlín je farnost Starokatolické církve v České republice. Starokatolické společenství ve Zlíně vzniklo roku 1999 – již tehdy mu byl přidělen první duchovní, Bernard M. Růžička – a roku 2001 bylo zaregistrováno jako filiální obec náležející ke starokatolické farnosti Brno. Roku 2009 byla filiální obec povýšena na samostatnou farnost. \n\nBohoslužby se od roku 2000 konají v novorománské kapli na hřbitově ve Štípě, postavené původně rovněž jako hrobka majitelů zlínského panství hrabat von Seilern-Aspang. Ta byla původně vysvěcena (26. listopadu 1905) jako kaple sv. Jana Nepomuckého; při vysvěcení pro bohoslužebné účely starokatolické církve bylo 14. října 2000 zasvěcení změněno na Vzkříšení Nejsvětějšího Spasitele (Kristovo Vzkříšení).\n"}
{"id": "905761", "url": "https://cs.wikipedia.org/wiki?curid=905761", "title": "Kostel svatého Jiří (Čebín)", "text": "Kostel svatého Jiří (Čebín)\n\nKostel svatého Jiří je římskokatolický chrám v obci Čebín v okrese Brno-venkov. Je chráněn jako kulturní památka České republiky. Je farním kostelem čebínské farnosti.\n\nJádro čebínského kostela svatého Jiří je románské a pochází ze 13. století (východní část lodi). Gotické, pětiboce ukončené kněžiště s křížovou klenbou a s dosud zachovanými malbami bylo postaveno v první polovině 14. století. Tehdy vznikla v severním koutě mezi presbytářem a lodí také věž se sakristií v podvěží. Její dřevěné zvonicové patro bylo nahrazeno zděným zřejmě kolem roku 1694. Ještě předtím, asi v polovině 17. století byla sakristie prodloužena k východu a zaklenuta. K dalším úpravám chrámu došlo po požáru v roce 1772. Největší změnou bylo prodloužení lodi k západu, zvýšení jejích obvodových zdí a zaklenutí pruskými klenbami. Tyto adaptace proběhly v roce 1803 podle projektu architekta Provinčního stavebního ředitelství v Brně Josefa Deweze. V roce 1851 byly provedeny menší novogotické úpravy kostela včetně vybudování nové sakristie u jižní strany kněžiště.\n"}
{"id": "905767", "url": "https://cs.wikipedia.org/wiki?curid=905767", "title": "Alice Bourbonsko-Parmská", "text": "Alice Bourbonsko-Parmská\n\nAlice Bourbonsko-Parmská (27. prosince 1849, Parma – 16. ledna 1935, Schwertberg, Horní Rakousy) byla princezna parmská, rakouská arcivévodkyně a titulární velkovévodkyně toskánská.\n\nByla dcerou vévody Karla III. Parmského a princezny Luisy Bourbonské. Roku 1868 se ve Frohsdorfu provdala za velkovévodu Ferdinanda IV. Toskánského, se kterým žila v exilu v Salzburgu. Přestože žili v Rakousku, mluvili spolu italsky a jejich způsob života probíhal v italském duchu. V roce 1918, po rozpadu monarchie, už jako vdova odešla se svými třemi dcerami do Schwertbergu, kde také roku 1935 zemřela.\n\n\n"}
{"id": "905768", "url": "https://cs.wikipedia.org/wiki?curid=905768", "title": "Tom Dice", "text": "Tom Dice\n\nTom Eeckhout, známý pod jménem Tom Dice (* 25. listopadu 1989 Eeklo), je belgický zpěvák-skladatel, který se umístil na druhém místě ve vlámské verzi soutěže \"X Faktor\" (2008). Následně reprezentoval Belgii na Eurovision Song Contest 2010 ve finále 29. května v norském Oslu, kde obsadil šestou příčku. Jednalo so o jedno z nejlepších belgických umístění v soutěži. Také se jako první belgický zástupce kvalifikoval do finále od doby, kdy byly zavedeny semifinálová kola.\n\nNa kytaru začal hrát jako dítě a písně skládal od mladých teenagerovských let. V patnácti letech se stal členem kapely The Dice.\n\nV roce 2008 vstoupil do vlámské odnože soutěže X Factor, jeho koučem byl Maurice Engelen. Umístil se 2. za vítězem Dirk De Smet.\n\nPo X Factoru se Tom stal prvním, který podepsal smlouvu s nahrávací společností SonicAngel. V červnu 2009 pod jménem Tom Dice, vydal svůj 1. singl. Byl to akustický cover písničky od Leony Lewis Bleeding Love. Singl pokračoval a stal se číslem 7 ve Flemish singles chart během 14-i týdnů. Tom byl také nominován v roce 2009 na ceny TMF Awards v kategorii \"Best New Artist\", ale byl poražen Jasperem Erkensem.\n\nV květnu roku 2009 Tom začal znovu pracovat s Engelenem na jeho debutovém albu, které bylo původně naplánováno na říjen 2009, ale bylo odloženo na duben 2010.\n\nDne 25. listopadu 2009 byl Tom vybrán vlámským vysilatem Vlaamse Radio- en Televisieomroep (VRT), aby reprezentoval Belgii na Eurovision Song Contest 2010 v norském Oslu. Jeho charakteristický hlas a televizní zkušenost byly uvedeny mezi faktory pro jeho výběr. Reakce v Belgii u prohlášení, že Tom byl vybrán interním způsobem byli různé. S přesvědčením, že otevřený a veřejný výběr, který zahrnuje různé umělce by mohl být vhodnější.\n\nVybraná píseň \"\"Me and My Guitar\"\" byla odhalena 7. března 2010 a byla spoluautorstvím Ashley Hicklin, Jeroenа Swinnenа a Tomа Diceho. Singl se stal v Belgii číslem 1, stejně na iTunes chart i oficiálních vlámských i valonských žebříčcích (v Lucembursku se stal singlem číslo 7). Tom vystoupil s písní v 1. semifinále v Oslu 25. května 2010 a kvalifikoval se do finále z 1. místa, čímž se zasloužil o 1. kvalifikace do finále za posledních 6 let. Tom se umístil ve finále na 6. místě, o jedno z nejlepších umístění v soutěži.\n\nV dubnu 2010 vydal své studiové debutové album \"Teardrops\", v Belgii dosáhlo prvního místa.\nV srpnu 2010 představil singl \"\"Lucy\"\" jako 3. singl z alba.\nV listopadu 2010 vydal singl \"\"A Thousand Years\"\" jako 4. singl z alba.\nV březnu 2011 sloužil jako \"opening act\" na koncertě Taylor Swift v Belgii a Nizozemsku.\nV květnu 2011 se objevil v singlu Elisy Tovati \"\"Il nous faut\"\", který sekundoval jejím albu \"Le syndrome de Peter Pan\".\n\nV únoru 2012 Tom vydal singl \"\"Utopia\"\" jako vedoucí singl z jeho 2. studiového alba. V květnu 2012 vydal své 2. studiové album \"Heart for Sale\", které se vyšplhalo v Belgii na číslo 11. Také vydal \"\"Out At Sea\"\" jako 2. singl z alba. V říjnu 2012 vydal singl \"\"Drive Me to Paris\"\" jako 3. singl z alba.\n"}
{"id": "905777", "url": "https://cs.wikipedia.org/wiki?curid=905777", "title": "Zahradní město", "text": "Zahradní město\n\nZahradní město je moderní typ plánovitě budované městské sídelní zástavby rodinnými domky, jehož koncepce vznikla v Anglii pod vlivem sociálního utopismu v reakci na průmyslovou revoluci a migraci obyvatelstva z venkova do měst jako alternativa k nekoncepčně vznikajícím a hygienicky i esteticky podřadným chudinským dělnickým koloniím a slumům. Původním záměrem bylo zajistit i nižším vrstvám přijatelné a zdravé bydlení a prostředí, později byly podle podobného vzoru budovány i luxusní zahradní čtvrti pro vyšší střední třídu.\n\nPředchůdci zahradních měst byla experimentální osada New Harmony, kterou navrhl Robert Owen. Podobnými myšlenkami se zabývali i další sociální utopisté, například Charles Fourier a Henri Saint-Simon.\n\nZa autora myšlenky zahradních měst je považován Ebenezer Howard, původním vzděláním stenograf samouk. S problematikou řízení města se seznámil jako stenograf londýnské městské rady. Jeho ústředním motivem bylo spojení výhod venkovského a městského bydlení, jeho specifickým přínosem je myšlenka, že zahrada má být přirozenou součástí bytu. Hlavními inspiračními zdroji byly:\n\nSvé myšlenky vtělil do spisku \"To-morrow - A Paceful Path To Real Reform\", který vydal rok 1898, nové vydání pak pod názvem \"Garden Cities Of To-morrow\".\n\nHowardem popisovaný vzor okrouhlého zahradního města, určeného pro asi 30 000 obyvatel, má uprostřed kruhový ústřední park, kolem nějž jsou soustředěny veřejné budovy, obklopené sady. Ze středu vychází 6 radiálních tříd (boulevard), které jsou protínány soustavou soustředných prstencových kruhových tříd (avenue), lemovaných stromořadími. Prostřední z nich, Grand Avenue, je pásem veřejné zeleně, v němž jsou další veřejné budovy. Design rodinných domů není unifikován, dbá se pouze na koncepci a linii ulice. Zástavbu obepíná okružní železnice, kolem níž je soustředěn průmysl. Vně železničního okruhu jsou rekreační území a zemědělské pásmo. Náklady města mají být hrazeny z výběru pozemkového nájemného, zahrnujícího i daňovou rentu, přičemž pozemky mají zůstat ve veřejném vlastnictví. Základním sortimentem má být město zásobováno z vlastních zdrojů. Ve výrobní sféře podporoval volnou soutěž podnikatelů. Zahradní město je navrženo jako uzavřený celek, koncepce nepočítá s plynulým rozrůstáním města. Počítá se s tím, že dceřiná města by vznikla zopakováním téhož schématu v sousední oblasti, tedy jako prstenec měst kolem mateřského města. Z těchto zásad byly při realizaci činěny téměř vždy značné ústupky, protože zahradní města byla vždy navrhována do již urbanizovaného prostoru.\n\nDílo vzbudilo značný ohlas a byl přijato jako praktický návod. Roku 1903 začalo vznikat první zahradní město, Letchworth, a po něm v roce 1905 londýnské zahradní předměstí Hampstead Garden Suburb (realizátorem obou byli Barry Parker a Raymond Unwin), od roku 1920 pak Welwyn City v klasicistním stylu (realizoval Louise de Soissons). Dalšími realizátory jeho myšlenek byli například Rus Vladimír Semjonov (zahradní sídliště Prozorovskaja). V Británii vznikla roku 1899 Asociace zahradních měst, která v roce 1901 měla již 1300 členů.\n\nV českých zemích koncepce zahradních měst nalezla ohlas po vzniku Československa, třebaže šlo pouze o převzetí několika prvků, nikoliv realizaci koncepce jako celku. Přihlásila se k ní Státní regulační komise, vzniklá roku 1920, moderním řešením byl nakloněn její mnohaletý (1923–1938)) předseda Eustach Mölzer. Touto komisí vytvořený regulační plán Velké Prahy vycházel z urbanismu wagnerovské moderny, anglického zahradního města a hnutí za bytovou reformu. Za první a nejznámější pražské zahradní město je považována pražská čtvrť Ořechovka, budovaná od roku 1919 podle projektu Jaroslava Vondráka a Jana Šenkýře. Další zahradní čtvrti vznikaly na Smíchově, v Břevnově, ve Strašnicích a na Vinohradech. Mezi nejkvalitnější je řazena čtvrť Ve Stromkách na Vinohradech, budovaná v letech 1923–1928 pro družstvo městských úředníků, novinářů a spisovatelů podle projektu Tomáše Pražáka, Pavla Moravce a Ladislava Machoně. Mezi poslední pražská zahradní města patří Spořilov (navrhl roku 1924 prof. Josef Barek), začátkem 30. let pak Zahradní Město (původním pravopisem Zahradní město). Havrda s Kučou z pražských zahradních měst jmenují Spořilov, Ořechovku a Hřebenku; v témž období byly založeny i téměř všechny pražské vilové čtvrti. Novější analytický materiál města Prahy uvádí jako příklady zahradních předměstí Ořechovku, Spořilov, Zahradní Město, Hanspaulku a Barrandov, zmiňována bývá též modřanská Baba či Baťův Zlín, z novodobějších realizací pak Dolní Břežany u Prahy.\n\nKe koncepci zahradních měst se hlásil i zakladatel a propagátor eubiotiky, prof. MUDr. Stanislav Růžička.\n\n"}
{"id": "905778", "url": "https://cs.wikipedia.org/wiki?curid=905778", "title": "Kaple svaté Anny (Brná)", "text": "Kaple svaté Anny (Brná)\n\nKaple svaté Anny v Brné v Ústí nad Labem je pozdně barokní stavba z roku 1756 zasvěcená svaté Anně. Kaple je obdélná s půlkruhovým závěrem a šestibokou zvonicí s cibulkou na střeše. V cibulovité věžičce se nachází litinový zvon. V průčelí kaple jsou nárožní pilastry a římsa nesoucí štít s křídly. Nad vchodem je kartuš s letopočtem 1756. Uvnitř má kaple plochý strop. Interiér obsahuje lidové plastiky sv. Floriána, sv. Anny Samotřetí a sv. Josefa, které pocházejí z 1. poloviny 19. století. V minulosti kolem kaple stávala náves ve tvaru okrouhlice. Vede kolem ní silnice II/261, v Brné pojmenovaná jako Sebuzínská ulice. Od nedaleké konečné autobusové zastávky vede kolem kaple naučná stezka „Pod Vysokým Ostrým“ směřující přes Průčelskou rokli a labské úbočí na hrad Střekov.\n\nLeží na území farnosti Církvice. Od května 1958 je kaple kulturní památkou.\n"}
{"id": "905785", "url": "https://cs.wikipedia.org/wiki?curid=905785", "title": "Vojtěch Mynář", "text": "Vojtěch Mynář\n\nVojtěch Mynář (4. května 1944 Ostrava – 10. července 2018 Ostrava) byl český politik, člen ČSSD, zastupitel města Ostravy a v letech 2012-2014 poslanec Evropského parlamentu.\n\nVojtěch Mynář ukončil všeobecné střední vzdělání s maturitou v roce 1963, kdy také nastoupil jako horník na Důl Ludvík Ostravsko-karvinského revíru. V roce 1975 nastoupil jako technik při výstavbě plynovodů Orenburg a Progres. Později, v roce 1984, ukončil studium na VŠ politické ÚV KSČ v oboru ekonomie a světová ekonomika (titul RSDr.). Od roku 1992 podniká v oblasti dovozu a obchodu.\n\nČlenství v KSČ ukončil v roce 1989, do ČSSD vstoupil v roce 1997. Od roku 1998 je zastupitelem ostravského městského obvodu Radvanice a Bartovice, v letech 1998 až 2007 zastával funkci místostarosty a později starosty tohoto městského obvodu. V roce 2002 byl rovněž zvolen členem Zastupitelstva města Ostravy (mandát obhájil v letech 2006 a 2010). V letech 2006 až 2010 zastával funkci náměstka primátora pro dopravu a komunální a bytové hospodářství. Za práci v oblasti bezpečnosti silničního provozu získal roku 2014 plaketu Hasičských záchranných sborů ČR; je však kritizován, že když 20. února 2014 svým autem zničil pouliční lampu v Bartovicích, nehodu se škodou 22 tisíc Kč nenahlásil, jelikož si prý poškození lampy nevšiml.\n\nV roce 2004 neúspěšně kandidoval za ČSSD do Senátu PČR v obvodu č. 70 - Ostrava-město. Skončil už v prvním kole na čtvrtém místě se ziskem 11,76 % (2 680 hlasů).\n\nV roce 2009 kandidoval za ČSSD do Evropského parlamentu. ČSSD získala sedm křesel. Vojtěch Mynář byl na kandidátce osmý, a proto na něj připadl post prvního náhradníka. Evropským poslancem se tak stal až v červenci 2012 po úmrtí Jiřího Havla (oficiálně složil slib v září 2012). V Evropském parlamentu byl členem Skupiny progresivní aliance socialistů a demokratů. Byl členem Rozpočtového výboru. Ve volbách do Evropského parlamentu v roce 2014 kandidoval za ČSSD opět na 8. místě její kandidátky, tentokrát ale neuspěl (stal se pouze v pořadí čtvrtým náhradníkem).\n\nDle vydané zprávy výše uvedeného think-tanku, která se vztahuje na období před následujícími volbami do Evropského parlamentu (2014) vyplývá následující:\n\nZemřel dne 10. července 2018 ve věku 74 let.\n"}
{"id": "905790", "url": "https://cs.wikipedia.org/wiki?curid=905790", "title": "Kudláček", "text": "Kudláček\n\nPříjmení Kudláček (Kudláčková) nosí tito lidé:\n\n"}
{"id": "905792", "url": "https://cs.wikipedia.org/wiki?curid=905792", "title": "Náboženská obec Církve československé husitské ve Frýdlantě v Čechách", "text": "Náboženská obec Církve československé husitské ve Frýdlantě v Čechách\n\nNáboženská obec Církve československé husitské ve Frýdlantě v Čechách (někdy je „Frýdlant v Čechách“ zkracován pouze na „Frýdlant“) je obcí Církve československé husitské, jež působí v severočeském Frýdlantě a blízkých obcích. Spadá do Libereckého vikariátu Královéhradecké diecéze této církve a je jedinou náboženskou obcí ve Frýdlantském výběžku. Bohoslužby a náboženská shromáždění koná obec vedle frýdlantského kostela Krista Spasitele také v místním Domově U Spasitele, dále domově důchodců v Jindřichovicích pod Smrkem a v Hejnicích. Farářkou je v roce 2013 Mgr. Ing. Henrieta Zejdová.\n\n"}
{"id": "905794", "url": "https://cs.wikipedia.org/wiki?curid=905794", "title": "Andrzej Cieślar", "text": "Andrzej Cieślar\n\nAndrzej Cieślar (7. dubna 1981 v Českém Těšíně) je český malíř polské národnosti.\n\nV letech 2002–2006 studoval na Institutu pro umělecká studia Slezské univerzity v Katovicích.\n\nJeho otcem je architekt Karel Cieślar.\n\n\n"}
{"id": "905802", "url": "https://cs.wikipedia.org/wiki?curid=905802", "title": "Evo zore, evo dana", "text": "Evo zore, evo dana\n\nEvo zore, evo dana (doslova \"Rozednívá se, začíná den\") je chorvatská píseň z druhé světové války. Známá je také pod názvem Jure i Boban.\n\nVznikla v roce 1942 na melodii obrozenecké básně Petra Preradoviće \"Zora puca, bit će dana\" z roku 1844, jejíž text vyzýval k obnově chorvatského národního vědomí.\n\nPíseň pojednává o tzv. Černé legii, vedené Jurem Francetićem a Rafaelem Bobanem. Svolává všechny ustašovce do zbraně, přísahá věrnost tehdejšímu poglavniku Ante Pavelićovi a slibuje překročení řeky Driny a zapálení Srbska. V současné době existuje až několik desítek verzí textu, které jsou v různých částech Chorvatska různě populární. \n\nAutorem textu je Josip Križanac, původně lesní dělník a později voják v řadách ustašovské armády, který byl později zajat a zabit Titovými partyzány. Text písně byl publikován v roce 1942 v knize \"Crna Legija: odredi nepobjedive mladosti\" a byl zvláště populární mezi příslušníky ustašovského vojska, působícího v oblastech dnešní východní Bosny a Hercegoviny.\n\nBěhem dramatických 90. let a Chorvatské války za nezávislost se píseň stala znovu populární. V dobách existence komunistické Jugoslávie, která přitom Ustašovské hnutí odsuzovala bylo její zpívání zakázáno. Moderně ji zpracoval i chorvatský zpěvák Marko Perković, či Dražen Zečić. \n\n"}
{"id": "905803", "url": "https://cs.wikipedia.org/wiki?curid=905803", "title": "Liberecký vikariát (Církev československá husitská)", "text": "Liberecký vikariát (Církev československá husitská)\n\nLiberecký vikariát Církve československé husitské je místní oblastní uskupení náboženských obcí této církve v řadé okresů severní části České republiky. Je součástí Královéhradecké diecéze.\n\nDo vikariátu patří tyto náboženské obce:\n\n\n\n\n\n\n"}
{"id": "905804", "url": "https://cs.wikipedia.org/wiki?curid=905804", "title": "Liberecký vikariát", "text": "Liberecký vikariát\n\nLiberecký vikariát je název územního celku více církví:\n\n"}
{"id": "905807", "url": "https://cs.wikipedia.org/wiki?curid=905807", "title": "Jaroslav Michalička", "text": "Jaroslav Michalička\n\nJaroslav Michalička (* 26. září 1968) je bývalý slovenský fotbalista, obránce.\n\nHrál za VTJ Karlovy Vary, Spartak Trnava, SK Pardubice, SK Hradec Králové a kariéru končil v Rakousku v FC Illmitz. V československé lize nastoupil v 53 utkáních a dal 1 gól, ve slovenské lize nastoupil ve 25 utkáních a v české lize odehrál 83 utkání a dal 1 gól.\n\n\n"}
{"id": "905823", "url": "https://cs.wikipedia.org/wiki?curid=905823", "title": "Brněnský voláč", "text": "Brněnský voláč\n\nBrněnský voláč je plemeno holuba domácího chované pro okrasný chov a výstavy. Je to nejznámější a nejrozšířenější plemeno vysokonohého voláče, který je chovaný po celém světě.\n\nJe nejmenším plemenem vysokonohého voláče, celková délka těla ptáka se pohybuje kolem 37 cm. Je nápadný svými tělesnými tvary, je velice štíhlý se vzpřímeným postojem a dlouhými, rovnými a rovnoběžnými běháky. Vzdálenost mezi kolenním kloubem a koncem prostředního prstu činí asi 17 cm. Běháky i prsty jsou neopeřené. Holub chodí po špičkách prstů.\n\nU brněnského voláče se cení jemná konstituce a co nejdrobnější a nejštíhlejší postava. Prodloužená linie nohou by měla procházet okem zvířete. Krk ptáka je dlouhý a poněkud nazad nesený, což vytváří prostor pro velké kulovité vole, to však musí být v dolní části podvázané, hruď je útlá a kýl hrudní kosti je viditelný. Křídla jsou dlouhá, vysoko nasazená a ruční letky se nad ocasem kříží. Záda jsou jemná a ocas je poměrně dlouhý.\n\nHlava, zobák, oko i obočnice se tvarem neliší od divokého holuba skalního a jejich barva odpovídá barvě opeření. Brněnský voláč se chová v mnoha barevných a kresebných rázech.\n\n"}
{"id": "905824", "url": "https://cs.wikipedia.org/wiki?curid=905824", "title": "Richterovy mrakodrapy", "text": "Richterovy mrakodrapy\n\nRichterovy mrakodrapy (chorvatsky Richterovi neboderi), též známé pod názvem Rakety (chorvatsky Rakete) jsou tři brutalistické výškové budovy, nacházející se v jihovýchodní části chorvatské metropole Záhřebu (adresa \"ul. Lavoslava Ružičke/ul. Slavonska Avenija\"). \n\nBudovy byly vyprojektovány v 60. letech 20. století podle projektu studia Centar '51 a architektů Berislava Šerbetiće, Ljubo Ivety, Vjenceslava Richtera a Olgy Korenik. Stavební práce byly dokončeny v roce 1968. Po Zemětřesení ve Skopje v roce 1963 byl původní projekt budov přepracován, aby odolaly případným otřesům, které by mohly chorvatskou metropoli zasáhnout stejně, jako tomu bylo v případě makedonské. Kvůli tomu získaly budovy svůj charakteristický tvar.\n\nVšechny tři budovy mají 22 podlaží a nejvyšší z nich dosahuje výšky 70 m. Jedná se o jedny z nejvyšších budov v Záhřebu. \n\n"}
{"id": "905826", "url": "https://cs.wikipedia.org/wiki?curid=905826", "title": "Český stavák", "text": "Český stavák\n\nČeský stavák je plemeno holuba domácího typické velkým voletem a zvláštním způsobem letu. V České republice je to nejčastěji chované plemeno holubů.\n\nJe to holub střední velikosti, subtilní, ale s dobře vyvinutou hrudí. Hlava je typická širokým a strmým čelem a mírně zploštělým temenem. Vole je středně velké, hruškovitého tvaru, v dolní části mírně podvázané. Záda jsou úzká. Křídla českého staváka jsou silná, dobře vyvinutá a spíše kratší, ruční letky se nekříží a složená křídla končí 2 cm před koncem ocasu. Nohy jsou středně dlouhé, běháky a prsty nejsou opeřené. Zobák je středně dlouhý, vždy světle růžový, ozobí jen málo vyvinuté. Oči jsou perlové barvy, jen holubi bílí, plamínci a sedlatí mají oko vikvové. Obočnice jsou hladké, výrazné a červené.\n\nČeský stavák se chová ve velkém množství barevných i kresebných rázů. Vyniká sytostí a čistotou barev a leskem opeření, některé rázy českého staváka jsou v tomto ohledu již spíše barevní holubi. Nejrozšířenější jsou staváci sedlatí a plamínci.\nČeský stavák je dobrý letec a je schopný polaření, může si sám hledat potravu na polích a uletí dlouhé vzdálenosti. Jeho let je přerušovaný tzv. stavěním: pták v letu silně zatleská křídly, postaví se kolmo vzhůru, přitiskne křídla k tělu a propadne se i o několik metrů. Podobné hry s křídly či ocasem, které pták provádí na zemi, se označují jako orlování, např. když holub roztahuje ocas do trojúhelníku a vrká na holubice\n\n\n"}
{"id": "905832", "url": "https://cs.wikipedia.org/wiki?curid=905832", "title": "Český voláč sivý", "text": "Český voláč sivý\n\nČeský voláč sivý je vzácné plemeno holuba domácího, patřící mezi střední voláče. Tvarem těla i velikostí se podobá českému stavákovi, od něj se odlišuje především zbarvením: chová se v sivé barvě. Toto zbarvení, též označované jako zbarvení ledové, vzniká působením alely Ic a patří do řady základní černé pigmentace. Opeření na těle je téměř bílé, ledově šedé s olověným nádechem a stříbrným leskem, pruhy na křídlech či kaprování jsou černé. Podobné zbarvení má i holub ledňák a damascén.\n\nČeský voláč sivý je do značné míry užitkový holub, je to dobrý letec se schopností polaření, hruď by měla být široká, vole má hruškovitý tvar a v dolní části je jen mírně podvázané.\n\nChovaných kresebných rázů je jen několik, český voláč sivý se chová v kresbě černohroté, takoví ptáci mají černé letky, nebo bělohroté, kdy mají holubi aspoň některé ruční letky bílé. Černohrotí a běhohrotí holubi mohou být dále pruhoví, kdy jsou přes křídla protažené dva užší tmavé pruhy, nebo kapratí, s pravidelným kaprováním na štítech křídel.\n\n\n"}
{"id": "905836", "url": "https://cs.wikipedia.org/wiki?curid=905836", "title": "Blackshear", "text": "Blackshear\n\nBlackshear je město ve Pierce County, v Georgii, ve Spojených státech amerických. V roce 2011 žilo ve městě 3454 obyvatel.\nPodle sčítání lidí v roce 2000 žilo ve městě 3283 obyvatel, 1354 domácností a 894 rodin. V roce 2011 žilo ve městě 1588 mužů (46,0%), a 1866 žen (54,0%). Průměrný věk obyvatele je 40 let.\n"}
{"id": "905838", "url": "https://cs.wikipedia.org/wiki?curid=905838", "title": "Blairsville (Georgie)", "text": "Blairsville (Georgie)\n\nBlairsville je město v Union County, v Georgii, ve Spojených státech amerických. V roce 2011 žilo ve městě 652 obyvatel.\nPodle sčítání lidí v roce 2000 žilo ve městě 659 obyvatel, 226 domácností a 101 rodin. V roce 2011 žilo ve městě 383 mužů (58,7%), a 269 žen (41,3%). Průměrný věk obyvatele je 37 let.\n"}
{"id": "905845", "url": "https://cs.wikipedia.org/wiki?curid=905845", "title": "Mesiánský judaismus", "text": "Mesiánský judaismus\n\nMesiánský judaismus je synkretické náboženské hnutí, mající kořeny v 60. a 70. letech 20. století, spojující evangelikální křestanskou teologii s židovskou náboženskou praxí a terminologií. Podle mesiánského judaismu je Ježíš Mesiáš i Syn Boží (jedna z osob Trojice), ale některé mesiánské skupiny odmítají trojiční učení. Jako autoritativní psané zdroje jsou chápány jak Hebrejská bible, tak i Nový zákon.\n\nNěkteří z přívrženců mesiánského judaismu jsou etničtí Židé a mnozí z nich považují mesiánský judaismus za jednu ze sekt uvnitř judaismu. Sami o sobě hovoří spíše jako o \"židech“ než o \"křesťanech.\" Toto tvrzení odmítá většina židovských organizací a odmítal to i Nejvyšší soud státu Izrael v případech týkajících se Zákona o návratu, kdy mesiánský judaismus označil jako jednu z forem křesťanství a jeho vyznavačům upíral právo návratu do Izraele. Nicméně dne 16. dubna 2008 organizace Jerusalem Institute of Justice, kterou založil jeden právník příslušející k hnutí mesiánských židů, dosáhla úspěchu, když na její popud Nejvyšší soud Státu Izrael vydal rozhodnutí, podle něhož tomu, kdo je mesiánským židem, nemají být kladeny žádné překážky v souvislosti se „Zákonem o návratu“.\n\nV současné době je na světě kolem 500 000 příslušníků mesiánských komunit, z nichž většina se nachází ve Spojených státech, avšak rozvinutá mesiánská společenství existují i v zemích bývalého Sovětského svazu, v dalších částech Evropy, dále v Austrálii, na Novém Zélandu a v Jihoafrické republice. Progresivní nárůst mesiánských komunit je zaznamenáván zvláště v zemích Latinské Ameriky a také v Asii. Oficiální místa USA odhadují, že v roce 2013 se v samotném Izraeli nacházelo asi 20 000 mesiánských židů.\n\nPrvní snahy šířit mezi Židy víru v Ježíše sahají již do doby působení apoštola Pavla, kdy vznikaly komunity Židů hlásící se k víře v Ježíše jako Mesiáše a zároveň k dodržování židovského zákona. Podle Nového zákona se zastánci tohoto tohoto směru koncentrovali okolo Ježíšova možného bratra Jakuba. Jelikož judaismus ani křesťanství neměly v té době jasně definovanou teologii, představovali tzv. židokřesťané jednu ze sekt uvnitř širšího rámce židovství. Podle Nového zákona nastal první rozkol po sporu apoštolů Petra a Pavla, po kterém bylo křesťanům z pohanů dovoleno nepraktikovat židovský zákon. Po prvním a druhém židovském povstání ztráceli židokřesťané v rostoucí křesťanské církvi vliv a definitivně byly judaizující prvky v křesťanství odmítnuty na Nicejském koncilu (325 n. l.) a následných synodách. Středověcí konvertité ke křesťanství se již židy snažili obracet ke konkrétní církvi, ke které náleželi i oni sami (např. Pablo Christiani) a nevytvářeli žádná alternativní židokřesťanská společenství.\n\nV 19. století vznikaly především v anglosaském prostředí kongregace židovských konvertitů ke křesťanství. Jedním z nejvýznamnějších z nich bylo \"Hnutí hebrejských křesťanů\" (\"Hebrew Christian Movement\"). Tito konvertité si často podrželi některé z kulturních židovských zvykostí a scházeli se mimo oficiální kostely kongregací a vytvářeli synkrezi křesťanských a židovských rituálů. Tyto kongregace se samy nazývaly jako \"židokřesťané\", \"Izraelité nové smlouvy\" (kongregace toho jména byla založena židovským konvertitou Josefem Rabinovičem v Kišiněvě v roce 1884) apod. Misie mezi židy byla podporována i křesťanskými hebraisty (např. Franzem Delitzschem, autorem prvního hebrejského překladu Nového zákona) i různými metodistickými a baptistickými kongregacemi. Možnost ponechávání některých židovských rituálů byla ale v jiných křesťanských obcích shledávána kontroverzní vzheledem k historickému odmítnutí judaizace církve jako hereze. Název \"mesiánský judaismus\" byl poprvé použitý v souvislosti s židovskými konvertity v metodistické misii Hope of Israel v New Yorku v roce 1895.\n\nRabinovičovu myšlenku praktikovat křesťanství společně s židovskými rituály přejali někteří židovští konvertité v 60. a 70. a rozšířili ji o misijní a charismatický aspekt, který byl do té doby vlastní spíše organizacím spřízněným s letničním hnutím, soustřeďujícím se přímo na misii mezi židy, jako byli \"Židé pro Ježíše\" (Jews for Jesus). Pod tímto vlivem se dosavadní \"Hebrew Christian Alliance of America\" změnila v \"Messianic Jewish Alliance of America\" v roce 1975.\n\n"}
{"id": "905848", "url": "https://cs.wikipedia.org/wiki?curid=905848", "title": "Starokatolická farnost Praha - Obec anglicky hovořících", "text": "Starokatolická farnost Praha - Obec anglicky hovořících\n\nStarokatolická farnost Praha – Obec anglicky hovořících je farnost Starokatolické církve v České republice se zvláštním statutem. Vznikla roku 1999, kdy byla pražská kongregace anglikánské církve registrována jako starokatolická farnost. Farnost si současně zachovává svazky s anglikánskou církví a její diecézí v Evropě (se sídlem v Gibraltaru) a koná bohoslužby v anglickém jazyce a s anglikánskou liturgií.\n\nNa českém území působila anglikánská kongregace nejprve v Praze, a to se stálým duchovním v letech 1904–1914. Po první světové válce nebyla anglikánská duchovní správa v Československu obnovena; od 50. let 20. století spadali anglikánští věřící – především diplomaté a jiní cizinci žijící v Praze – především pod farnost (kaplanství) ve Vídni. Teprve v roce 1990 byla zřízena anglikánská církevní obec s vlastním duchovním, filiální k vídeňské farnosti, a začala konat bohoslužby v kostele svatého Klimenta patřícím Českobratrské církvi evangelické.\n\nAnglikánská náboženská obec v Praze navázala kontakty se Starokatolickou církví v České republice, protože čeští starokatolíci a anglikáni sdílejí ekumenické společenství od roku 1878 a plné svátostné společenství od roku 1931. Dne 11. března 1999 byla anglikánská episkopální kongregace v Praze zaregistrována jako farnost Starokatolické církve pro anglicky mluvící věřící a 17. září 2000 podepsal příslušný zástupce anglikánské církve, evropský biskup John Hind, dohodu o sdílení biskupské jurisdikce nad pražskou anglikánskou obcí s biskupem starokatolické církve Dušanem Hejbalem. Podle této dohody vznikla samostatná farnost Praha – Obec anglicky hovořících, která je organizačně začleněna do české starokatolické církve a podléhá starokatolickému biskupovi jako ordináři, má však zvláštní statut: anglikánský biskup v Evropě je ve vztahu k této farnosti koadjutorem starokatolického biskupa, má prezentační právo na kněze a farnost si podržela kanonické, synodní a finanční (její provoz z poloviny hradí anglikánská církev) s diecézí anglikánské církve v Evropě.\n\nStarokatolická farnost Praha – Obec anglicky hovořících je personální farnost a její působnost se vztahuje na všechny členy anglikánského společenství v České republice. Od roku 2012 zajišťuje rovněž stálé anglikánské bohoslužby v Brně.\n"}
{"id": "905851", "url": "https://cs.wikipedia.org/wiki?curid=905851", "title": "Regionální muzeum města Žďáru nad Sázavou", "text": "Regionální muzeum města Žďáru nad Sázavou\n\nRegionální muzeum města Žďáru nad Sázavou sídlí v budově bývalé tvrze v centru města. Muzeum je otevřeno celoročně a zaměřuje se na výstavy převážně regionálního charakteru.\n\nMuzeum bylo založeno 18. června 1934. Úplný počátek muzea sahá až do roku 1884 a je spojen se jménem Jan Theodorich Doležal, který 8. ledna 1884 podal městské radě návrh na zřízení muzea. Chyběly ovšem prostředky a návrh upadl v zapomnění na celých padesát let. Roku 1934 se konala vzpomínková „lesnická výstavka“ Jana Doležala a byl objeven jeho návrh, kterého se ujal \"Okresní osvětový sbor ve Městě Žďáře na Moravě\" a 18. června 1934 se konala první schůze přípravného výboru budoucího muzejního spolku. Je to také datum považované za datum založení muzea. Tento spolek byl úředně zaregistrován až 31. ledna 1935 a spravoval muzeum až do roku 1940, kdy se představenstvo muzea rozhodlo přejít pod pravomoc města. Muzeum se stalo veřejným. Od roku 1937 byly sbírky muzea uloženy v budově žďárské tvrze, která v květnu 1945 vyhořela a muzeum tak o své sbírky přišlo.\n\nMuzeum pokračovalo dál. Roku 1954 byly sbírky přemístěny do budovy Konventu v areálu žďárského kláštera \"Studnice Blahoslavené Panny Marie\". V letech 1954–1960 mělo muzeum dvě pobočky: Horácké muzeum v Novém městě na Moravě a Městské muzeum v Přibyslavi. Později došlo k integraci dalších muzeí. K osamostatnění jednotlivých muzeí došlo v letech 1990–1992. Okresní muzeum Žďár nad Sázavou bylo 30. listopadu 1992 zrušeno a vzniklo Regionální muzeum města Žďáru nad Sázavou, které se stalo součástí Osvětového domu města Žďáru nad Sázavou. K zahájení činnosti došlo 9. července 1993. V červnu tohoto roku se přesunuly sbírky z Konventu zpět na Tvrz. Po zrušení Osvětového domu bylo muzeum organizačně podřízeno Domu kultury, potom se stalo organizační složkou města Žďáru nad Sázavou.\nV průběhu vývoje muzejní instituce se několikrát změnil její název. V době svého vzniku 1935 to bylo \"Museum soudního okresu žďárského\". Důležitým mezníkem byl rok 1940, kdy muzeum přešlo pod pravomoc města a bylo přejmenováno na \"Muzeum města Žďáru\". Další přejmenování nastalo roku 1950 v souvislosti s přejmenováním města Žďáru na Žďár nad Sázavou. Vznikl název \"Městské muzeum ve Žďáru nad Sázavou\". Další mezník je rok 1954, kdy tehdejší Okresní národní výbor (ONV) schválil název \"Okresní muzeum Žďáru nad Sázavou\". Toto muzeum bylo zrušeno roku 1992 a vzniklo tak \"Regionální muzeum města Žďáru nad Sázavou\".\n\nSvou sbírku má muzeum uloženou v osmi fondech. Fond A (sklo, keramika), Fond B (železo, kovy), Fond C (militarie, cín, numismatika, užitkové a ozdobné předměty), Fond D (dřevo, textil, etnografie), Fond E (umění), Fond G (přírodniny), Fond N (negativy, diapozitivy) a Staré tisky.\n\nOd roku 2013 jsou návštěvníkům zpřístupněny dvě muzejní budovy. Na žďárské tvrzi se tradičně pořádají výstavy převážně s regionální tematikou. V budově \"Moučkova domu\" se nachází trvalá expozice, věnovaná dějinám města a regionu. Muzejní činnost je vědecká, výzkumná, konzultační a publikační. Muzeum pořádá komentované prohlídky města a zajišťuje vedení kroniky města Žďáru nad Sázavou. Zpřístupněna je také knihovna a archiv regionálního muzea. Knihy jsou zapůjčovány k prostudování v badatelně.\n\n"}
{"id": "905853", "url": "https://cs.wikipedia.org/wiki?curid=905853", "title": "Blakely (Georgie)", "text": "Blakely (Georgie)\n\nBlakely je město v Early County, v Georgii, ve Spojených státech amerických. V roce 2011 žilo ve městě 5057 obyvatel.\nPodle sčítání lidí v roce 2000 žilo ve městě 5696 obyvatel, 2060 domácností a 1413 rodin. V roce 2011 žilo ve městě 2272 mužů (44,9%), a 2785 žen (55,1%). Průměrný věk obyvatele je 35 let.\n"}
{"id": "905856", "url": "https://cs.wikipedia.org/wiki?curid=905856", "title": "Mursiové", "text": "Mursiové\n\nKmen Mursi je nejspíše nejnebezpečnějším a nejagresivnějším kmenem celé Afriky. Jeho návštěva byla především v minulosti velice riskantní, domorodci se samopaly na zádech nesnesli přítomnost cizinců ve své vesnici. Příslušníci tohoto kmene žijí v Etiopii, v Národním parku Mago nedaleko řeky Omo. Počet Mursiů se pohybuje kolem 3 000. Jsou to kočovníci živící se pastevectvím a zemědělstvím.\n\nMursiové chovají dobytek a zároveň se zabývají pěstováním zemědělských plodin. Dobytek chovají především kvůli mléku, proto vypěstované plodiny tvoří více než polovinu jejich denní stravy. Nejvíce pěstují čirok, kukuřici, fazole a cizrnu, to především kvůli jejich energetické hodnotě a nízkým nárokům na vodu. Plodiny sklízejí dvakrát ročně. V jejich jídelníčku se objevují také nalezené rostliny, plody a kořínky.\n\nPodle počtu dobytka se určuje postavení ve společnosti, každá významná událost je spojena s darováním dobytka, například žádost o ruku. Pasením dobytka se zabývají výhradně muži, ženy obstarávají sklizeň úrody, sběr kořínků a rostlin. K pastvě dobytka se využívají úrodné nížiny u řeky, ženy tráví většinu času hlavně ve vesnicích, které se nacházejí ve vyšších polohách, aby byly ochráněny před zákeřnou mouchou tse-tse. Děti začínají pomáhat rodičům přibližně v osmi letech, do té doby si celé dny hrají ve vesnicích.\n\nMuži kmene Mursi jsou jedni z nejobávanějších bojovníků. Vzhledem k častým krádežím dobytka a sporům s ostatními kmeny jsou stále vybaveni samopalem. Na těle si dělají různé zářezy a značky podle toho, kolik zvířat zabili. Někdo dokonce tvrdí, že zářezy na těle jsou počty zabitých lidí, to se však nepotvrdilo. Mursiové chodí nazí, celí pomalovaní bílou hlinkou. Z větší vzdálenosti mohou působit jako oblečení. S nabitým samopalem na zádech a častým nevlídným pohledem to vypadá opravdu strašlivě. Pro lidi z tohoto kmene je typické zabarvení bělma do žluta, není zjištěno, proč to tak je, ale dobře to doplňuje hrozivý vzhled.\n\nŽeny tohoto kmene nejsou méně zajímavé než muži, jsou rozpoznatelné na první pohled. Stejně jako ženy z kmene Surma nosí velké labrety (hliněné nebo dřevěné talířky) vložené ve spodním rtu. Když dívka dospěje a dostane manžela (mezi 10. a 15. rokem), jsou jí vyraženy dva až čtyři přední zuby, její matka jí rozřízne kůži pod spodním rtem a je jí tam vložena dřevěná zátka. Když se ret zahojí, dívka si do něj postupně vkládá větší a větší talířek. Čím větší talířek žena má, tím je pro svého muže atraktivnější. Když její muž zemře, musí si ret uříznout a stane se tak neatraktivní. Labrety mohou mít v průměru až 12 centimetrů. Jednou z teorií, proč ženy nosí tyto talířky je, že byly dříve unášeny Araby a labrety ve rtech měly dívky zošklivit. Dnes jsou talířky pouze ozdobou a typickým znakem. Dalším doplňkem pro tyto ženy jsou menší labrety v uších, dvoubarevné korálkové nebo kovové náramky a jizvové tetování po celém těle. Tento druh zkrášlování je atraktivní pro více kmenů, nejlepšího efektu se dosáhne, když se do čerstvé rány nasype popel, jizva je poté výraznější a vystouplejší.\n\nDomy Mursiů mají kulatý půdorys, jsou vysoké přibližně dva metry a pokryté slámou. Aby se do domu dalo vstoupit, je nutné lézt po kolenou. Z dálky jejich obydlí vypadá jako hromada slámy. Vesnice jsou postaveny mezi stromy, které poskytují dostatečný stín při slunných dnech. Jednu osadu obývá 100 až 150 lidí.\n\nMursiové se dělí do 18 klanů (rodin). Tyto klany nejsou soustředěny na jednom místě, ale jsou různě rozmístěny po celém území. Říká se, že každý klan pochází z jedné mužské linie různých spolumanželek jednoho muže, proto nemůže proběhnout sňatek v jednom klanu. Největšími klany jsou pravděpodobně Komorte, Bumai, Juhai a Garakuli. Klan Komorte je považován za šamanský. Šamané hrají důležitou roli v životech Mursiů, jsou mostem mezi Tumwi (bohem) a lidmi, umí léčit a pořádají veřejné rituály, například na ochranu dobytka nebo přivolání deště.\n\nBudoucnost Mursiů a dalších kmenů žijících u řeky Omo je ohrožena kvůli výstavbě přehrady, která má být dokončena v roce 2014. I před začátkem stavby byla období sucha pro domorodé kmeny složitá, někdy voda nebyla vůbec a museli kopat hluboké jámy.\n\nDříve nebylo možné se k vesnicím Mursiů ani přiblížit, dnes už poznali výhodu přivýdělku a snaží se turisty co nejvíce zaujmout. Mursiové nemají turisty příliš v oblibě, proto k nim často agresivně přiběhnou hned po příjezdu k jejich vesnici. Aby si vydělali co nejvíce peněz, překřikují se a snaží se ukázat kreativní účesy, zdobení a prodat rozbité obří labrety. Udivení cestovatelé se vyděsí a po pár vyfocených nepodařených snímcích odjíždějí pryč. Všude pak vyprávějí, jak jsou Mursiové nebezpeční a agresivní. Od Mursiů je to velice chytré, natěšené turisty tímto odbudou a nemusejí jim ukazovat svou vesnici ani své zvyky. Měnou v Etiopii jsou birry, cena za fotografii jednoho člověka jsou jeden až dva birry, za důležitou osobu kmene, například náčelníka kmene, až dvacet birrů. Dříve se dalo platit korálky, bonbony nebo tabákem, v současnosti už to tak ale většinou nefunguje.\n\nTi, kterým se podařilo dostat do vesnice Mursiů a strávit s nimi nějaký čas, říkají, že jsou to pohostinní a přátelští lidé, kteří jsou rádi, když má někdo zájem o jejich kulturu a nepovažuje je pouze za atrakci jako opice v zoo.\n\n\n"}
{"id": "905857", "url": "https://cs.wikipedia.org/wiki?curid=905857", "title": "Pražský rejdič krátkozobý", "text": "Pražský rejdič krátkozobý\n\nPražský rejdič krátkozobý je plemeno holuba domácího chované v České republice. V zahraničí je zaměňován a splývá s plemenem vídeňského rejdiče. V Česku patří mezi nejrozšířenější a nejznámější krátkozobé rejdiče. Plemeno pochází z Prahy, kde bylo v minulosti hojně chováno především v Podskalí, v podhradí Vyšehradu, v Nuselském údolí, v Michli, na Pankráci, v Holešovicích, na Smíchově, Malé straně a na Žižkově.\n\nPražský krátkozobý rejdič je holub malého tělesného rámce s kostkovitou hlavou, velice krátkým zobákem a očima lemovanýma silně vyvinutou vrásčitou obočnicí. Hlava je hranatá, se dvěma hrbolky nad očima a jedním v týlu, čelo je velmi vysoké a široké. Vrchol čela je nejvyšší bod hlavy při pohledu z boku. Uprostřed temena, mezi hrbolky, je mírná prohlubeň. Zobák je velmi krátký, silný, klínovitého tvaru a je výrazně klopený. Oči ptáka jsou velké, většinou perlové, obočnice je dvoukroužková. Krk je ve své horní části mírně lomený, tělo má pražský krátkozobý rejdič malé, jemné, vodorovně nesené, hruď je dobře vyvinutá a klenutá, záda široká a klínovitá. Křídla i ocas jsou krátké a dobře složené. Nohy jsou nízké, červené, neopeřené.\n\nPlemeno existuje v celé řadě barevných a kresebných rázů, přičemž jednotlivé rázy se od sebe liší i v jiných znacích, než je pouze barva. Tzv. bělouši bývají drobnější a mají obočnice a zobáky tmavé. Běloušům se podobají též čápkové a grošovaní bělouši. Druhou skupinou jsou plnobarevní, tzv. malovaní rejdiči, kteří mají zobák světlý a obočnice více vyvinuté a vždy červené. \n\nPodobnými plemeny je vídeňský rejdič, který nemá tak výraznou a zobák má vodorovně nasazený, a budapešťský rejdič, který má velice výrazný týlni hrbolek, který zřetelně převyšuje hrbolky nad očima. \n\nKrátkozobý rejdič býval dobrým letcem a vyznačoval se letem v uzavřeném hejnu s prudkými obraty. V současné době se k letu využívá jen výjimečně, je to výstavní holub a chová se převážně ve voliérách. Kvůli extrémně zkrácenému zobáku špatně odchovává holoubata, proto se v chovu často používají chůvky.\n\nPlemenné znaky: malý krátkozobý rejdič s cennými exteriérovými znaky. Vyniká širokým, kostkovitým tvarem hlavy, široce nasazeným, krátkým, tupým a klopeným zobákem, výraznými obočnicemi, malou a jemnou postavou i množstvím barevných a kresebných rázů. Původně byl chován pro výborné letové schopnosti v hejnech, včetně letu výškového a vytrvalostního, doprovázeného prudkými obraty hejna (překládáním), později převážilo výstavní využití.\n\nEtologické znaky: chovatelsky náročné plemeno, s ubývajícími původními letovými schopnostmi, při jehož odchovu využíváme metodiku péče o krátkozobá plemena, i přes exteriérové zaměření chovu je to plemeno odolné, čilé a v letu velmi obratné.\n\nHlava: velmi výrazná a v poměru k tělu co největší, kostkovitá, v profilu naznačuje čtverec. Šířka, délka a výška hlavy jsou přibližně rozměrově shodné. Čelo je široké, vysoké a k zobáku kolmo spadající, tvoří nejvyšší bod hlavy, v horní části je ukončeno dvěma tupými nadočnicovými hrbolky, které jsou vyšší než zadní hrbolek na konci temene. Temeno je ploché, ve středu mírně propadlé, záhlaví je ostře spadající.\n\nOči: velké, mírně vypouklé, zorničky tmavé, duhovky perlové, co nejméně prokrvené. Sedlatí a bílí mají duhovky tmavé (vikvové).\n\nObočnice: u plnobarevných, bělohrotých, všech sedlatých a tygříků jsou výrazně vyvinuté, talířovité a široké, dosahují až k temeni hlavy, u starších holubů až bradavičnaté, vždy sytě červené. U žlutopruhých, běloušů žlutopruhých a běloprsých vlaštováků červených a žlutých jsou užší a živě červené (širší obočnice upřednostňujeme). U holubů modré barevné řady včetně běloušů, u červenopruhých, běloušů červenopruhých a tmavých rázů vlaštováků jsou užší a šedočerně zbarvené. Širší obočnice u nich při zachování tmavého zbarvení upřednostňujeme.\n\nZobák: krátký (do 10 mm), tupý, klínovitý, široce nasazený (šířka a výška nasazení převyšuje délku), horní a dolní čelist co možná stejně vyvinuté. Je mírně až více klopený, osa zobáku svírá s čelem vždy tupý úhel. Tmavý až černý zobák mají modří pruhoví, kapratí, mramorovaní a bělopruzí, vlaštováci černí a modří, bělouši tmavohrotí, černopruzí, červenopruzí a černí tygříci; tmavě rohový mají červeně plaví; všechny ostatní rázy mají zobák světlý až narůžovělý.\n\nOzobí: sahá až do poloviny zobáku. U všech rázů jemné, hladké a bíle ojíněné. Mírně vyvinutější ozobí mají plnobarevní, bělohrotí, sedlatí a tygříci. U starších holubů všech rázů může být mimo hrubšího ozobí znatelný i malý podbradek pod spodní čelistí a malé bradavičky v koutcích zobáku.\n\nKrk: k tělu přiměřeně dlouhý, široce nasazený, kratší, směrem nahoru se zužuje, s dobře vykrojeným hrdlem, kolmo nesený, jen v týlu mírně prohnutý vzad.\n\nPostava: drobná, jemná, hruď je vypjatá, široká a zakulacená. Od přední části hrudi ke konci ocasu je délka 22 až 24 cm. Drobnější jedince upřednostňujeme.\n\nDržení těla: v mírném sklonu k ocasu.\n\nKřídla: kratší, pevně přitažená, letky jsou široké, dobře složené a nezkřížené, spočívají lehce na ocase. Skupina krajních loketních letek je mírně pozdvižena, vytváří tzv. štítky, tím není hřbet zcela uzavřen.\n\nOcas: kratší, přesahuje asi o 2 cm konce křídel, dobře složený, země se nedotýká.\n\nNohy: kratší, silné, živě červené a neopeřené. Drápky jsou v barvě zobáku.\n\nPostoj: širší, mírně vztyčený a elegantní. Typickým znakem je našlapování na konce prstů při vzrušení.\n\nStruktura opeření: husté, peří je krátké a širší, přiléhavé, pružné a hladké.\n\nBarvy jsou čisté, rovnoměrně rozložené po všech barevných částech s odpovídajícím leskem (lesk není předmětem hodnocení) a svitem. Kresby jsou pravidelné a s příslušným uspořádáním u všech rázů.\n\nPlnobarevní: černí, šedohnědí, červení recesivní, žlutí recesivní a bílí.\n\nBělohrotí: černí, šedohnědí, modří, stříbřití, červení recesivní a žlutí recesivní. Krajní ruční letky jsou bílé v počtu 5 - 8 se shodným počtem v obou křídlech. Ideál je 6 x 6. Malá bílá skvrna u řitního otvoru (do 2 cm) je tolerována.\n\nBělopruzí: černí, šedohnědí, modří, stříbřití, červení recesivní, žlutí recesivní a izabeloví.\n\nBarevnopruzí: modří (černopruzí), stříbřití (tmavopruzí), červeně plaví (červenopruzí) a žlutě plaví (žlutopruzí).\n\nKapratí: modří, stříbřití.\n\nSedlatí: černí, šedohnědí, modří, modří kapratí, červení recesivní, žlutí recesivní, stříbřití, stříbřití kapratí, červeně a žlutě plaví, stříbrní (červeně popelaví). Mají bílou hlavu, záhlaví, náprsenku, břicho až k podocasníku, záda a křídla. Barevné je sedlo, zadní část krku až do týlu, přední část hrudi a ocas s podocasníkem.\n\nTygříci: černí, šedohnědí, červení recesivní a žlutí recesivní. Tygříci s velkou tabulí mají barevnou hruď od ohbí křídel dolů, spodní část těla, nejméně 7 koncových ručních letek, ocas s podocasníkem a bérce. Hlava a krk jsou bílé, pravidelně a jemně stříkané barevnými pírky; štíty křídel jsou bílé. Tygříci s malou tabulkou jsou obdobného zbarvení, až na bílé přerušení barvy na břiše mezi tabulkou a podocasníkem.\n\nBěloprsí (vlaštováci): černí, šedohnědí, modří pruhoví, modří mramorovaní (bělouši), červení recesivní a žlutí recesivní. Hruď od ohbí křídel dolů, spodní část těla až k podocasníku a bérce jsou bílé. Křídla, hlava, krk, záda a ocas jsou barevné. Malé kalhotky na bércích jsou tolerovány.\n\nBělouši tmavohrotí a barevnopruzí: modří, stříbřití, červeně plaví a žlutě plaví. Faktor grizzle tvoří u heterozygotních běloušů pravidelné mramorování. Vzniká tmavý bělouš - mramorovaný, který má pravidelně žíhané probělení po celém těle, na krku a vzorcích nejtmavší. Světlí bělouši jsou homozygotní, probělení je po celém těle, v modré řadě mohou mít lehce stříkanou hlavu a krk barevnými pírky s kresbou tmavohrotou a barevným ocasem, případně pruhovou tmavohrotou s barevným ocasem, u červené řady jen pruhovou, letky i ocas jsou plavé. Světlé homozygotní bělouše s čistě bílou hlavou a krkem (bez stříkání), při zachování tmavé kresby pruhů, letek i ocasu upřednostňujeme.\n\nOstatní rázy: Vzácně se mohou vyskytnout další kombinace barev a kreseb, např. bílí s perlovýma očima, hnědí, hnědožlutí, červeně plaví sedlatí, žlutě plaví sedlatí, čápci s barevným ocasem a letkami, bezpruzí i pruhoví, bílí stříkaní, včetně rázů nově regenerovaných. Rozhodující pro jejich posouzení jsou především hlavní exteriérové znaky – tvar hlavy a postavy.\n\nVýlukové vady: žlutá barva duhovky, různookost, rovně nasazený (neklopený), dlouhý, tenký a pokřivený zobák, výskyt pernatých ozdob, trvale svěšená křídla dotýkající se země; dále více než 6 bílých rýdovacích per a prohozená ruční letka do sedmé letky z kraje křídla u běloušů tmavohrotých a pruhových v modré řadě; prohozená ruční letka u bělohrotých; barevné skupiny per na hlavě (kapka, vousek) u sedlatých.\n\nVelké vady: kulatá hlava s nevýraznými hrbolky, vyšší zadní hrbolek oproti předním, nízké, šikmé a úzké čelo, zcela bledá obočnice u rázů s červenou obočnicí a pročervenalá u rázů s šedočernou obočnicí, úzký a ostrý zobák, dlouhý krk, netypická postava (hrubá, úzká, dlouhá), dlouhá, nebo na ocase nespočívající křídla, široký, dlouhý a špatně složený ocas dotýkající se země; dále 3 až 6 bílých rýdovacích per a méně než 5 barevných koncových ručních letek u běloušů tmavohrotých a pruhových (v modré řadě) a tygříků; méně než 3 a více než 10 bílých ručních letek, rozdíl tří a více bílých letek v obou křídlech, bílé skupiny peří na hlavě u bělohrotých; barevná záda a zcela otevřená náprsenka u sedlatých.\n\nMalé vady: mírně prokrvené duhovky, bledší obočnice u všech rázů, slabší spodní čelist zobáku, mírné odchylky ve zbarvení zobáku a drápků, drobné vady ve struktuře opeření, chybějící štítky; dále 1 až 2 bílá rýdovací pera a méně než 7 barevných koncových ručních letek u běloušů tmavohrotých a pruhových (v modré řadě) a tygříků, u tygříků navíc bílý podocasník; větší bílá skvrna (více než 2 cm) u řitního otvoru, méně než 5 a více než 8 bílých ručních letek, rozdíl dvou bílých letek v obou křídlech u bělohrotých; bílý podocasník a drobné vady ohraničení kresby (hloubka náprsenky, šíře sedla, barevné výběžky kresby v oblasti uší atd.) u sedlatých; bílý podocasník a vyšší zákres na hrudi u vlaštováků; mírně zamodralá barva u červeně a žlutě recesivních, červeně plavých a žlutě plavých (u červeně a žlutě plavých holubic tento jev tolerujeme).\n\nPosuzování: hlava, zobák, postava, obočnice, postoj, oči, kresba a barva opeření.\n\nKroužek: č. 7\n\n\n"}
{"id": "905860", "url": "https://cs.wikipedia.org/wiki?curid=905860", "title": "Karel Jech", "text": "Karel Jech\n\nByl synem učitele a vyrůstal v prostředí středočeského venkova, což mu později umožnilo autentický náhled na jeho proměnu. Po maturitě na Masarykově reálném gymnáziu v Kostelci nad Orlicí vstoupil do Českého svazu mládeže i KSČ. Studoval novinářskou fakultu Vysoké školy politické a sociální, promoval však na Fakultě společenských věd VŠPHV. Během studií působil jako redaktor časopisu \"Předvoj\" a představitel studentských organizací. Vědeckou aspiranturu absolvoval na moskevské Lomonosově univerzitě. Pobyt v Sovětském svazu jej zbavil mnoha iluzí, přesto po návratu nastoupil na katedru dějin KSČ Vysoké školy politické ÚV KSČ a roku 1962 se stal jejím vedoucím. V roce 1963 byl povolán do tzv. barnabitské komise, prošetřující procesy z 50. let. Protože se začal stavět kriticky k politice špiček KSČ, musel odejít na nově zřízenou Vysokou školu ekonomickou. Pro své sympatiel k reformnímu proudu československé historiografie byl pak po sovětské okupaci nucen opustit školu i stranu a stal se zaměstnancem Státního výzkumného ústavu ekonomiky ve spotřebním průmyslu. Zároveň udržoval styky s bývalými kolegy a podílel se na přípravě samizdatových \"Historických studií\".\n\nPo roce 1989 pomáhal vybudovat obor soudobých dějin v Československu a stal se prvním předsedou vědecké rady Ústavu pro soudobé dějiny AV ČR. Často spolupracoval se svým přítelem Karlem Kaplanem. Věnoval se hospodářským a sociálním dějinám, přičemž stěžejním tématem celé jeho vědecké dráhy byly dějiny českého venkova po druhé světové válce, zejména proces kolektivizace. Vývoj jeho studií přitom odráží jeho osobní vývoj v proměňující se společenské a politické realitě. Nutno zmínit též jeho organizační zásluhy na půdě ÚSD a spolupráci s Asociací soukromého zemědělství ČR.\n\nV roce 2007 obdržel Cenu Antonína Švehly Nadačního fondu angažovaných nestraníků za svůj přínos českému rolnictví.\n\n\n\n"}
{"id": "905861", "url": "https://cs.wikipedia.org/wiki?curid=905861", "title": "Český rejdič", "text": "Český rejdič\n\nČeský rejdič je plemeno holuba domácího chované v České republice. Je to plemeno relativně mladé, uznáno bylo v roce 1951. Tvarem těla se podobá ostatním střednězobým rejdičům: je to menší holub se zaoblenou hlavou a vyšším čelem, zobák je středně dlouhý. Oči jsou velké, perlové, obočnice úzké a jednokroužkové. Český rejdič má na týle lasturovitou chocholku zakončenou postranními růžicemi. Nohy jsou opeřené a na prstech vyrůstají asi 5 cm dlouhé rousky. Chová se v pruhové kresbě, dále v barvě grošovaný bělouš a čápek.\n\nJe živý a temperamentní, jeho let je hladký a spirálovitý. Není příliš vytrvalý a k závodním účelům se nevyužívá.\n\n"}
{"id": "905865", "url": "https://cs.wikipedia.org/wiki?curid=905865", "title": "Vídeňský krátkozobý rejdič", "text": "Vídeňský krátkozobý rejdič\n\nVídeňský krátkozobý rejdič je plemeno holuba domácího podobné a blízce příbuzné pražskému krátkozobému rejdiči.\n\nJe to holub malého tělesného rámce s nevýrazně kostkovitou hlavou, velice krátkým zobákem a očima lemovanýma silně vyvinutou vrásčitou obočnicí. Tvar hlavy je dán třemi hrbolky, dvěma nad očima a jedním hrbolkem týlním, hlava je však méně výrazná než u pražského krátkozobého rejdiče. Zobák je velmi krátký, silný, klínovitého tvaru a je vodorovně nasazený. Oči ptáka jsou velké, většinou perlové, obočnice je dvoukroužková. Krk je ve své horní části mírně lomený, tělo má vídeňský krátkozobý rejdič malé, jemné, vodorovně nesené, hruď je dobře vyvinutá a klenutá, záda široká a klínovitá. Křídla jsou krátká,  dobře složená a kryjící hřbet. Nohy jsou nízké, červené, neopeřené.\n\nOd pražského krátkozobého rejdiče se vídeňský krátkozobý rejdič liší hlavně nasazením zobáku, odlišení těchto dvou plemen je ale velice obtížné a je možné jen na typických jedincích. Vídeňský krátkozobý rejdič je v tomto smyslu méně prošlechtěnou verzí pražského rejdiče.\n\n"}
{"id": "905867", "url": "https://cs.wikipedia.org/wiki?curid=905867", "title": "Budapešťský krátkozobý rejdič", "text": "Budapešťský krátkozobý rejdič\n\nBudapešťský krátkozobý rejdič je plemeno holuba domácího patřící mezi krátkozobé rejdiče. Ve světě je jedním z nejrozšířenějších krátkozobých plemen. Tento holub má společný původ s vídeňským a pražským krátkozobým rejdičem, od nich se však výrazněji odlišuje.\n\nJe to holub malého tělesného rámce, v porovnání s pražským a vídeňským rejdičem má vzpřímenější, tzv. vypjatý postoj. Hlava je výrazná, suchá, méně opeřená, s výraznými hrbolky, přičemž týlní hrbolek zřetelně převyšuje oba hrbolky očnicové a tvoří při pohledu z boku nejvyšší bod celé hlavy. Zobák je velmi krátký, kuželovitý. Oči jsou velké, výrazné, vystouplé, perlového tvaru, jen bílí a sedlatí ptáci mají oči tmavé. Očnicové oblouky i obočnice jsou výrazně vyvinuté.\n\n"}
{"id": "905870", "url": "https://cs.wikipedia.org/wiki?curid=905870", "title": "Krewella", "text": "Krewella\n\nKrewella je americká electro/dubstepová skupina. Skládá se ze sester Jahan a Yasmine Yousaf. Dodnes vydaly 4 Extended Play-e a 2 alba zvané \"Get Wet\" z roku 2013 a “Zer0” z roku 2020. Skupina byla obdarována pár cenami. Mezi nejznámější singly patří \"Alive\", \"Live For The Night\" a \"Killin' It\".\n\n"}
{"id": "905871", "url": "https://cs.wikipedia.org/wiki?curid=905871", "title": "Berlínský krátkozobý rejdič", "text": "Berlínský krátkozobý rejdič\n\nBerlínský krátkozobý rejdič je plemeno holuba domácího, které je chováno především v Německu. Je to holub malého vzrůstu s výrazně kulatou hlavou, u které se cení vysoké, široké čelo. Zobák je velmi krátký, oči jsou velké a perlové. Toto plemeno je chované pouze v hladkohlavé formě, bez chocholky. Krk je utvářený do tvaru písmene S. Pro berlínského krátkozobého rejdiče je typický třes krku a hlavy, zvláště při rozrušení zvířete. Trup je krátký a hruď široká a vypnutá. Křídla jsou svěšená, běháky a prsty jsou porostlé krátkými rousky.\n\nToto plemeno se chová v barvách modrá pruhové, stříbřitá pruhové, červeně plnobarevné a žluté popelavé, dále jsou uznaní grošovaní bělouši ve všech těchto barvách, červení a žlutí bělouši, modré, stříbřité, červené a žlutě popelavé straky a pak ráz bronzový černý.\n"}
{"id": "905873", "url": "https://cs.wikipedia.org/wiki?curid=905873", "title": "Jan Ceulemans", "text": "Jan Ceulemans\n\nJan Anna Gumaar Ceulemans (* 28. únor 1957, Lier) je bývalý belgický fotbalista, záložník a trenér. Jeden z nejslavnějších belgických fotbalistů všech dob: Pelé ho zařadil roku 2004 mezi 125 nejlepších žijících fotbalistů, jako jednoho ze tří Belgičanů. Třikrát byl vyhlášen nejlepším fotbalistou Belgie (1984, 1985, 1986). V anketě Zlatý míč, která hledala nejlepšího fotbalistu Evropy, se roku 1980 umístil na pátém místě. Je rekordmanem v počtu odehraných zápasů za belgický národní tým (celkem 96).\n\nBěhem své aktivní fotbalové kariéry hrál pouze za dva belgické kluby: Lierse SK a Club Brugge. Odehrál čtyři sezóny v Lierse SK a poté přestoupil do Brugg. S Club Brugge získal třikrát titul belgického mistra (1980, 1988, 1990) a dvakrát belgický fotbalový pohár (1986, 1991). V belgické nejvyšší soutěži odehrál 514 zápasů, v nichž vstřelil 230 gólů.\n\nCeulemans působil v belgických mládežnických výběrech do 19 (5 nominací, 4 odehrané zápasy a 1 vstřelený gól) a do 21 let (7 nominací, 6 odehraných zápasů a 2 vstřelené góly).\n\nS belgickým národním týmem vybojoval stříbrnou medaili na mistrovství Evropy roku 1980, na mistrovství světa v Mexiku roku 1986 skončili Belgičné čtvrtí (Ceulemans zde byl zařazen do all-stars týmu). Zúčastnil se též světových šampiotátů 1982 a 1990 a závěrečného turnaje mistrovství Evropy 1984. Celkem za reprezentaci nastoupil v 96 utkáních (dosud belgický rekord) a vstřelil v ní 22 branek. Podle některých fotbalových databází (např. Footballdatabase.eu, National Football Teams) nastřílel během 96 zápasů 23 gólů. Rozdíl je v přátelském utkání z 5. června 1988 v Odense proti domácímu Dánsku, které Belgie prohrála 1:3. Zatímco Belgická fotbalová asociace připisuje tento gól Enzo Scifovi, databáze jej připisují Janu Ceulemansovi.\n\nPo skončení hráčské kariéry se stal trenérem, vedl dlouhá léta KVC Westerlo (1999–2005, 2007–2012), též Bruggy, SC Eendracht Aalst a Ingelmunster.\n\n"}
{"id": "905878", "url": "https://cs.wikipedia.org/wiki?curid=905878", "title": "Dinkové", "text": "Dinkové\n\nDinkové jsou největší etnickou skupinou v Jižním Súdánu. Obývají oblast Bahr el Ghazal nedaleko Nilu, Jonglei, Kordofánu a horní část kolem Nilu. Řečí Dinků je dinština, ale většina z nich mluví také súdánskou arabštinou. Dinků by mělo být podle údajů z roku 2008 přibližně 4,5 milionu. Jsou to pastevci a zemědělci.\n\nRozdělení činností v tomto kmeni je přibližně stejné jako všude jinde. Ženy se starají o děti, vaří a obdělávají pole. Muži mají za úkol obstarávání masa. Mladí chlapci se starají o dojení krav, když dospějí, hlídají stáda a dojení přenechávají mladším. Dívky tráví hodně času se svými matkami, učí se vařit a starat se o domácnost. Vzhledem k tomu, že obývají břehy Nilu, jedním zdrojem potravy jsou ryby, tento úkol mají na starosti muži. Oblíbenou potravou jsou obilné placky s fazolemi nebo kukuřicí. Všechny tyto plodiny Dinkové pěstují na svých polích.\n\nChlapci dostávají jména mužů, kteří se o ně starají (otec, strýc). Když dospějí, vyberou si ze svého stáda jednoho výjimečného vola a dají mu jméno podle jeho barvy. Toto jméno je zároveň druhým jménem chlapce, který vola pojmenoval. Dinkové mají hodně výrazů pro barvy, a proto se často nestává, že by měli dva lidé z jedné vesnice stejné jméno. Zajímavou výjimkou jsou dvojčata, pro která existují speciální jména (Bol, Ngor, Chan), takže kromě vlastního jména mají ještě druhé, stejné se svým dvojčetem.\n\nDobytek je pro Dinky velice podstatný, je jejich hlavním majetkem a chloubou. Snaží se, aby se jejich domácí zvířata měla co nejlépe, staví jim domy a dokonce je šlechtí, aby měli co největší rohy a vypadali majestátně. Slouží jako dar, platidlo, zdroj potravy a také jako oběti při nejrůznějších obřadech. Množství dobytka označuje postavení ve společnosti. Kromě velkého množství výrazů pro barvy, mají Dinkové také spoustu slov označujících různé druhy dobytka.\n\nDinkové jsou považováni za nejčernější a především za nejvyšší národ světa. Jedním z typických znaků jsou výrazné zářezy v obličeji. Když dívka nebo chlapec dospěje, jsou jim jejich rodiči provedeny zářezy do tváří a čela, značí to dospělost a možnost vstoupit do manželství. Množství zářezů také ukazuje přibližný věk osoby. Dalším znakem jsou vyražené čtyři přední zuby, tento rituál je prováděn současně se zářezy do obličeje.\n\nTradičním oblečením pro dinské ženy je sukně z dobytčí kůže, svobodné dívky a děti chodí nahé. Muži se často zdobí korálkovými náramky a náhrdelníky, jinak jsou také nazí. Čím dál častěji je ale možné vidět tyto zemědělce v muslimském oblečení nebo „moderních“ oděvech. Muži si barví vlasy na červeno pomocí kravské moči, ženy si naopak vlasy holí do hladka, až na malý chomáč vlasů na temeni.\n\nDomy Dinků mají kruhovitý tvar a doškovou střechu. V okolí řek jsou stavěny na vyšších pahorcích nebo na trámech, aby byly ochráněny před záplavami v období dešťů. V nížinách nedaleko domů se nacházejí obdělávaná pole a pastviny pro dobytek. Dinkové staví i domy pro svá domácí zvířata.\n\nPodle pověsti byli první lidé stvoření bohem Nhialic. Bůh jim dal jména Garang a Abuk. Po nějaké době se dinskému Adamovi a Evě narodil syn Deng, ten je považován za otce všech Dinků.\n\nPřed příchodem Britů v 19. století nežili Dinkové ve vesnicích, jaké známe dnes. Vedli kočovný život. Cestovali se svými stády i několik dní, aby se dostali k další provizorní vesnici. Prázdná hliněná obydlí s doškovými střechami byla uspořádána tak, aby se nacházela v různých oblastech s dostatkem čerstvé potravy. Uvnitř mohly spát jen ženy a děti, muži spali venku pod přístřešky pro dobytek. Rodiny průběžně cestovaly mezi jednotlivými vesnicemi.\n\nV roce 1983 se Dinkové a další obyvatelé Jižního Súdánu vzbouřili proti postupné islamizaci této země a vznikla občanská válka. Dne 15. listopadu 1991 došlo k události zvané Dinka Bor Masakr. Během dvou měsíců bylo vypáleno a zdevastováno mnoho vesnic. Zemřelo přibližně 2 000 nevinných lidí a několik tisíc lidí bylo zraněno. Dalších 25 000 lidí zemřelo na následky těžkého hladomoru.\n\nPřestože v okolí dinských vesnic vznikla řada ropných vrtů, oproti jiným kmenům si Dinkové stále zachovávají své tradice a nepoznamenaný život. Území, které obývají, je rozděleno na jednotlivé části, při čemž každá část připadá jiné vesnici. Lidé z jednotlivých vesnic mohou lovit na svých pozemcích a obdělávat svá pole.\n\n"}
{"id": "905879", "url": "https://cs.wikipedia.org/wiki?curid=905879", "title": "Jean-Marie Pfaff", "text": "Jean-Marie Pfaff\n\nJean-Marie Pfaff (* 4. prosince 1953, Lebbeke) je bývalý belgický fotbalista, brankář. Jeden z nejslavnějších belgických fotbalistů všech dob: Pelé ho zařadil roku 2004 mezi 125 nejlepších žijících fotbalistů, jako jednoho ze tří Belgičanů. Mezinárodní federace fotbalových historiků a statistiků (IFFHS) ho roku 1987 vyhlásila světovým brankářem roku.\n\nS Beverenem získal titul belgického mistra (1979) i belgický pohár (1978), s Bayernem Mnichov vyhrál třikrát německou Bundesligu (1985, 1986, 1987) a dvakrát DFB-Pokal (1984, 1986).\n\nS belgickým národním týmem vybojoval stříbrnou medaili na mistrovství Evropy roku 1980 (brankářskou dvojkou zde byl Michel Preud'homme), na mistrovství světa v Mexiku roku 1986 skončil s národním týmem čtvrtý (Pfaff zde byl zařazen do All-stars týmu). Zúčastnil se též světového šampionátu roku 1982 a závěrečného turnaje mistrovství Evropy 1984. Celkem za reprezentaci nastoupil v 64 utkáních.\n\n"}
{"id": "905885", "url": "https://cs.wikipedia.org/wiki?curid=905885", "title": "Pozdravení pokoje", "text": "Pozdravení pokoje\n\nPozdravení pokoje (původně políbení pokoje nebo také políbení míru, latinsky \"osculum pacis\") je symbolické gesto, jimiž účastníci mše vyjadřují vzájemný pokoj a bratrskou lásku. Původně šlo o skutečný polibek, později byl namísto toho věřícím k políbení podáván pacifikál (ozdobný kříž nebo zdobená destička k tomu určená), zatímco duchovní si i nadále vyměňovali políbení.\n\nOd liturgické reformy provedené po druhém vatikánském koncilu spočívá pozdravení pokoje zpravidla v podání ruky těm, kdo stojí nejblíže, se slovy „pokoj s tebou“ nebo „pokoj tobě“, případně „pokoj Vám“; celebrant však při pozdravení pokoje neopouští kněžiště. Jiný způsob, jak obřad pozdravení pokoje konat, může stanovit příslušná biskupská konference. V liturgii římského ritu probíhá pozdravení pokoje po modlitbě Otčenáš (před přijímáním), v některých církvích už před vyznáním víry (například v pravoslaví) anebo po něm (před anaforou).\n\n\n"}
{"id": "905888", "url": "https://cs.wikipedia.org/wiki?curid=905888", "title": "Zdeněk Chocholatý", "text": "Zdeněk Chocholatý\n\nZdeněk Chocholatý (21. prosince 1929 Brno – květen 2010 tamtéž) byl československý hráč ledního hokeje. Jeho syn Zdeněk Chocholatý byl rovněž prvoligovým ledním hokejistou.\n"}
{"id": "905891", "url": "https://cs.wikipedia.org/wiki?curid=905891", "title": "Zdeněk Kopsa", "text": "Zdeněk Kopsa\n\nZdeněk Kopsa (27. ledna 1931 Brno – 6. dubna 2015) byl český fotbalista, útočník a hráč ledního hokeje.\n\nV československé lize hrál za Spartak Praha Stalingrad/ČKD Praha. Nastoupil ve 109 ligových utkáních a dal 33 gólů.\n\nV druholigovém ročníku 1954 byl s 11 brankami nejlepším střelcem Rudé hvězdy Brno.\n\n\n"}
{"id": "905894", "url": "https://cs.wikipedia.org/wiki?curid=905894", "title": "Rejdiči", "text": "Rejdiči\n\nRejdiči jsou skupinou plemen holuba domácího, která byla původně vyšlechtěna pro vytrvalý či akrobatický let v hejnu. Obecně se jedná o holuby menšího vzrůstu, rozmanitých forem. Mezi současnými plemeny rejdičů se vyskytují jak vynikající letci sportovních chovů, tak plemena, která se šlechtí především na exteriér a která se chovaní hlavně ve voliérách. Jsou starou skupinou plemen, která největšího rozkvětu dosáhla v Orientu, odkud se rejdiči rozšířili na západ do Evropy. \n\nAkrobatický let rejdičů, vzdušný rej, je chovatelskou prací zvýrazněný svatební let holubů. Každé plemeno rejdiče létá trochu jinak, jedná se o hladký let v hejnu s prudkými obraty, spirálovitý výškový let, sloupový let nebo provádění přemetů v letu, jak je to vlastní valivým rejdičům, rolerům.\n\nPodle exteriérových znaků, především podle délky zobáku, se rejdiči dále dělí na tři skupiny, rejdiče krátkozobé, dlouhozobé a středozobé.\n\nKrátkozobí rejdiči jsou exteriérově velice prošlechtěnými plemeny. Charakteristickým znakem ptáků je široké a vysoké čelo, které může být rovné a kolmé nebo i vykloněné dopředu, a velmi krátký, široce nasazený zobák. Kvůli krátkému zobáku, který brání krmení holoubat, se v chovu krátkozobých rejdičů často používají chůvky.\n\nV České republice je nejznámějším zástupcem této skupiny pražský krátkozobý rejdič, jemuž je velmi podobný vídeňský krátkozobý rejdič. Ve světě je často chován budapešťský krátkozobý rejdič. Dalšími plemeny je berlínský krátkozobý rejdič, ceglédský krátkozobý rejdič, hamburský krátkozobý rejdič, královecký rejdič, kalot, proslulý anglický dlouholící rejdič a jemu podobný anglický šort.\n\nU dlouhozobých rejdičů se šlechtění exteriéru ubíralo opačným směrem než u rejdičů krátkozobých. Jsou to ptáci štíhlých tvarů, u kterých profil hlavy přechází v zobák v jedné linii, bez vyvinutého čela. Jsou to dobří letci a mohou samostatně odchovávat mláďata. V Česku však nejsou příliš rozšíření.\n\nMezi dlouhozobé rejdiče patří anglická a polská straka, dánská straka, vídeňský a německý dlouhozobý rejdič, gdaňský sokol, či stargardský rejdič, který je nápadný potřesem esovitě zahnutého krku a proto se nazývá třasokrčka. \n\nStředozobí rejdiči nemají obecně žádné zvýrazněné tělesné znaky a mezi těmito plemeny jsou nejvýkonnější letci. I mezi středozobými rejdiči jsou však plemena šlechtěná pouze na exteriér a okrasný chov, jako je komárenský rejdič, jeptiška či holokrčka, tato plemena jsou především výstavní. Pro okrasu se chová také český rejdič, komárenský rejdič a košický valivý rejdič. Mezi plemena středozobých rejdičů, která jsou výkonná letem, patří především orientální roler, birminghamský rejdič a tippler, dále budapešťský vysokoletec, nikolajevský rejdič a z českých plemen i rakovnický rejdič a pražský středozobý rejdič. Mezi střednězobé rejdiče se dále řadí tzv. tleskači, kteří v letu slyšitelně pleskají křídly a dělají přemety ve vzestupném letu, a postavoví rejdiči, kteří mají vztyčený plochý ocas, svěšená křídla a dlouhý zakloněný krk a kteří připomínají pávíka.\n\n"}
{"id": "905899", "url": "https://cs.wikipedia.org/wiki?curid=905899", "title": "Čeněk Liška", "text": "Čeněk Liška\n\nČeněk Liška (* 18. února 1930, Plzeň) je bývalý československý hráč ledního hokeje.\n\n"}
{"id": "905900", "url": "https://cs.wikipedia.org/wiki?curid=905900", "title": "Anežka Marie Toskánská", "text": "Anežka Marie Toskánská\n\nAnežka Marie Toskánská (26. března 1891, Salzburg – 4. října 1945, Schwertberg) byla rakouská arcivévodkyně a toskánská princezna\n\nByla desátým a zároveň nejmladším potomkem titulárního vévody Ferdinanda IV. Toskánského a princezny Alice Bourbonsko-Parmské. Mládí prožila spolu se sourozenci v Salzburgu, kde rodina žila po připojení toskánského velkovévodství ke království sardinsko-piemontskému. Nikdy se neprovdala. Roku 1918, po zániku monarchie se s matkou a dvěma sestrami Markétou a Germanou uchýlila do Schwertbergu v Horních Rakousích, kde ve svých 54 letech v roce 1945 zemřela.\n\n"}
{"id": "905905", "url": "https://cs.wikipedia.org/wiki?curid=905905", "title": "Edudant a Francimor", "text": "Edudant a Francimor\n\nEdudant a Francimor je kniha pro děti, jejímž autorem je Karel Poláček. Kniha poprvé vyšla v roce 1933.\n\nNa motivy knihy byl roku 1993 natočen v rámci Večerníčku animovaný seriál Z deníku žáka III. B aneb Edudant a Francimor.\n\n"}
{"id": "905915", "url": "https://cs.wikipedia.org/wiki?curid=905915", "title": "Obol mrtvých", "text": "Obol mrtvých\n\nObol mrtvých je mince, která byla kladena mrtvým do hrobu v důsledky víry v potřebu mrtvého zaplatit za převoz do podsvětí. Nejznámější příklad je řecký obolos, mince, kterou měl nebožtík zaplatit Charónovi za plavbu přes řeku Styx. Jedná se o velmi starobylý zvyk související s představou v oddělení světa živých a mrtvých řekou či oceánem, který nezávisle vznikl i v mimoevropských civilizacích.\n\nTento předmět je také nazýván viatikum, jelikož neměl vždy podobu mince. Příkladem jsou slitky mědi z italických hrobů okolo roku 1000 př. n. l., kousky drahého kovu či bronzové a železné rožně v keltských, etruských a řeckých hrobech.Mezi Kelty byl obol mrtvých rozšířen především v 1. století př. n. l., existují archeologické nálezy především ze západní části střední Evropy, ale také z Čech a Slovenska. U Germánů byla tato praktika vzácná, ale u Římanů poměrně častá.\n\nKaždá mince uložená v hrobě nemusí souviset s touto představou, může se jednat také o osobní majetek mrtvého, náhradu za naturální milodary nebo opatření proti vampirismu, jelikož existovala víra že mince v ústech zabraňuje v návratu mezi živé.\n\nNejstarší oboly mrtvých u Slovanů pochází z avarsko-slovanských hřbitovů v panonské pánvi z 7.–8. století. Použity jsou především byzantské mince, jejich napodobeniny či zlaté plíšky. V čistě slovanském prostředí se viatikum objevuje až v 9. století při kostrových pohřbech, kdy byla do úst či do ruky vkládána mince. Tento zvyk nebyl u Slovanů původní, protože odporuje jejich původní představě o posmrtném splynutí duše s vesmírem. Viatikum se k nim mohlo dostat ze západu, Byzance nebo Panonské pánve, kde se dlouho udržovali antické tradice.\n\nMince, či její ekvivalent, byla dávána mrtvých především na Velké Moravě, ale po jejím pádu tento zvyk ustal. Znovu se však objevil na počátku 11. století v Čechách, na Moravě i v Polsku, nejspíše s rozvojem mincovnictví.) I v křesťanském prostředí se pak udržoval až do vrcholného středověku, výjimečně i do novověku. V Rusku a na Slovensku je zvyk zaznamenán ještě v 19. století.\n"}
{"id": "905919", "url": "https://cs.wikipedia.org/wiki?curid=905919", "title": "Play Hard", "text": "Play Hard\n\nPlay Hard je první extended play americké skupiny Krewella. Bylo vydáno 18. června 2012 skrze vydavatelství \"Krewella Music LLC\".\n"}
{"id": "905924", "url": "https://cs.wikipedia.org/wiki?curid=905924", "title": "Chrobák vrubounovitý", "text": "Chrobák vrubounovitý\n\nChrobák vrubounovitý (\"Sisyphus schaefferi\"), někdy též výkalník vrubounovitý, je všežravý brouk z čeledi vrubounovití. Má černé oválné tělo, které se směrem k zadečku zužuje. Dorůstá velikosti 6,5 až 12 mm a má nápadně dlouhé zadní nohy. Druh dobře létá a vytváří nory, kam dospělí jedinci přesouvají kuličku z trusu. Samička do nory naklade vajíčka a vylíhlé larvy se během svého vývoje živí trusem z přítomné kuličky.\n\nŽije ve stepních lokalitách a často na písčitých půdách či vápencových podkladech v oblasti převážně jižní Evropy, Kavkazu a Číny, přičemž nejsevernější hranicí jeho rozšíření je Česká republika. Hojně se vyskytuje na jižní Moravě (zejména v Milovickém lese) a dále též v CHKO České středohoří, CHKO Český kras a na Sušicku. Jedná se o jediného zástupce rodu \"Sisyphus\" v České republice a Evropě. Je klasifikován jako ohrožený druh.\n\nMezi vědecká synonyma chrobáka vrubounovitého patří:\n\n"}
{"id": "905929", "url": "https://cs.wikipedia.org/wiki?curid=905929", "title": "Smíšená topologie", "text": "Smíšená topologie\n\nSmíšená topologie ( ) je v informatice označení pro topologie sítě, ve které jsou některé uzly přímo propojeny s více než jedním dalším uzlem v síti. Pro tuto topologii neexistuje v češtině uspokojivý název, používají se názvy jako síťová topologie, obecný graf, mesh topologie. Také u anglického názvu existuje určitá nejednoznačnost, protože někteří autoři považují \"mesh topology\" bez přívlastku za síť s topologií každý s každým (úplný graf), jiní za částečně propojený graf.\n\nSmíšená topologie poskytuje redundanci propojení, takže je možná komunikace i při výpadku některých linek nebo uzlů. Uzly, které jsou pro síť důležitější nebo u který se vyžaduje vyšší odolnost proti výpadku, se navrhují s větším počet připojení do sítě.\n\nSmíšená topologie se často používá u sítí, které mají mít vyšší odolnost proti výpadkům, které se však skládají z tolika uzlů, že je nemožné realizovat propojení každý s každým. Příkladem sítí se smíšenou topologií je Internet, telekomunikační sítě a elektrická přenosová soustava.\n\nV počítačových sítích, ve kterých existuje více cest mezi uzly, musí být alespoň některé uzly schopné nejenom odesílat a přijímat vlastní data, ale i předávat dál data od jiných uzlů. V síti je nutné používat metody, které vybírají vhodnou cestu sítí (směrování), jsou schopny cestu měnit při výpadku některých spojů (dynamické směrování), brání vícenásobnému příjmu dat a zacyklení (IEEE 802.1d Spanning Tree Protocol a 802.1aq Shortest Path Bridging).\n\nSpeciálním případem smíšené topologie je hierarchická topologie, ve které se síť skládá z většího množství podsítí několika úrovní, z nichž každá je propojena pouze se sítěmi o úroveň výše a o úroveň níže.\n\n\n\n\n"}
{"id": "905932", "url": "https://cs.wikipedia.org/wiki?curid=905932", "title": "Mobility management", "text": "Mobility management\n\nMobility management je jedna z hlavních funkcí sítě GSM a UMTS, která umožňuje fungování mobilních telefonů. Úkolem mobility managementu je sledovat, kde se nacházejí jednotliví účastníci, aby jim bylo možné doručovat hovory, SMS a jiné mobilní služby.\n\nSíť GSM nebo UMTS jako všechny buňkové sítě je rádiová síť, která zabezpečuje komunikaci s mobilními telefony množstvím základnových stanic, z nichž každá svými vysílači a přijímači obsluhuje jednu nebo více buněk (v současnosti obvykle 3) složená z jednotlivých rádiových buněk známých jako základnové stanice. Každá základnová stanice pokrývá signálem určitou geografickou oblast, která je častí jednoznačně identifikované location area. Spojením pokrytí všech základnových stanic buňková síť poskytuje rádiové pokrytí mnohem větší oblasti. Skupina základnových stanic se nazývá location area, nebo routing area.\n\nProcedura Aktualizace umístění ( ) dovoluje, aby mobilní telefon informoval buňkovou síť, že přechází do jiné location area. Mobilní telefony jsou odpovědné za detekci kódů location area. Když mobilní telefon zjistí, že kód location area se od poslední aktualizace změnil, provede další aktualizaci odesláním požadavku location update do sítě. Požadavek obsahuje předchozí lokaci a Temporary Mobile Subscriber Identity (TMSI) přidělené mobilnímu telefonu sítí.\n\nJe několik důvodů proč mobilní telefon posílá aktualizované informace o lokaci do sítě. Při každém zapnutí a vypnutí mobilního telefonu může síť vyžadovat, aby provedl location update proceduru Připojení IMSI nebo Odpojení IMSI. Každý mobilní telefon také musí pravidelně v nastavených intervalech informovat síť pomocí procedury periodický location update. Kdykoli se mobilní telefon přesune z jedné location area do jiné mimo dobu hovoru, musí provést náhodný location update. Ta je vyžadována, i když mobilní telefon nezmění polohu, ale kvůli změně síly signálu přepne na buňku v jiné location area. Účastník tak má spolehlivý přístup k síti a může být dosažen voláním, a přitom se může volně pohybovat v rámci celé oblasti pokrytí.\n\nKdyž účastník je stránkován, aby mu mohlo být doručeno volání nebo SMS a na stránkování neodpovídá, pak je označen jako nepřítomný ( ) jak v ústředně veřejné mobilní sítě ( ) a (s MSC obvykle spojeném) návštěvnickém registru ( ) (MSC/VLR), tak v domovském registru ( ), což znamená, že se mu nastaví příznak Mobile not reachable, MNRF). Jakmile mobilní telefon příště provede location update, informace v HLR bude aktualizována a příznak MNRF smazán.\n\nTMSI je čtyřbytové číslo, které přiřazuje návštěvnický registr (VLR) každému mobilnímu telefonu v oblasti, v okamžiku, kdy do oblasti vstoupí nebo je zapnut. Číslo je platné pouze v rámci jedné location area, takže musí být aktualizováno pokaždé, když se mobilní telefon přesune do jiné geografické oblasti. Temporary Mobile Subscriber Identity (TMSI) je identita, která je nejčastěji posílána mezi mobilním telefonem a sítí.\n\nSíť může TMSI mobilního telefonu kdykoli změnit, aby zabránila identifikaci, sledování a odposlouchávání komunikace účastníka na rádiovém rozhraní. To komplikuje zjištění, který mobilní telefon je který, s výjimkou krátkých okamžiků po zapnutí mobilního telefonu nebo když data v mobilním telefonu přestanou být z nějakého důvodu platná. V tomto okamžiku musí být odeslána do sítě globální Mezinárodní identi mobile phone subscriber identity\" (IMSI). IMSI se posílá co možná nejméně, aby se zabránilo její identifikaci a sledování.\n\nTMSI hraje klíčovou roli při stránkování mobilního telefonu. Stránkování ( ) je one-to-one komunikace mezi mobilním telefonem a základnovou stanicí. Základní použití broadcast informace je pro vytvoření kanálů pro \"stránkování\". Každý buňkový systém má broadcast mechanismus pro distribuování těchto informací na více mobilních telefonů.\n\nTMSI je čtyřbytové číslo, které se zapisuje v šestnáctkové soustavě. TMSI nemůže mít hodnotu FFFFFFFF, protože SIM karta používá tuto hodnotu pro indikaci, že nemá platné TMSI.\n\nRoaming je jedna ze základních procedur mobility managementu ve všech buňkových sítích. Roaming je definován jako schopnost uživatele buňkové sítě automaticky volat a přijímat volání, odesílat a přijímat data a využívat ostatní služby včetně služby domovských dat, při pohybu mimo geografické pokrytí domovské sítě použitím navštívené sítě. To se může uskutečnit použitím komunikačního terminálu nebo jindy jenom použitím identity účastníka v navštívené síti. Roaming je technicky zajištěn procedurami mobility managementu, autentizace, autorizace a fakturace.\n\nZákladnové stanice jsou rozděleny do skupin kvůli optimalizaci signalizace. \"Location area\" je každá skupina základnových stanic. Desítky nebo stovky základnových stanic jsou v síti GSM připojeny k Base Station Controller (BSC), nebo k Radio Network Controller (RNC) v síti UMTS, který realizuje inteligence základnových stanic. BSC přiřazuje mobilním telefonům rádiové kanály, přijímá měření z mobilních telefonů a řídí předávání komunikačních kanálů používaných mobilními telefony mezi základnovými stanicemi.\n\nKaždá location area má přiřazené unikátní číslo nazývané \"location area code\". Location area code je v pravidelných intervalech vysílán každou základnové stanicí známou jako \"BTS\" ( ) BTS v síti GSM nebo Node B v síti UMTS.\n\nV síti GSM spolu nemohou mobilní telefony komunikovat přímo, ale jen prostřednictvím základnových stanic. Pokud v sítích UMTS nemá mobilní telefon přístup k Node B, nemůže uskutečnit žádné spojení.\n\nPokud jsou location area velmi rozsáhlé, mohou obsahovat mnoho mobilních telefonů, což způsobuje velmi časté stránkování, protože každý stránkovací požadavek musí být vysílán každou základnovou stanicí v location area. To je mrhání šířkou pásma a výkonem mobilního telefonu, protože musí přijímat všesměrové zprávy příliš často. Pokud naopak je mnoho malých location oblastí, mobilní telefon musí velmi často kontaktovat síť pro změny umístění, což značně zatěžuje baterii mobilního telefonu. Proto je třeba najít vhodný kompromis.\n\nRouting area je obdobou Location area v PS doméně. Obvykle je menší než \"location area\". Routing areas používají mobilní telefony které mají GPRS připojení. GPRS je optimalizováno pro datové komunikační služby, která mají nárazový charakter, jako je bezdrátový internet/intranet a pro multimediální služby. Nazývá se také GSM-IP (\"Internet Protocol\"), protože připojuje uživatele přímo k poskytovatelům Internetu (ISP).\n\nDíky nárazové povaze paketové komunikace je třeba počítat s více stránkovacími zprávami pro jeden mobilní telefon, takže je potřeba znát umístění mobilního telefonu přesněji než u tradiční komunikace používající přepojování okruhů. Přechod mezi dvěma routing oblastmi (nazývaný \"Routing Area Update\") se provádí prakticky stejně jako změna location oblasti. Hlavní rozdílem je, že ji provádí síťový prvek nazývaný \"Serving GPRS Support Node\".\n\nTracking area je obdoba location area nebo routing area v sítích LTE. Tracking area je sada buněk. Několik tracking oblastí může tvořit TA list, seznam tracking oblastí, které mohou být zadány v konfiguraci mobilního telefonu, který je v LTE technologii označován jako User equipment. Aktualizace tracking area se provádějí periodicky nebo když se UE přemístí do tracking oblasti, která není obsažena v jeho TA seznamu.\n\nOperátoři mohou přidělovat různým UE různé TA seznamy, což může omezit signalizační špičky (například aby UE cestujících ve vlaku neprováděly tracking area updates současně).\n\nNa straně sítě provádí aktualizaci prvek nazývaný Mobility Management Entity.\n\n\n"}
{"id": "905937", "url": "https://cs.wikipedia.org/wiki?curid=905937", "title": "Rzivost topolu", "text": "Rzivost topolu\n\nRzivost topolu je houbová choroba rostlin způsobená houbami rodu rez (\"Melampsora\") z čeledě rzi (\"Pucciniales\"), nejčastěji houbou \"Melampsora laricis-populina\". Na topolech je známým patogenem rez sosnokrut (\"Melampsora populnea\"). Rozšiřujícím se patogenem tohoto rodu je na začátku 21. století \"Melampsora medusae\"\n\nRzi rodu \"Melampsora\" jsou nejškodlivějším a nejrozšířenějším patogenem topolů. Omezily používání topolů ve výsadbách, výrobě biopaliv a v lesní produkci na mnoha místech světa. Téměř všechny známé kultivary topolu jsou náchylné k \"Melampsora laricis-populina\" a neustále se vyvíjí nové virulentní kmeny. Na začátku 21. století je naléhavým úkolem položit základ důkladné znalosti o druzích, které jsou hostiteli choroby.\n\nPodle biolib.cz je pro patogena s označením \"Melampsora\" používáno více rozdílných názvů, například \"Chnoopsora\" nebo \"Podosporium\".\n\nCelosvětové.\n\nMnoho ze rzí, které poškozují topoly, jsou dvoubytné rzi, potřebují ke svému vývoji druhého hostitele. Rez \"Melampsora medusae\" ale například dalšího hostitele nevyžaduje. Seznam hostitelů podle eol.org :\n\n\"Melampsora medusae\" napadá mimo uvedené rody i borovice. Na topolech je známým patogenem rez sosnokrut (\"Melampsora populnea\"), který poškozuje rovněž borovici. \nOd počátku léta na rubu listů žlutooranžové tečky, často je celá čepel listu skvrnitá. Na podzim se v místech napadení objevuje hnědé nekrotické pletivo, které je viditelné na lící listů jako černohnědé skvrny. Listy zasychají a opadávají. Při velmi silných infekcích může strom takto shodit i všechny listy v průběhu 3 týdnů, přičemž později může dojít i k uschnutí a opadu větví. \n\nPoškozování jehličnanů ve školkách, omezení použití topolů jako okrasných dřevin a jejich komerční použití.\nRez \"Melampsora larici-populina\" vyžaduje topol a modřín jako hostitele k dokončení svého životního cyklu. Rez přezimuje jako teliospory na opadaném listí z topolu. \n\nTyto spóry vyklíčí na jaře, tvoří se basidiospory přenosné větrem, což má za následek infekce modřínového jehličí. O několik dní později, se tvoří žlutooranžové aeciospory na jehlicích jehličnanů. Během jara jsou infikovány vyrůstající listy topolu. Na listech topolu se tvoří urediniospory (žluto-oranžové puchýřky) a rez se šíří na topolech po celé léto. V pozdním létě, se teliospory opět tvoří na listech topolů a životní cyklus rzi je uzavřen. \nVětrem.\n\nK zamezení infekce se u dvoubytných rzí doporučuje odstranit jednoho nebo druhého hostitele. Někdy oproti veškeré snaze rzi nacházejí alternativní hostitele, například mezi plevelnými bylinami. Ne všechny rzi napadající topoly jsou dvoubytné. Rez \"Melampsora medusae\" například dalšího hostitele nevyžaduje a tato ochrana tedy neúčinkuje vůbec. Je často obtížné rzi bez laboratorních testů spolehlivě rozlišit. \n\nOdstranění opadaného listí přes zimu, nebo jeho zarytí.\n\nExperimenty s biologickým bojem byly úspěšné v laboratorních podmínkách při použití Bacillus spp. proti rzi ve skleníku na Pseudotsuga menziesii. (McBride, 1965)\n\nExistují rezistentní kultivary topolu. Mohou být vybrány nepřímo podle počtu a rychlosti uzavření průduchů (Siwecky, 1974). Prakesh & Heather\n(1989) informoval o částečné rezistenci \"P. deltoides\" klonů proti dvěma variantám \"M. medusae\".\n\n"}
{"id": "905938", "url": "https://cs.wikipedia.org/wiki?curid=905938", "title": "Arnošt Machovský", "text": "Arnošt Machovský\n\nArnošt Machovský (* 1. ledna 1933, Brno), často chybně uváděný jako René Machovský, je bývalý československý hráč ledního hokeje. Nejvyšší soutěž hrál i v kopané za Rudou hvězdu Brno\n\nDo svých 19 let nastupoval za Zbrojovku Brno, poté narukoval do nově vzniknuvší TJ Rudá hvězda Brno, kde působil 9 let. Kromě 4 sezon v první lize odehrál za fotbalovou Kometu také 5 sezon ve 2. nejvyšší soutěži (1953–1956 a 1961/62). V roce 1960 se stal vítězem Spartakiádního poháru. V Poháru vítězů pohárů 1960/61 odehrál 2 utkání, neskóroval.\n\n\n"}
{"id": "905942", "url": "https://cs.wikipedia.org/wiki?curid=905942", "title": "Oldřich Kučera", "text": "Oldřich Kučera\n\nOldřich Kučera (1. července 1914, Praha – 2. ledna 1964 Gstaad, Švýcarsko) byl československý hokejista.\n\nV roce 2010 se stal člene Síně slávy českého hokeje.\n"}
{"id": "905950", "url": "https://cs.wikipedia.org/wiki?curid=905950", "title": "Kostel Povýšení svatého Kříže (Drásov)", "text": "Kostel Povýšení svatého Kříže (Drásov)\n\nKostel Povýšení svatého Kříže je římskokatolický chrám v městysu Drásov v okrese Brno-venkov. Je chráněn jako kulturní památka České republiky. Je farním kostelem drásovské farnosti.\n\nDrásovská fara je poprvé zmiňována k roku 1259. Jádro kostela tvořené obvodovými zdmi lodi je pozdně románské. V první polovině 14. století bylo postaveno gotické, trojboce ukončené kněžiště s dodnes dochovanými nástěnnými malbami a se sakristií u severní stěny. Datování věže před západním průčelím není jednoznačné, mohla být vybudována již v této době (před rokem 1350) nebo až ke konci 15. století (zvon z roku 1484). K výrazným úpravám kostela došlo ve druhé polovině 17. století, kdy byla původně plochostropá loď zaklenuta valeně s výsečemi, původní žebrová klenba v presbytáři byla nahrazena novou křížovou, bylo přistavěno točité schodiště, v lodi byla zřízena hudební kruchta a interiér chrámu byl barokně upraven.\n"}
{"id": "905952", "url": "https://cs.wikipedia.org/wiki?curid=905952", "title": "Skalní jehla", "text": "Skalní jehla\n\nSkalní jehla je přírodní geomorfologický tvar a strukturně denudační tvar reliéfu, který je specifickým typem skalní věže. Jedná se o vysoký a často též štíhlý sloup se zašpičatělým vrcholem. \n\nSkalní jehla vzniká identicky jako skalní věž, tj. v důsledku mechanické eroze postupným rozčleňováním a destrukcí horského hřebene, případně v pobřežních oblastech abrazí. Zvláštním typem skalní jehly je sopečný útvar známý jako lávová jehla, což je extrémní případ vytlačené sopečné kupy ve tvaru štíhlé homole z utuhlé málo viskózní lávy. \n\nVe světě jsou typické pro vysokohorský reliéf mladých vrásových pohoří (v Evropě např. v Savojských Alpách, Dolomitech) a strmá pobřeží (např. v jižní Anglii, zejména na ostrově Wight). Jako příklad tvarů vulkanického původu mohou posloužit skalní jehly Reynisdrangar u osady Vík i Mýrdal na Islandu. Výrazné skalní jehly se nacházejí v lokalitě Old Man of Storr na poloostrově Trotternish skotského ostrova Skye (Vnitřní Hebridy). Na Slovensku je příkladem památkově chráněná Poluvsianská skalní jehla, Hričovská skalní jehla nebo 100 metrů vysoká \"Cukrová homole\" v Zádielské dolině.\n\nPokud se jedná o další kontinenty, obří skalní jehlou je například vrchol Cerro Torre v Národním parku Los Glaciares v jihoamerické Patagonii. V USA se skalní jehly vyskytují např. v národních parcích Canyonlands či Sequoia nebo v pohoří Black Hills. U pobřeží Antarktidy, v oblasti souostroví Jižní Shetlandy, se nachází skupina tří až 45 metrů vysokých skalních jehel, zvaných \"Sewing-Machine Needles\" (\"Jehly do šicího stroje\"). \n\nTvarem odpovídá zařazení mezi skalní jehly řada mořských útesů - můžeme jmenovat například 100 m vysoký útes \"Sōfu Iwa\", anglicky zvaný též \"Lot´s Wife\" (\"Lotova žena\") ve Filipínském moři v japonském souostroví Izu nebo \"Ballovu pyramidu\" (angl. \"Ball's Pyramid\") v Tichém oceáně asi 20 km jihovýchodně od Ostrova lorda Howa, která je se svou výškou 562 metrů nejvyšším mořským útesem sopečného původu na světě. Do této skupiny lze zařadit i přírodní památku \"Tri Brata\" (\"Три Брата\") v Avačinské zátoce u vjezdu do Petropavlovska-Kamčatského (poloostrov Kamčatka), útesy Dva Bratři (\"Два Брата\") u vjezdu do zátoky Rudnaja u Dalněgorsku (\"Дальнегорск\") v Japonském moři nebo některé z četných útesů kolem evropského pobřeží.\n\nV České republice se skalní jehly vyskytují nejen v pískovcových skalních městech (kupříkladu Prachovská skalní jehla), ale i v jiných lokalitách (např. Podlešínská skalní jehla nedaleko Slaného, nebo Pikovická jehla v údolí Sázavy, tvořená paleovulkanity jílovského pásma). V Dolních Lysečinách v Královéhradeckém kraji se na území Krkonošského národního parku nachází Lysečinská jehla, unikátní skalní tvar, tvořený krystalickým vápencem. V Bezděčínských skalách mezi Hodkovicemi nad Mohelkou a Rychnovem u Jablonce nad Nisou se vyskytuje pozoruhodná skalní jehla \"Velká Kvočna\".\n\nV tomto článku byly použity některé informace z článků, zařazených do kategorie \"Stacks (geology)\" na anglické Wikipedii.\n\n\n"}
{"id": "905953", "url": "https://cs.wikipedia.org/wiki?curid=905953", "title": "Turany nad Ondavou", "text": "Turany nad Ondavou\n\nTurany nad Ondavou jsou obec na Slovensku v okrese Stropkov. První zmínka o obci je z roku 1567.\n\n\n\n"}
{"id": "905955", "url": "https://cs.wikipedia.org/wiki?curid=905955", "title": "Mistrovství Evropy v basketbalu žen 1999", "text": "Mistrovství Evropy v basketbalu žen 1999\n\n27. mistrovství Evropy v basketbalu žen proběhlo v dnech 28. května – 6. června v Polských městech Poznaň, Pruszków a Katowice.\nTurnaje se zúčastnilo 12 týmů, rozdělených do dvou šestičlenných skupin. První čtyři družstva postoupila do Play off. Mistrem Evropy se stalo družstvo Polska.\n Lotyšsko - Chorvatsko 76:71 (32:38)\n\n28. května (16:00) - 1999\n\n28. května (18:00) - 1999\n\n28. května (20:00) - 1999\n\n29. května (16:00) - 1999\n\n29. května (18:00) - 1999\n\n29. května (20:00) - 1999\n\n30. května (16:00) - 1999\n\n30. května (18:00) - 1999\n\n30. května (20:00) - 1999\n\n1. června (16:00) - 1999\n\n1. června (18:00) - 1999\n\n1. června (20:00) - 1999\n\n2. června (16:00) - 1999\n\n2. června (18:00) - 1999\n\n2. června (20:00) - 1999\n Česko - Itálie 67:52 (37:20)\n\n28. května (16:00) - 1999\n\n28. května (18:00) - 1999\n\n28. května (20:00) - 1999\n\n29. května (16:00) - 1999\n\n29. května (18:00) - 1999\n\n29. května (20:00) - 1999\n\n30. května (16:00) - 1999\n\n30. května (18:00) - 1999\n\n30. května (20:00) - 1999\n\n1. června (16:00) - 1999\n\n1. června (18:00) - 1999\n\n1. června (20:00) - 1999\n\n2. června (16:00) - 1999\n\n2. června (18:00) - 1999\n\n2. června (20:00) - 1999\n Francie - Jugoslávie 64:58 (31:29)\n\n4. června (14:00) - 1999\n\n4. června (16:00) - 1999\n\n4. června (18:00) - 1999\n\n4. června (20:00) - 1999\n Polsko - Rusko 66:61 (29:29)\n\n5. června (18:00) - 1999\n\n5. června (20:00) - 1999\n Polsko - Francie 59:56 (35:31)\n\n6. června (19:00) - 1999\n\n Rusko - Slovensko 78:49 (35:22)\n\n6. června (17:00) - 1999\n Litva - Jugoslávie 71:57 (31:32)\n\n5. června (14:00) - 1999\n\n5. června (16:00) - 1999\n Česko - Litva 53:43 (28:25)\n\n6. června (15:00) - 1999\n\n Jugoslávie - Chorvatsko 88:61 (52:32)\n\n6. června (13:00) - 1999\n Bosna a Hercegovina - Německo 75:65 (36:35)\n\n4. června (10:00) - 1999\n\n5. června (12:00) - 1999\n Lotyšsko - Bosna a Hercegovina 64:60 (31:41)\n\n5. června (12:00) - 1999\n\n Itálie - Německo 73:69 (31:36)\n\n5. června (10:00) - 1999\n"}
{"id": "905957", "url": "https://cs.wikipedia.org/wiki?curid=905957", "title": "Vohančice (zámek)", "text": "Vohančice (zámek)\n\nZámek Vohančice se nachází na návsi obce Vohančice v okrese Brno-venkov. Je chráněn jako kulturní památka České republiky.\n\nV obci se nacházela dřevěná tvrz, kterou po požáru nechal Karel Berger z Bergu nahradit v letech 1596–1600 jednopatrovým jednokřídlým renesančním zámkem. V 17. století byl zámek v držení pánů de Castro, kteří jej přestavěli do barokní podoby – postavili na severní straně dvora nové jednopatrové křídlo, obě stavby propojili východním spojovacím křídlem s průjezdem k hospodářskému zázemí, takže zámek dostal půdorys písmene U. Dvůr byl na východě, směrem do návsi, uzavřen zdí s bránou. Od roku 1700 vlastnilo zámek město Brno, které jej využívalo jako obydlí pro úředníky a nájemce a jako správní středisko hospodářství. Po roce 1948 připadl místnímu JZD, po roce 1989 byl navrácen Brnu, které jej prodalo soukromému majiteli.\n\n"}
{"id": "905959", "url": "https://cs.wikipedia.org/wiki?curid=905959", "title": "Smilov (zámek)", "text": "Smilov (zámek)\n\nZámek Smilov stojí ve vsi Smilov, dnes části městyse Štoky.\n\nVes nechali někdy okolo roku 1308 založit Lichtemburkové, ovšem v této době zde panské sídlo ještě nestálo. V letech 1566–1575 je\nzmiňován pouze poplužní dvůr. Teprve v roce 1594 při prodeji statku Kryštofem Vojkovským z Milhostic Pavlu Mitrovskému z Nemyšle a na Jitkově je poprvé uváděna tvrz, která stávala v místech dnešního zámku. V roce 1628 statek od Mitrovských odkoupil jihlavský rychtář Jan Heidler z Bukové a připojil jej k panství Střítež. Zřejmě někdy v této době tvrz zanikla, neboť k roku 1651 je opět uváděn pouze poplužní dvůr.\n\nPozději se statek dostal do majetku Augustina Arnošta Schönowetze z Ungarswerthu, který v roce 1701 nechal na místě tvrze vystavět barokní zámek. V roce 1725 statek odkoupili Sinzendorfové a znovu připojili ke Střítežskému panství. V následujících letech docházelo k rychlému střídání majitelů – např. v roce 1736 byl ve vlastnictví Filipa Ludvíka Pachty z Rájova, následně Mořice Adolfa Karla Saského a od roku 1755 Josefa Karla Palm-Guldenfingena – až jej v roce 1841 zakoupil kníže Karel Antonín Hohenzollern-Sigmaringen, jehož nástupci Antonín a Vilém nechali na konci 19. století provést drobné úpravy. V roce 1925 po pozemkové reformě ho odkoupil statkář Václav Skřivan a ve vlastnictví statkářů zůstal až do znárodnění v roce 1948. Následně přešlo do majetku JZD Štoky, které do jeho prostor umístilo byty pro zaměstnance a kancelář, ovšem neinvestovalo do nezbytných oprav. Po roce 1989 získali zámek zpět původní majitelé. Dnes je zámecká budova značně zchátralá. Dlouhá léta chtěl majitel nechat objekt strhnout, nicméně v roce 2016 se patrně rozhodl pro záchranu zámku.\n\n\n"}
{"id": "905962", "url": "https://cs.wikipedia.org/wiki?curid=905962", "title": "Tuva (rozcestník)", "text": "Tuva (rozcestník)\n\nTuva může znamenat:\n"}
{"id": "905963", "url": "https://cs.wikipedia.org/wiki?curid=905963", "title": "Polská návěstní soustava", "text": "Polská návěstní soustava\n\nPolská návěstní soustava dává strojvedoucímu celkový přehled o dopravní situaci. Jedná se o rychlostní návěstní soustavu, podobnou soustavě používané v České republice na tratích SŽDC. Návěstidla se dělí do těchto kategorií:\n\nVětšina návěstidel je světelných, mechanická návěstidla jsou na ústupu.\n\nJedná se o nejrozšířenější typ návěstidla v Polsku. Jejich základním stavem je návěst Stůj! (červené světlo), přičemž tato návěst je absolutní. Návěst dovolující jízdu musí rozsvítit obsluha, přičemž po průjezdu vlaku kolem návěstidla se toto opět samočinně přestaví do polohy Stůj!. Hlavní návěstidla jsou rozlišena červeno-bílými pruhy, u normálních na noze, u trpasličích na vlastním tělese.\n\nHlavní návěstidla návěstí jak omezení pro jízdu v následujícím úseku, tak zároveň mohou být předvěstí následujícího hlavního návěstidla.\n\nAutomatický blok návěstí stejné návěsti, jako hlavní návěstidla, s tím, že návěst Stůj! není absolutní, a strojvedoucí může po zastavení pokračovat podle rozhledu dále maximálně rychlostí 20 km/h.\n\nStožáry návěstidla automatického bloku jsou v bílé barvě (stejně jako v České republice).\n\nPředvěst (Pol. \"tarcza ostrzegawcza\") je návěstidlo, které předvěstí návěst následujícího hlavního návěstidla, ale samotné rychlost jízdy neomezuje. Je vždy umístěno na zábrzdnou vzdálenost od hlavního návěstidla, které předvěstí.\n\nStožáry předvěsti jsou v šedé barvě.\n\nOpakovací předvěst se zřizuje, pokud není možný dohled na hlavní návěstidlo (například kvůli oblouku). Celkově mezi předvěstí a hlavním návěstidlem mohou být až tři opakovací předvěsti.\n\nJsou označené římskými číslicemi, přičemž ta označená I je nejblíže hlavnímu návěstidlu. Opakovací předvěst používá stejné návěsti jako normální předvěst s tím, že navíc přidává bílé světlo.\n\nJsou natřené na šedo.\n\nPříklad užití opakovacích předvěstí. Vjezdové návěstidlo návěstí rychlost 40 km/h, předvěstěnou kromě předvěsti i třemi opakovacími předvěstmi:\n\nPřejezdník je návěstidlo umístěné na zábrzdnou vzdálenost od automatického železničního přejezdu. Informuje strojvedoucího o správné funkci PZZ. Přejezdník je obvykle zhaslý, rozsvítí se, až když se přiblíží vlak.\n\nPřejezdníky nemají návaznost na ostatní návěstidla.\n\nJsou natřené černo-bílými pruhy.\n\nSeřazovací návěstidla (Pol. \"tarcza manewrowa\") jsou návěstidla používaná pouze ve stanicích, platná pouze pro posun. Mohou být buď samostatná, nebo součástí hlavního návěstidla, přičemž takovéto hlavní návěstidlo je pak označeno tabulkou s písmenem \"m\".\n\nSamostatně stojící seřazovací návěstidla jsou natřená na šedo.\n"}
{"id": "905964", "url": "https://cs.wikipedia.org/wiki?curid=905964", "title": "Tuva", "text": "Tuva\n\nTuva nebo Tuvinská republika (rusky \"Республика Тыва\", tuvinsky \"Тыва Республика\") je republika Ruské federace ležící na jižní Sibiři. Žije zde 307 930 obyvatel na rozloze 170 500 km². Hlavním městem je Kyzyl. Je začleněna do Sibiřského federálního okruhu.\n\nDo 18. století zemi kontrolovali Mongolové, poté ji, jako součást Vnějšího Mongolska, ovládla čchingská Čína a to až do roku 1911. Od roku 1860 začalo ruské osidlování, na základě rusko-čínské smlouvy. Během čínské revoluce v roce 1911 oblast obsadila ruská vojska a Tuva se stala formálně nezávislou pod ruským protektorátem. Během ruské občanské války zemi obsadili bolševici a v roce 1921 vyhlásili nezávislou Tuvinskou lidovou republiku (Tannu Tuva). Ta trvala až do roku 1944, kdy ji anektoval SSSR. O legálnosti tohoto aktu se v Tuvě dodnes vedou spory.\n\nTannu-Tuva, Tannu-Tuva Ulus, tuvsky Tangdy-Tyva, byl původní název Tuvské republiky vzniklé v srpnu 1921. Tento název platil až do přijetí ústavy z roku 1926. Od té doby se užíval název Tuvská aratská republika (zkr. TAR), který se do ruštiny obvykle překládal jako Tuvinskaja Narodnaja Respublika - Tuvská lidová republika.\n\nVětší část republiky se nachází na náhorní plošině o průměrné nadmořské výšce 600 m. Tu obklopují vysoké hory – ze severní strany Západní Sajan (pohoří Sajany) a z jihu pohoří Tannu-Ola s nejvyšší horou \"Mongun Tajga\" (3 351 m). Podnebí je drsné, kontinentální, s průměrnými teplotami −32 °C v lednu a 18 °C v červenci.\n\nTéměř všechny řeky náleží k povodí Jeniseje. Hlavní řekou je Horní Jenisej, jehož dvě zdrojnice Velký a Malý Jenisej se stékají v Kyzylu. Západní část Tuvy odvodňuje levý přítok Jeniseje, řeka Chemčik. Na jihu ústí řeka Tes Chem do bezodtokého jezera Uvs núr. Většina řek má horský charakter. Jezera jsou převážně ledovcového nebo tektonického původu. Nacházejí se v Tuvinské kotlině (Nojo-chol, Todža, Many-chol) a také v horách na západě Tuvy (Chindiktig-chol, Kara-chol, Sut-chol). V Tuvinské kotlině se dále nachází průtočné jezero Čagytaj s odtokem a také bezodtoká jezera Chadyn a Čeder. V Uvsunurské kotlině na hranicích s Mongolskem se kromě bezodtokého jezera Uvs núr nachází ještě průtočné jezero Tere-chol.\n\nAsi 82 % obyvatel tvoří turkičtí Tuvinci, Rusů je 16,3 % a mají převahu hlavně ve městech. Mezi nejrozšířenější náboženství patří tibetský buddhismus, šamanismus a pravoslaví.\n\nKromě zemědělství (chovu sobů, jaků a velbloudů) je rozvinuta těžba nerostných surovin (hlavně uhlí, kobalt, zlato, železná ruda), kovozpracující, dřevozpracující a potravinářský průmysl. Většina průmyslu se nachází kolem hlavního města Kyzyl a druhého největšího města Ak-Dovurak.\n\nTuva nemá napojení na železnici. V roce 2018 bylo ohlášeno obnovení prací na 411 km dlouhé železnici z Kyzylu do Kuragina v Krasnojarském kraji.\n\nAk-Dovurak, Čadan, Šagonar, Turan\n\n"}
{"id": "905966", "url": "https://cs.wikipedia.org/wiki?curid=905966", "title": "Ron", "text": "Ron\n\nRon je fluviální svahový pohyb spočívající v nesoustředěném stékání vody po povrchu terénu. Dochází k němu při větším dešti nebo nasycení půdy vodou. Voda nejprve pozvolna přetéká ve směru sklonu svahu, ale po dosažení určité mocnosti utváří na povrchu terénu tekoucí vrstvu vody. Ta vyvolává plošný splach, při němž dochází k odnosu jemných částic půdy nebo zvětralinového pláště. Ten se účinně projevuje především v aridních oblastech bez vegetace nebo na obnažené půdě (například na polích). Naopak v lesích se neprojevuje vůbec a na zatravněných plochách jen málo.\n"}
{"id": "905970", "url": "https://cs.wikipedia.org/wiki?curid=905970", "title": "Jazyk československý", "text": "Jazyk československý\n\nČeskoslovenština, úředním názvem jazyk československý, byla úředním jazykem Československa v letech 1920 až 1948. V českých zemích českoslovenštinu představovala čeština, na Slovensku slovenština s tím, že šlo o dvě formy jednoho jazyka a podání v češtině mohla být vyřízena ve slovenštině a naopak. Koncepce československého jazyka vycházela z koncepce čechoslovakismu. V oblasti dělení jazyků se užívá termín česko-slovenské jazyky.\n\nČeskoslovenština je též název idiolektu, v němž se mísí čeština se slovenštinou, např. husákovština, babišovština atd. \n\nŘeč podtatranských obyvatel se nazývala nejčastěji lingua slavonica, slovenská (slovanská), jindy také bohemica, česká, česká nebo slovanská, slovenská nebo česká (windisch, slowakisch, böhmisch) atp. Mezi těmito názvy nebylo významového rozdílu. Slovenskou řečí psali své knihy české, někdy trochu poslovenštěné, a českou řeč nazývali svou vlastní řečí mateřinskou — v trnavském tisku charvatském z roku 1694 „vu Česke Ternave“, Albert Pražák uvádí i nesčetné další příklady.\n\nVe starém českém jazyce byla slova slovenský, slovanský a český synonymy. Český jazyk je nazýván od Kosmasa počínaje lingua sclavonica, slovenský, slovanský, český a slovanský až do 18. století. Od konce 18. století a ještě na začátku 19. století u Čechů a Slováků slovenský znamená to, co dnešní slovanský. Slovenský a slovanský byla synonyma, stejně jako byla synonymy obyvatelská jména jako Slovák, Slověnín, Slověné, Slovan. V legendě o svatém Prokopu se výraz „slovenský“ ve významu „český“ objevuje na pravých i na interpolovaných listech: „jáz chci pověděti o dědicěvi slovenském, číš o Prokopovi svatém, jenž sě jest v Čechách narodil“, „Svatý Prokop jest slovenského roda nedaleko ot Českého Broda“. \n\nSložená slova typu „československý“ vznikala zvláště hojně na začátku 19. století a zejména na Slovensku, aby (pod vlivem latinských názvů) označovala jednotu. Čechoslovan je doložen v Počátcích českého básnictví z roku 1818, slovo Československo utvořil Jozef Miloslav Hurban pro Čechy, Moravu, Slezsko a Slovensko roku 1839. První stopu myšlenky na odluku slovenštiny od češtiny našel Albert Pražák roku 1837 v Hurbanově dopise Gajovi, rozhodnutí klade do počátku roku 1843, přičemž za hlavní považuje pohnutku politickou, nikoliv filologickou: Štúr chtěl osamostatněním slovenštiny dokázat Maďarům, že se nespojuje politicky s Čechy k vlastizrádným cílům, že je tedy domorodý vlastenec a že smí pro svůj lid žádat v Uhrách politická práva, zároveň s účelem získat účinnou a přípustnou zbraň proti maďarizaci, zároveň je v tomto kroku hledáno i zaměření proti česky orientovaným luteránům.\n\nČeskoslovenština jako úřední jazyk Československa byla zavedena československým ústavním zákonem č. 122/1920 Sb. z. a n., jímž se stanovily zásady jazykového práva v Československu, v souladu s článkem 7 Saint-Germainské smlouvy a podle § 129 československé ústavy (československý ústavní zákon č. 121/1920 Sb.). Tento zákon nabyl účinnosti 6. března 1920 a zrušen byl až 9. června 1948.\n\nČeskoslovenština byla hlavním jazykem jednání soudů, úřadů, ústavů, podniků a orgánů Československa, jazykem hlavního textu státovek a bankovek a hlavním velícím a služebním jazykem československé armády.\n\nPříslušníci národnostní menšiny v oblastech, ve kterých tvořili podle posledního sčítání lidu více, než 20 % obyvatel, mohli používat ve styku s úřady jazyka své národnostní menšiny a úřady byly povinny jim vyhovět a záležitost vyřídit v témže jazyce národnostní menšiny. V jazyce národnostní menšiny též vyučovaly školy zřízené pro tuto národnostní menšinu a spravovaly se kulturní instituce této národnostní menšiny. Ve styku s mužstvem československé armády, které neumělo československy (tj. česky či slovensky), mohlo být jednáno v jeho mateřském jazyce.\n\nV novější době je českoslovenštinou nazývána nedokonalá mluva osobností, které mluví směsí češtiny a slovenštiny. V době Gustáva Husáka se takovému jazyku říkalo i husákovština. Tímto výrazem je někdy označován i jazyk Andreje Babiše: „Něch poví, kdě bydlí!“\n\n\n"}
{"id": "905972", "url": "https://cs.wikipedia.org/wiki?curid=905972", "title": "Salzweg", "text": "Salzweg\n\nSalzweg je obec v německé spolkové zemi Bavorsko, v zemském okrese Pasov ve vládním obvodu Dolní Bavorsko.\n\nŽije zde obyvatel.\n\n"}
{"id": "905974", "url": "https://cs.wikipedia.org/wiki?curid=905974", "title": "Toast (film)", "text": "Toast (film)\n\nToast je britský televizní film z roku 2010, který režíroval S. J. Clarkson. Film byl natočen podle autobiografického románu britského kuchaře Nigela Slatera z roku 2004. Slater sám si ve filmu zahrál epizodní roli šéfkuchaře hotelu Savoy.\n\nNigel se již jako malé dítě zajímá o vaření. Jeho chronicky astmatická matka se ale o přípravu jídla nezajímá a kupuje pouze polotovary. Zatímco se zhoršuje její nemoc, zhoršuje se i vztah otce a syna. Když Nigelova matka podlehne své nemoci, naváže otec vztah se svou hospodyní paní Potterovou. Ta je ve městě proslavená svým skvělým vařením. Začnou žít spolu a přestěhují se na venkov. Nigelovi se ale nová otcova přítelkyně a později manželka nelíbí. Nigel se ve škole přihlásí jako jediný žák na hodiny domácí výchovy a zdokonaluje se v kuchařském umění. Chce tím upoutat pozornost svého otce, což se nezamlouvá paní Potterové. Propukne mezi nimi kuchařský souboj o náklonnost Nigelova otce. Nigel získá brigádu v místní hospodě jako pomocník v kuchyni, kde se zamiluje do mladíka Stuarta. Láska náhle skončí, když Stuart odejde z vesnice. Když pan Slater z přemíry dobrého jídla zemře na srdeční infarkt, neváhá už Nigel ani na okamžik, opouští macechu a odchází do Londýna. V Londýně je přijat do kuchyně hotelu Savoy.\n"}
{"id": "905992", "url": "https://cs.wikipedia.org/wiki?curid=905992", "title": "Švýcarská sypavka douglasky", "text": "Švýcarská sypavka douglasky\n\nŠvýcarská sypavka douglasky je houbová choroba rostlin způsobená houbou \"Phaeocryptopus gaeumannii\" z řádu vředovcotvaré (\"Dothideales\"). Podle příznaků na hostiteli se napadení švýcarskou sypavkou douglasky často obtížně určuje, patogen bývá na hostiteli nalézán společně s jinými patogeny. \n\nPHARGA \n\nSeznam podle EPPO a Biolib pro patogena \"Phaeocryptopus gaeumannii\".\n\nEvropa, Amerika, Nový Zéland. Patogen je původem z Oregonu a infikuje pouze douglasky.\n\nChoroba byla poprvé popsána v roce 1926 na dvacetileté douglasce ve Švýcarsku. Je rozšířena ve větší části Evropy. \n\nV ČR do roku 2002 zjištěna nebyla. Zřejmě první nálezy houby \"Phaeocryptopus gaeumannii\" v Česku byly zaznamenány v červnu 2002 na Mělnicku, u obce Řepín (porost 81 B3, stáří porostu 32 let, 55% zastoupení douglasky). Druhý nález byl na Jindřichohradecku, u obce Číměř (130 D1, 17 let, 100 %). První nález z Moravy je z téhož roku z Uherčic na Znojemsku a ze ŠLP Křtiny. V letech 2003–2006 byla zjištěna v několika ohniscích, kde její přítomnost dříve unikala pozornosti.\n\nPo roce 2012 byl nárůst případů napadených douglasek švýcarskou sypavkou v meziročním porovnání hodnocen jako mimořádný, když houba parazitovala na douglaskách všech věkových tříd.\n\ndouglaska \"Pseudotsuga menziensii\" \n\n\nK nákaze dochází v květnu až červnu na právě rašících jehlicích. Typický znak je žloutnutí až hnědnutí směrem od špiček jehlic a poté propad jehlic. Napadána jsou většinou dříve spodní patra dřevin a postupně v závislosti na hustotě porostu stoupá propad i výše. V prvním roce vzniku infekce dochází k mírnému a nevýraznému žlutozelenému mramorování jehlic, které později splývá, až celé jehlice získají žlutozelenou barvu. V jehlicích je pak přítomno pouze mycelium prorostlé palisádovým parenchymem. Teprve v následujícím roce v květnu až červnu se v místě průduchů na rubu jehlice objevují na spodní straně jehlic shluky drobných, černých zárodků plodniček. Jsou seřazeny rovnoběžně se středním nervem v několika řadách. Tyto zárodky plodniček dozrávají až na jaře příštího roku. Plodničky vyrůstají v místech průduchů. Pod průduchem je shluk podhoubí, jenž ve spleti vyrůstá ven, a na něm sedí plodničky, které jsou kulovité, černé a matné. Jehlice intenzivněji žloutnou, během léta pak jejich zbarvení postupně přechází přes bronzový nádech až do červenohnědé barvy a opadávají. Někdy se mohou plodničky objevit na napadeném jehličí, aniž by došlo k výrazné změně jeho barvy. Švýcarská sypavka douglasky se v porostech nejprve objevuje na ojedinělých stromech, teprve později se šíří do celého porostu. Choroba způsobuje také zakrňování, slabý růst a slábnutí kořenového systému.\n\nPlodnice – černá, drobná psedothecia (0,1 mm)obsahují kyjovitá vřecka s dvoubuněčnými askosporami. Konidiové stádium není známo. Výtrusy jsou bezbarvé, dvoubuněčné, uprostřed s příčnou přehrádkou, 9–10 x 3,5–6 µm velké, přičemž jedna buňka bývá většinou širší.\n\nHouba \"Phaeocryptopus gaeumannii\" napadá stromy všech věkových skupin. Při silné, opakované infekci dochází k významnému odlistění a postupnému odumření stromů, především mladších. U starších stromů dochází vlivem infekce k snížení rezistence douglasek k sekundárním biotickým škůdcům (dřevokazné houby, jiné sypavky, nekrózy aj.) a abiotickým faktorům (mráz, sucho). Úhyny starších dřevin jsou vzácné, vyskytující se pouze po mnoha letech defoliace. Silně napadené lesy hodnotí ekonomické škody jako vážné a provádí v místech napadení náhradní výsadby jinými druhy dřevin.\n\nCelosvětový vliv \"Phaeocryptopus gaeumannii\" není uváděn. V Oregonu,choroba postihuje jistě 109.000 hektarů lesní půdy v západní části státu zahrnující soukromé, státní, federální a domorodou půdu. Ekonomické ztráty na přírůstcích se odhadují v rozmezí 23 a 52% v závislosti na závažnosti onemocnění (Maguire et al., 2002). Pro 76.000 hektarů mezi Newport a Astoria v Oregonu se odhaduje ztráta na 21.500.000 dolarů ročně (asi 50 %). Swiss jehla obsazení také ovlivňuje Douglas-jedle vánoční strom průmyslu, v hodnotě asi 100 milionů dolarů za rok, v Oregonu a Washingtonu. Ekonomické dopady \"Phaeocryptopus gaeumannii\" na průmysl vánočních stromů zahrnují náklady na fungicidy i ztráty způsobené chorobou. Odhaduje se, že 4000-8000 ha vánočních stromků se postříká ročně pesticidy na ochranu před napadením.(GA Chastagner, Washington State University, Department Plant Pathology, osobní sdělení, 2004).\n\nDodržování sponu, pokos vysokého plevele, včasné probírky porostu, výběr lokality s dobrým prouděním vzduchu. Patogenu vyhovují poměry v přehoustlých porostech a na lokalitách s vyšší vlhkostí vzduchu. Výsadba odolných kultivarů nebo odolných druhů dřevin.\n\nK chemické ochraně lze použít fungicidy doporučované pro sypavky borovice, aplikace se provádí pouze ve školkách. V lesních porostech nejsou postřiky uvedenými prostředky efektivní a působí jiné škody.\n\n"}
{"id": "905999", "url": "https://cs.wikipedia.org/wiki?curid=905999", "title": "Řícení", "text": "Řícení\n\nŘícení je typ gravitačního svahového pohybu, při němž dochází k náhlému a krátkodobému pohybu horninových hmot na strmých svazích. Horninová hmota při řícení dočasně ztratí kontakt s masivní horninou a zpravidla volným pádem se přesouvá do nižších poloh. V závislosti na podobě řícení se rozlišují jeho následující typy:\n\n"}
{"id": "906000", "url": "https://cs.wikipedia.org/wiki?curid=906000", "title": "Klášter milosrdných sester brněnských (Žernůvka)", "text": "Klášter milosrdných sester brněnských (Žernůvka)\n\nKlášter milosrdných sester brněnských v obci Nelepeč-Žernůvka v okrese Brno-venkov se nachází v místní části Žernůvka.\n\nFiliální dům vznikl v Žernůvce jako zotavovna pro sestry z kongregace milosrdných sester „brněnských“, které vykonávaly náročné práce v nemocnicích. Pro tyto účely byla zakoupena usedlost v Žernůvce, na jejímž místě byla v roce 1930 vybudována současná stavba, který byla vysvěcena 19. listopadu toho roku brněnským biskupem Josefem Kupkou. Zotavovna byla navržena brněnským architektem Jindřichem Wágnerem, stavbu realizoval stavitel Jan Zeman. Jedná se o trojpodlažní budovu s půdorysem protáhlého obdélníku se suterénním polopatrem a obytným podkrovím. Na severní, příjezdové straně domu předstupují dva schodišťové rizality, na jižní straně obrácené do zahrady poloválcový útvar, který navazuje na společenskou místnost. V západní části domu se nachází kaple Panny Marie Bolestné, která prostupuje obě patra budovy a která je zároveň přístupná vnějším schodištěm; na střeše se nad kaplí nachází osmiboká zvonice. Celá budova má jednoduchou architekturu odvozenou z purismu.\n\nV domě pobývaly jak sestry, tak později i nemocní kněží a další pacientky vyžadující péči. V letech 1943–1945 zde byly umístěny německé děti, o které se staralo několik sester, ostatní řeholnice a pacientky byly odstěhovány do domu v Drnovicích a do mateřského kláštera v Brně. Po skončení války se do Žernůvky sestry vrátily a obnovily zde zotavovnu, ze které se však po roce 1948 stal domov důchodců, jenž byl roku 1950 převzat charitou a v roce 1960 okresním národním výborem. Sestry se odtud musely roku 1958 vystěhovat do Lechovic, některé však v Žernůvce zůstaly nadále jako ošetřovatelky. V letech 1964–1968 zde byl internován brněnský biskup Karel Skoupý. V 80. letech 20. století byla na východní straně budovy vybudována přístavba s lůžkovým výtahem.\n\nAreál byl kongregaci navrácen v roce 1991, na základě nájemní smlouvy zde ještě dalších 10 let působil okresem zřizovaný domov důchodců. Poté zde sestry oficiálně zřídily Domov sv. Alžběty a v letech 2001 a 2002 nechaly celý objekt zmodernizovat, přičemž náklady dosáhly částky 42 milionů korun. Provoz nového domova pro seniory byl zahájen 1. listopadu 2002.\n\n"}
{"id": "906014", "url": "https://cs.wikipedia.org/wiki?curid=906014", "title": "Marťan (rozcestník)", "text": "Marťan (rozcestník)\n\nMarťan může být:\n"}
{"id": "906020", "url": "https://cs.wikipedia.org/wiki?curid=906020", "title": "BMW Open 2013", "text": "BMW Open 2013\n\nBMW Open 2013 byl tenisový turnaj pořádaný jako součást mužského okruhu ATP World Tour, který se hrál v areálu MTTC Iphitos na otevřených antukových dvorcích. Konal se mezi 29. dubnem až 5. květnem 2013 v německém Mnichově jako 40. ročník turnaje.\n\nTurnaj s rozpočtem 467 800 eur patřil do kategorie ATP World Tour 250. Nejvýše nasazeným hráčem ve dvouhře se stal desátý tenista světa Janko Tipsarević ze Srbska. Singlový titul si připsala německá turnajová trojka Tommy Haas.\n\n\nNásledující hráči obdrželi divokou kartu do hlavní soutěže:\n\nNásledující hráči postoupili z kvalifikace:\n\n\n\nNásledující páry obdržely divokou kartu do hlavní soutěže:\n\n\n"}
{"id": "906022", "url": "https://cs.wikipedia.org/wiki?curid=906022", "title": "BMW Open 2013 – mužská dvouhra", "text": "BMW Open 2013 – mužská dvouhra\n\nDo soutěže mužské dvouhry na tenisovém turnaji BMW Open 2013 nastoupilo dvacet osm hráčů. Obhájcem titulu byl německý čtvrtý nasazený hráč Philipp Kohlschreiber, který se probojoval opět do finále. V něm podlehl Tommymu Haasovi.\n\nSoutěž dvouhry vyhrál třetí nasazený Němec Tommy Haas, který ve finále zdolal krajana a turnajovou čtyřku Philippa Kohlschreibera ve dvou sadách 6–3 a 7–6.\n\nČtyři nejvýše nasazená měli volný los do druhého kola.\n\n"}
{"id": "906023", "url": "https://cs.wikipedia.org/wiki?curid=906023", "title": "Portugal Open 2013 – mužská dvouhra", "text": "Portugal Open 2013 – mužská dvouhra\n\nDo soutěže mužské dvouhry na tenisovém turnaji Portugal Open 2013 nastoupilo dvacet osm hráčů. Obhájcem titulu byl sedmý hráč světa Juan Martín del Potro z Argentiny, který se před zahájením odhlásil pro nemoc.\n\nSoutěž dvouhry vyhrál druhý nasazený Švýcar Stanislas Wawrinka, který ve finále zdolal španělskou turnajovou jedničku a světovou čtyřku Davida Ferrera ve dvou sadách 6–1 a 6–4.\n\nČtyři nejvýše nasazená měli volný los do druhého kola.\n\n"}
{"id": "906025", "url": "https://cs.wikipedia.org/wiki?curid=906025", "title": "Mutua Madrid Open 2013 – mužská dvouhra", "text": "Mutua Madrid Open 2013 – mužská dvouhra\n\nDo soutěže mužské dvouhry na tenisovém turnaji Mutua Madrid Open 2013 nastoupilo padesát šest hráčů. Z kvalifikace postoupilo osm tenistů. Obhájcem titulu byl švýcarský druhý hráč světa Roger Federer, kterého ve třetím kole vyřadil čtrnáctý nasazený Japonec Kei Nišikori. Poprvé od roku 2001, kdy turnaj probíhal v německém Stuttgartu, se do čtvrtfinále neprobojovali dva nejvýše nasazení hráči. Světová jednička Novak Djoković podlehla ve druhém kole Bulharu Grigoru Dimitrovovi. Federer tak přišel o pozici světové dvojky a na druhé místo postoupil Skot Andy Murray.\n\nSoutěž dvouhry vyhrál španělský pátý hráč světa Rafael Nadal, když ve finále zdolal švýcarskou turnajovou šestnáctku Stanislase Wawrinku ve dvou sadách 6–2 a 6–4. Nadal tak získal rekordní 23. titul z Masters, čímž se v historických tabulkách odpoutal od dvaceti dvou vítězství Rogera Federera.\n\nOsm nejvýše nasazených mělo volný los do druhého kola.\n\n\n\n"}
{"id": "906026", "url": "https://cs.wikipedia.org/wiki?curid=906026", "title": "Ľudovít Štefan", "text": "Ľudovít Štefan\n\nĽudovít Štefan (* 8. března 1943) je bývalý slovenský fotbalista, který nastupoval jako útočník a obránce. Jeho syn Ľuboš Štefan byl ligový fotbalista Prešova.\n\nZačínal v Moldavě nad Bodvou. V lize hrál za Tatran Prešov (1964–1973). Nastoupil k 97 utkáním a dal 18 gólů.\n\nVe středu 4. května 1966 odehrál první zápas finále Československého poháru proti Dukle Praha (prohra 1:2, hráno v Prešově).\n\n"}
{"id": "906037", "url": "https://cs.wikipedia.org/wiki?curid=906037", "title": "Avdijivka", "text": "Avdijivka\n\nAvdijivka ( ; , \"Avdějevka\") je město v Doněcké oblasti na Ukrajině. \n\nLeží na říčce Kamjanka (Kamenka), přítoku řeky Očeretovata v povodí Severního Doňce; zhruba 22 kilometrů na sever od centra hlavního města oblasti Doněcku a přibližně pět kilometrů na západ od Jasynuvaty. V roce 2013 žilo v Avdijivce přes 35 000 obyvatel, v lednu 2017 v ní pobývalo podle odhadu BBC mezi 16 a 22 tisíci obyvatel. Město je železniční tratí rozděleno na starou část s přízemní domkovou zástavbou na východě a novější část sestávající z panelového sídliště a průmyslových závodů na západě.\n\nAvdijivka byla založena roku 1778 z rozkazu gubernátora Nového Ruska, knížete G. A. Potěmkina; patří tak k nejstarším obcím na Donbasu. Své jméno obdržela po svém prvním obyvateli. K roku 1859 tu žilo již 2300 lidí. Městem je od roku 1956 a v roce 1965 zde začaly jezdit tramvaje.\n\nVe válce na východní Ukrajině se bojovalo i o Avdijivku. Ukrajinská armáda ohlásila, že ji dobyla, 30. července 2014.\nNa Avdijivku znovu zaútočily proruské síly 30. ledna 2017; vyhlášen výjimečný stav.\n\nPodobně jako v jiných městech Donbasu je zde významná ruská menšina. V roce 2001 zde žilo 63,5 % Ukrajinců, 33,7 % Rusů a 0,9 % Bělorusů.\n\nPočet obyvatel nejprve rostl, od pádu Sovětského svazu mírně klesá.\nVe městě je jediná tramvajová trať spojující sídliště na jihozápadě s továrnou na výrobu koksu na severozápadě o délce 8,6 kilometrů. Rozchod kolejí je 1524 mm. Na trati jsou provozovány vozy KTM-5. Mezi roky 1986 a 2003 byla provozována i trať z Avdiivky do doněckého předměstí Spartak. Dalšího napojení na doněckou tramvajovou síť se však tato meziměstská trať nedočkala a v roce 2004 byla odstraněna. Kvůli občanské válce (blízkost fronty) je od roku 2014 provoz na tramvajové trati opakovaně přerušován.\n\n"}
{"id": "906039", "url": "https://cs.wikipedia.org/wiki?curid=906039", "title": "Mutua Madrid Open 2013 – ženská dvouhra", "text": "Mutua Madrid Open 2013 – ženská dvouhra\n\nDo soutěže ženské dvouhry na tenisovém turnaji Mutua Madrid Open 2013 nastoupilo šedesát čtyři hráček. Z kvalifikace postoupilo deset tenistek. Obhájkyní titulu byla americká světová jednička Serena Williamsová.\n\nSoutěž dvouhry opět vyhrála Serena Williamsová, když si ve finále poradila s ruskou světovou dvojkou Marií Šarapovovou ve dvou setech 6–1, 6–4 a upevnila si pozici světové jedničky.\n\n\n\n\n"}
{"id": "906042", "url": "https://cs.wikipedia.org/wiki?curid=906042", "title": "Perforce", "text": "Perforce\n\nPerforce je komerční systém pro správu revizí vyvinutý Perforce Software, Inc\n\nServer Perforce spravuje centrální databázi a hlavní repositář verzí souborů.\nPerforce podporuje jak Git klienty, tak klienty, kteří používají jeho vlastní protokol. Git Klient může komunikovat se serverem Perforce přes SSH a další Perforce klienti komunikují se serverem přes TCP/IP pomocí vlastního RPC. Uživatelé předkládají změněné soubory jako changelisty, které se atomicky odesílají na server.\nDatabáze Perforce je proprietární a přednastavena.\nUkládá metadata týkající se systému\n(stav souborů, atributy souborů, větvení a slučování historii,\nchangelists, změna popisy, uživatelích, skupinách, štítky, apod.).\nSoubory jsou identifikovány podle namespace (OS-neutrálních souborů).\nObsah souboru sám o sobě není uložen v databázi. V databázi je \nuložen obsah jako MD5 hash, který je použit pro ověření integrity souboru úložiště.\n\nDatabázové tabulky jsou uloženy jako binární soubory.\nDatabáze, která byla poškozena lze obnovovat z nedávných checkpointů.\n\nObsah verzovaného souboru je uložen v hierarchii hlavního adresáře, jehož nejvyšší úrovně se nazývají \"depots\". Revize textových souborů jsou uloženy jako RCS delty a binární soubory revize jsou uloženy v plném rozsahu. A textové revize jsou uloženy jako RCS deltas a revize binárních souborů jsou uloženy v plném rozsahu.\nKódování použité pro textové soubory v úložišti je buď ASCII nebo UTF-8. V závislosti na konfiguraci serveru Perforce. Soubory v repositáři nejsou šifrovány. Revize, které jsou větvemi nebo kopie jiných revizí jsou virtuální kopie v rámci úložiště. Ve výchozím nastavení jsou zachovávány všechny úpravy, limity lze nastavit na počet dochovaných revizí. Zastaralé revize a soubory mohou být vymazány správcem. Soubory v repositáři musejí být zahrnuty do pravidelných záloh systému.\n\nKlientské části se zhruba dělí do pěti kategorií: Git, příkaz, GUI, web a plugin. Systém Perforce může být dostupný jako repozitáře Git, ať již jako celek nebo jen část. Uživatelé Gitu a jiných klientů můžou pracovat se stejným obsahem souboru a historie. Git \"commits\" jsou viditelné pro uživatele ostatních klientů jako changelisty Perforce, a naopak.\n\nPůvodní příkazové rozhraní je P4 - příkazová řádka. P4 može být použito v libovolném shellu nebo skriptu. Ve výchozím nastavení produkuje čitelný výstup, ale může také produkovat tagovaný textový výstup, výstup pro Python, pro Ruby. Nativní C++ a Java API pro Perforce klienty jsou také k dispozici, stejně jako Lua, Perl, Python, PHP, Objective-C. \n\nDva GUI klienti jsou k dispozici pro uživatele, multiplatformní, postavený na Qt-frameworku P4V a pouze pro Windows P4Win. Oba podporují většinu uživatelských operací. Správa GUI klienta, P4Admin, podporuje podmnožinu administrativních úkonů. P4Admin, jako P4V je multiplatformní a postavený na Qt-frameworku. P4V a P4Admin lze rozšířit pomocí apletů napsaných v JavaScriptu a HTML. \n\nPluginy jsou k dispozici pro IDE Eclipse a Visual Studio.\n\nPerforce má čtyři mechanismy pro poskytování kontroly revizí při distribuci nebo pro vzdálené týmy; tyto mechanismy mohou být použity samostatně nebo v kombinaci. Prvním z nich je proxy server, který ukládá často čtené verze s cílem snížit časy přístupu k souborům pro vzdálené uživatele. Tento mechanismus vyhovuje uzavřeným vývojovým organizacím, kde jsou požadované centrálně řízené úložiště a všeobecně přístupná databáze.\n\nDruhý mechanismus, známý jako \"remote depots\", umožňuje uživatelům připojeným k verzovaným souborům, které spravují jiné servery. S \"remote depots\", každá organizace má kontrolu nad svým vlastním serverem a umožňuje, aby jednotlivé části jeho úložiště viditelné pro ostatní servery. Tento mechanismus se používá pro volně spojené organizace, kde je vyžadován peer-to-peer přístup.\n\nTřetí mechanismus, známý jako \"replikace\", reflektuje všechny (nebo některé) data z úložiště na jiný server. Repliky zajišťují rychlejší dobu odezvy pro vzdálené uživatele.\n\nKonečně, Perforce může být replikován na Git repozitáře, za použití standardního Git protokolu a příkazů.\n\n\nSystém Perforce nabízí hybridní \"merge\" a \"lock\" souběžnostní model. Tak jako při práci s podobnými systémy, uživatelé nezamykají soubory, aby se na nich mohli pracovat a před odesláním své práce do repositáře jsou vyzváni k vyřešení všech konfliktů, které jejich změny způsobili. S Preforce mohou uživatelé případně soubory zamknout, aby zajistily, že nebudou muset tyto konflikty v budoucnu řešit vyřešit.\n\nSoubor je jednoznačně identifikován svým kompletním názvem souboru, např. codice_1. Všechny nesmazané revize souboru mohou být rozvětvené. Perforce využívá \"inter-file branching\", kde větvení vytvoří nový soubor s novým názvem. Například, můj codice_2 může být rozvětvený do codice_2 a každý ze souborů se pak může vyvíjet nezávisle. Cesty v úložišti jsou brány jako kontejnery pro rozvětvené sady souborů. Například, soubory v codice_4 cestě mohou být rozvětvené jako soubory do nového codice_5, což vyústí v dvě sety souborů, které se vyvíjející nezávisle a které mohou být v budoucnu sloučeny.\n\nV Perforce je operace, která sloučí změny z jedné větve do druhé nazývána \"integration\".\nIntegrace rozšíří změny z námi upravovaných souborů do odpovídajících cílových souborů. Ve výchozím nastavení integrace převede všechny změny. Naše změny mohou být omezené nebo filtrované podle seznamu změn, data, označení, názvu souboru, či vzoru.\n\nZdarma ke stažení na internetových stránkách Perforce.\n\nServer a klientský software jsou obvykle vydávány dvakrát do roka a to jako předpřipravené spustitelné soubory pro Microsoft Windows, Mac OS X, Linux, Solaris, FreeBSD a další operační systémy.\n\nPoužití serveru Perforce je neomezené až pro dvacet uživatelů a dvacet pracovních prostorů, nebo neomezený počet uživatelů a až 1000 souborů, bez licence. Je nutno zakoupit licenci pro více uživatelů nebo více pracovních prostorů, licence lze zakoupit na dobu neurčitou nebo na základě předplatného. \n\nFree licence jsou k dispozici na open-source software vývoj, školy nebo třídní projekty a zkušební / hodnotící období. Použití Perforce klienta je neomezená, stejně jako on-line přístup k technické dokumentaci.\n\nV červnu 2012 bylo na více než 400 000 licencovaných uživatelů na 5500 organizací.\n"}
{"id": "906043", "url": "https://cs.wikipedia.org/wiki?curid=906043", "title": "Master of Magic", "text": "Master of Magic\n\nMaster of Magic je počítačová hra pro jednoho hráče pro operační systémy typu DOS z roku 1994. Jedná se o tahovou strategii žánru fantasy a spadá mezi typické hry označované jako 4X, jejichž obsahem je prozkoumat herní svět, rozšířit svou říši, vytěžit suroviny a vyhladit nepřátele. Vytvořilo ji společnost Simtex a byla vydána společností MicroProse, jejímž hrám Civilizace a Master of Orion je do značné míry podobná.\n\nHráč je jedním z až pěti čarodějů, kteří soupeří o vládu nad světem. Na rozdíl od Civilizace, kde byla herní mapa z topologického hlediska válec, je zde svět tvořený jakoby dvěma válci propojenými průchody: druhou mapou je magický svět Myrroru. Na každé z map mají svá města jiné rasy, které se mírně odlišují jak ve spektru svých budov, tak ve spektru jednotek, kterých je ve hře celkem 86 druhů. Dobytím jiného města přitom jeho obyvatelstvo není vyhlazeno ani nahrazeno, hráč tedy může mít armády sestavené z jednotek různých ras. Hra obsahuje i prvky her na hrdiny: jednotky nabírají zkušenosti a tím sílí a hráč také může najmout hrdiny, kteří kromě zvláštních schopností také možnost používat předměty. Souboje armád probíhají na zvláštních taktických mapkách. Důležitou součástí herní mechaniky jsou kouzla, která jsou rozdělena do několika okruhů („život“, „oheň“, „příroda“ …) a počáteční volba hráčových znalostí v rámci těchto okruhů společně s volbou rasy zajišťují určitou odlišnost průběhu jednotlivých her a tedy i znovuhratelnost.\n\nUvedení hry na trh bylo záporně poznamenáno značnou chybovostí vydané verze, kterou opravily až pozdější záplaty. Na moderních počítačových systémem je hru možné hrát za pomoci DOSBoxu.\n"}
{"id": "906046", "url": "https://cs.wikipedia.org/wiki?curid=906046", "title": "Artur Sobiech", "text": "Artur Sobiech\n\nArtur Sobiech (* 12. června 1990, Ruda Śląska, Polsko) je polský fotbalový útočník hrající za klub Lechia Gdańsk. Od roku 2010 působí v polské reprezentaci.\n\nPo čtyřech sezónách strávených v Ruchu Chorzów, kde zahájil profesionální kariéru, odešel Sobiech za 1 milion eur v červenci 2010 do Polonie Warszawa.\n\n30. června 2011 přestoupil za 1,1 milionu eur do německého týmu Hannover 96, kde podepsal tříletý kontrakt. Dostal dres s číslem 9. V Bundeslize debutoval 18. září 2011 proti Borussii Dortmund. Šel na hřiště v 83. minutě a do konce utkání stihl dostat v 91. minutě za faul červenou kartu. Hannover zvítězil 2:1.\n\n30. srpna 2012 vstřelil v předkole Evropské ligy 2012/13 dva góly polskému celku Śląsk Wrocław, zápas skončil výhrou německého týmu 5:1, který s celkovým skóre 10:4 z tohoto dvojutkání postoupil do skupinové fáze. Zde (základní skupina L) se Artur 20. září 2012 jedním gólem podílel na remíze 2:2 proti nizozemskému FC Twente. Hannover 96 postoupil do šestnáctifinále soutěže, kde byl vyřazen ruským týmem Anži Machačkala (prohra 1:3 venku a remíza 1:1 doma).\n\n4. května 2013 vsítil v Bundeslize branku v zápase s 1. FSV Mainz 05, utkání skončilo remízou 2:2.\n\nSobiech hrál za polský mládežnický reprezentační výběr U21.\n\nV květnu 2010 dostal pozvánku do polského národního A-týmu, kde debutoval 29. května v domácím přátelském zápase s Finskem (0:0). 22. května 2012 zařídil v přátelském střetnutí v rakouském městě Klagenfurt am Wörthersee vítězství polského týmu 1:0 nad Lotyšskem, byla to jeho první reprezentační trefa v dresu seniorské reprezentace.\n\nZúčastnil se Mistrovství Evropy 2012, kde mělo Polsko jako pořadatelská země (společně s Ukrajinou) jistou účast, ale trenér Franciszek Smuda jej nenasadil v žádném ze tří zápasů polského týmu na šampionátu. Polsko obsadilo se ziskem 2 bodů poslední čtvrté místo základní skupiny A.\n\n\n\n"}
{"id": "906048", "url": "https://cs.wikipedia.org/wiki?curid=906048", "title": "Stretch fólie", "text": "Stretch fólie\n\nStretch fólie (podle anglického „“ – roztahovat) slouží k balení produktů nebo zboží, zejména na paletách. Jedná se o jeden z nejmladších obalů dnešní doby. Až do nedávné doby byla streč fólie nesprávně nazývána strejč fólie. Dobře se přizpůsobí každému prostředí, hodně vydrží, a tak obstojí svému jménu. \n\nStretch fólie je obalový materiál. Při jejich výrobě se používá ethylen vinyl acetát (EVA), speciální lineární polyetylen o nízké hustotě (LLDPE), stejně jako některé kopolymery ethylenu s vyššími α-olefiny. Tyto polymery se vyznačují vysokou deformací v pevném stavu. Stretch fólie se vyrábí běžnou trubkovou nebo plochou technologií.\n\nTypická tloušťka této fólie je 23 mikronů, šířka bývá běžně do 500 mm. Fólie může být jedno nebo vícevrstvá.\n\nZákladní charakteristiky stretch fólie pro spotřebitele:\n\nFólie se dělí na tři druhy:\n\nPrůtažnost fólie je odvislá také od teploty. V teplém prostředí lze fólii natáhnout více, při převozu do chladnějšího prostředí se napínací síla fólie snižuje. Stejně tak funguje i její smršťování – po natažení v teplém prostředí se fólie vrací pomaleji do své původní podoby, v chladném prostředí se smrští rychle. Doporučená teplota, kdy se fólie nedeformuje, je mezi -15°C a +30°C\n"}
{"id": "906049", "url": "https://cs.wikipedia.org/wiki?curid=906049", "title": "Portugal Open 2013 – ženská dvouhra", "text": "Portugal Open 2013 – ženská dvouhra\n\nDo soutěže ženské dvouhry na tenisovém turnaji Portugal Open 2013 nastoupilo třicet dva hráček. Obhájkyní titulu byla estonská tenistka Kaia Kanepiová, kterou v semifinále vyřadila Carla Suárezová Navarrová.\n\nSoutěž dvouhry vyhrála třetí nasazená Ruska Anastasija Pavljučenkovová, která ve finále zdolala španělskou turnajovou čtyřku Carlu Suárezovou Navarrovou ve dvou sadách .\n\n\n"}
{"id": "906051", "url": "https://cs.wikipedia.org/wiki?curid=906051", "title": "Železniční trať Warszawa Śródmieście WKD – Grodzisk Mazowiecki Radońska", "text": "Železniční trať Warszawa Śródmieście WKD – Grodzisk Mazowiecki Radońska\n\nŽelezniční trať Warszawa Śródmieście WKD – Grodzisk Mazowiecki Radońska (v Polsku označená číslem 47) je dvoukolejná elektrifikovaná železniční trať o délce 32,5 km, ze stanice Podkowa Leśna Główna pokračuje trať jako jednokolejná. Provoz na ní byl zahájen 11. prosince roku 1927 pod názvem Elektryczna Kolej Dojazdowa, jednalo se o první elektrizovanou železnici v Polsku. Spojuje centrum Varšavy a Grodzisk Mazowiecki, město, jež se nachází jihozápadně od Varšavy, v Mazovském vojvodství. Železniční trať Podkowa Leśna Główna – Milanówek Grudów (v Polsku označená číslem 48) odbočuje ze stanice Podkowa Leśna Główna.\nDo roku 1932 jezdily vlaky mezi stanicemi Warszawa Marszałkowska – Grodzisk Mazowiecki Radońska.\n\n\n"}
{"id": "906052", "url": "https://cs.wikipedia.org/wiki?curid=906052", "title": "Starokatolická farnost Brno", "text": "Starokatolická farnost Brno\n\nStarokatolická farnost Brno je farnost Starokatolické církve v České republice.\n\nStarokatolická náboženská obec se v Brně konstituovala od počátku 20. století. 9. září 1901 se zde konala první starokatolická bohoslužba a 8. září 1907 byla rozhodnutím církevního synodu v Brně zřízena filiální obec podléhající farnosti ve Vídni, která byla státem uznána 8. května 1911. Duchovně byla nejprve spravována z Vídně nebo ze Šumperku, od roku 1912 měla vlastního duchovního. Od roku 1919 byla filiální obec přidělena k farnosti v Šumperku a v roce 1920 bylo rozhodnuto o vytvoření samostatné farnosti, což bylo úředně schváleno 19. července 1921. V letech 1939–1945 byla farnost vyňata z podřízenosti biskupství ve Varnsdorfu a podléhala starokatolickému biskupství ve Vídni. Až do roku 1945 tvořili její členstvo vesměs věřící německé národnosti o maximálním počtu 650.\n\nPo roce 1945 církev v Brně přišla kvůli vysídlení Němců z Československa o podstatnou část věřících, farnost samotná však nezanikla, přestože skomírala. I po roce 1989 trpí úbytkem věřících. Roku 1999 ve Zlíně založena filiální obec podléhající brněnské farnosti, ale v roce 2009 se od ní oddělila jako samostatná farnost.\n\nBohoslužby se konaly nejprve v Městském oratoriu v Dominikánské ulici, od roku 1920 pak postupně na 16 dalších místech. Plány na stavbu vlastního kostela v meziválečném období se neuskutečnily pro nedostatek financí. Nejnověji se bohoslužby konají v kapli sv. Cyrila a Metoděje v Brně-Bohunicích.\n"}
{"id": "906053", "url": "https://cs.wikipedia.org/wiki?curid=906053", "title": "Rada pro lidská práva", "text": "Rada pro lidská práva\n\nRada pro lidská práva ( Human Rights Council, zavedená zkratka HRC nebo UNHRC) je jedním z nejvýznamnějších orgánů Organizace spojených národů a pomocným orgánem jeho Valného shromáždění. Je nástupkyní Komise pro lidská práva, kterou nahradila roku 2006 na základě rezoluce Valného shromáždění. Má 47 členů, které volí Valné shromáždění na tři roky ze svého středu. Rada dohlíží na dodržování lidských práv ve světě a podává o situaci v jednotlivých zemích zprávy. Zaměřuje se mimo jiné na svobodu shromažďování a spolčování, svobodu slova, svobodu vyznání, ženská práva, práva sexuálních menšin a práva rasových a etnických menšin.\n\nČlenové rady jsou voleni tajným hlasováním Valného shromáždění na tři roky. Úroveň dodržování lidských práv v dané zemi nemá žádný vliv na to, jestli může být země členem Rady pro lidská práva a díky tajné volbě členů rady není na členské státy OSN vyvíjen tlak na volby lidská práva dodržujících členů, často se tak stává že do rady jsou zvoleny státy jako Čínská lidová republika, Saúdská Arábie nebo Kuba které patří ke státům, které nejvíce porušují lidská práva. Každý rok se část obmění. Stejně jako v jiných orgánech jsou křesla trvale rozdělena podle regionů OSN: třináct členů je z Afriky, třináct z Asie, šest z „východní Evropy“, osm z Latinské Ameriky a Karibiku a sedm ze skupiny západní Evropy a zbytku světa. Rada může dvěma třetinami hlasů pozastavit členská právu členskému státu Rady, který hrubě porušuje lidská práva. Česká republika byla členským státem v letech 2006–2007 (část prvotních členů byla zvolena na kratší období, aby se státy obměňovaly postupně) společně s Polskem, a znovu byla v letech 2011–2014 s Rumunskem.\n\nRada pro lidská práva se schází třikrát do roka, v březnu, červnu a září. Zabývala se již situací mj. v Barmě, Guineji, Íránu, Kyrgyzstánu, Libyi, Pobřeží slonoviny, Severní Koreji, na Srílance a v Sýrii. V minulosti byla kritizována představiteli OSN, Evropské unie, Kanadou a Spojenými státy americkými za nepřiměřené řešení izraelsko-palestinského konfliktu. Vláda George Bushe HRC bojkotovala. Od roku 2009 naopak Spojené státy představují v Radě vůdčí roli.\n\n20. června 2018 Spojené státy oznámily odchod z Rady poté, co chod rady opakovaně kritizovaly pro „chronickou zaujatost“ proti Izraeli. Staly se tak první zemí, která Radu opustila dobrovolně.\nUSA byly členem pro období 2016–19.\n\n"}
{"id": "906054", "url": "https://cs.wikipedia.org/wiki?curid=906054", "title": "HRC", "text": "HRC\n\nZkratka HRC má více významů:\n\n"}
{"id": "906058", "url": "https://cs.wikipedia.org/wiki?curid=906058", "title": "Portugal Open 2013 – mužská čtyřhra", "text": "Portugal Open 2013 – mužská čtyřhra\n\nDo soutěže mužské čtyřhry na tenisovém turnaji Portugal Open 2013 nastoupilo šestnáct dvojic. Obhájcem titulu byl pár Ajsám Kúreší a Jean-Julien Rojer.\n\nSoutěž vyhrála třetí nasazená mexicko-americká dvojice Santiago González a Scott Lipsky, která ve finále porazila pákistánsko-nizozemské turnajové jedničky Ajsáma Kúrešího s Jeanem-Julienem Rojerem po rovnocenném rozdělení prvních dvou setů 6–3 a 4–6, až v rozhodujícím supertiebraku [10–7].\n\n\n"}
{"id": "906059", "url": "https://cs.wikipedia.org/wiki?curid=906059", "title": "Portugal Open 2013 – ženská čtyřhra", "text": "Portugal Open 2013 – ženská čtyřhra\n\nDo soutěže mužské čtyřhry na tenisovém turnaji Portugal Open 2013 nastoupilo šestnáct dvojic. Obhájcem titulu byl tchajwansko-čínský pár Čan Jung-žan a Pcheng Šuaj, který se rozhodl turnaje nezúčastnit.\n\nSoutěž čtyřhry vyhrála druhá nasazená tchajwansko-francouzská dvojice Čan Chao-čching a Kristina Mladenovicová, která ve finále porazila chorvatsko-maďarské turnajové čtyřky Dariju Jurakovou s Katalin Marosiovou po dvousetovém průběhu 7–6 a 6–2.\n\n\n"}
{"id": "906063", "url": "https://cs.wikipedia.org/wiki?curid=906063", "title": "Starokatolická farnost Desná v Jizerských horách", "text": "Starokatolická farnost Desná v Jizerských horách\n\nStarokatolická farnost Desná v Jizerských horách je farnost Starokatolické církve v České republice.\n\nStarokatolictví se v Jizerských horách rozšířilo poměrně brzo a první starokatolická bohoslužba se v Desné konala 27. srpna 1887. Místní náboženská obec však dlouho nemohla obdržet státní uznání a fungovala jako soukromý spolek. V letech 1889–1890 vybudovala výstavný kostel podle plánů Stefana Umanna – nejstarší kostel ve městě, vysvěcený 19. října 1890 –, musel však být oficiálně stavěn jako spolkový dům. Teprve 1. září 1897 získala farnost Desná (tehdy pod názvem farnost Desná–Potočná) státní uznání. Následujícího roku byla vystavěna fara.\n\nK farnosti v Desné náležela filiální obec ve Smržovce, která se roku 1925 osamostatnila.\n\nPo roce 1945 ztratila farnost v důsledku odsunu německých obyvatel většinu věřících, zůstala však zachována, přestože byla dlouhodobě neobsazena a administrovaná z blízkého Jablonce nad Nisou. Od roku 1998 měla vlastního duchovního, od roku 2012 ji však opět administruje jablonecký farář. Bohoslužby se konají nadále v kostele Nanebevstoupení Páně, který zůstal i v době komunistického režimu v držení starokatolické církve, vyžaduje však opravy. \n"}
{"id": "906064", "url": "https://cs.wikipedia.org/wiki?curid=906064", "title": "BMW Open 2013 – mužská čtyřhra", "text": "BMW Open 2013 – mužská čtyřhra\n\nDo soutěže mužské čtyřhry na tenisovém turnaji BMW Open 2013 nastoupilo šestnáct dvojic. Obhájcem titulu byl česko-slovenský pár František Čermák a Filip Polášek, jehož členové nestartovali společně. Čermakovým spoluhráčem se stal Slovák Michal Mertiňák, s nímž podlehl v úvodním kole dvojici Marcos Baghdatis a Eric Butorac. Polášek do turnaje zasáhl po boku rakouského tenisty Juliana Knowleho. Pár skončil v semifinále na raketách vítězů Jarkka Nieminena hrajícího s Dmitrijem Tursunovem.\n\nSoutěž čtyřhry vyhrála finsko-ruská nenasazená dvojice Jarkko Nieminen a Dmitrij Tursunov, která ve finále porazila kypersko-americký pár Marcos Baghdatis a Eric Butorac po dvousetovém průběhu 6–1 a 6–4.\n\n\n"}
{"id": "906065", "url": "https://cs.wikipedia.org/wiki?curid=906065", "title": "Tomáš Kapusta", "text": "Tomáš Kapusta\n\nJméno a příjmení Tomáš Kapusta má více nositelů:\n\n"}
{"id": "906075", "url": "https://cs.wikipedia.org/wiki?curid=906075", "title": "The Piano Guys", "text": "The Piano Guys\n\nThe Piano Guys je americká hudební skupina. Tato skupina se proslavila především díky serveru YouTube, kde publikuje hlavně hudební klipy populárních písní (ztvárněné stylem mash-up).\n\nPříběh The Piano Guys se začíná psát u Paula Andersona, který vlastnil klavírní obchod v Saint George v Utahu. Setkal se s hudebníkem Jonem Schmidtem, kterého se zeptal, zda by s ním mohl hrát na nadcházejícím koncertu. O několik měsíců později začali Paul Anderson, Tel Stewart a Jon Schmidt natáčet videa. Tehdy začali The Piano Guys fungovat jako studio. V létě roku 2013 se od skupiny odpojil Tel Stewart, který předtím pomáhal s vytvářením videí. Po pěti letech nahrávání videí sklidili ze strany diváků na YouTube velký obdiv.\n\nTento klavírista původem z Německa probudil své nadání k hudbě ve velmi mladém věku díky klavírním lekcím, ke kterým ho přiměli jeho rodiče. Své první skladby začal skládat již v jedenácti letech a velmi brzo také začal vyučovat hru na klavír. Kariéru hudebníka dělá od svých dvaceti let.\n\nV The Piano Guys přispívá hrou na cello, a to jak akustické, tak elektrické. Hudební vzdělání získal na univerzitě v Utahu, kde absolvoval roku 2002. Dnes nabízí i elektrická cella pod značkou Sharp Musical Instruments.\n\nPaul Anderson se se svou rodinou přestěhoval do Utahu ve dvanácti letech. Když dokončil střední školu, odjel do Seattlu, aby tam sloužil v Církvi Ježíše Krista Svatých posledních dnů. Zatímco zde sloužil, zalíbily se mu klávesy, u kterých zůstal. Paul tvrdí, že jeho netradiční vzdělání mu pomohlo uspět, protože se dříve vůbec neorientoval v ekonomice. Práci producenta a kameramana v The Piano Guys si podle svých slov velmi oblíbil a říká, že by byl šťastný, kdyby zde mohl pracovat věčně.\n\nTel Stewart se narodil a vyrůstal v Leeds v Utahu. Studoval mediální komunikaci s důrazem na digitální filmovou produkci a navštěvoval Dixie State College, studio pro natáčení videí pro zábavu či fotografování svateb. Byl to právě on, kdo přišel s nápadem klavírního zvedáku a po premiéře této filmové techniky v klipu ke Game Day začal spolupracovat na dalších videích s klavíry v přírodě. V létě roku 2013 se odpojil, aby, podle svých slov, \"mohl zůstat kreativní\".\n\nNěkolik skupinových videí na YouTube má více než 15 milionů zhlédnutí. Dne 22. července 2013 měl jejich YouTube kanál více než 251 milionů zhlédnutí.\n\nVe většině písní nahráli několik zvukových stop, které byly poté smíchány. Mají vyvolat dojem, že je ve videu mnoho nástrojů, ačkoli ve skutečnosti hrají jen dva lidé.\n\n\"Michael Meets Mozart\"\n\nV tomto videu Jon a Steven hrají původní hip hop a klasický mash-up, který je zpestřen různými zvukovými efekty. Podle popisu videa byly všechny zvukové efekty vytvořeny pouze pomocí nástrojů uvedených ve videu (klavír, violoncello, bicí a basový buben) a z více než 100 nahraných skladeb. Tento klip je vysílán na YouTube od 17. května 2011 jako pocta W. A. Mozartovi a Michaeli Jacksonovi.\n\n\"Cello Song\"\n\nTato skladba je přizpůsobením Bachovy suity pro sólové violoncello Prélude bez doprovodu. Zatímco původní předehra je pro sólové violoncello, Steven ji upravil pro 8 violoncell. Na YouTube bylo video nahráno 14. června 2011. V popisu Steven vysvětluje, že klip přejmenoval na \"Cello Song\", protože si lidé nepamatovali jeho původní jméno.\n\n\"Moonlight\"\n\nV tomto videu hraje Steven Sharp Nelson soundtrack ke známému seriálu Moonlight. Na jednu část klipu použil elektrické violoncello, na druhou violoncello klasické. Tento klip byl na Youtube nahrán 14. července 2011.\n\n\"Rock meets Rachmaninoff\"\n\nToto video ukazuje, jak Jon Schmidt hraje moderní verzi Prelude Sergeje Rachmaninova. Podle popisu Jon psal tuhle písničku, když jeho syn založil svou první kapelu a zkoumal hudbu na YouTube. Na YouTube existují dvě verze této písně. Na rozdíl od ostatních klipů zde klavír zní mnohem hlasitěji než ostatní nástroje.\n\n\"Cello Wars\"\n\nSteven hraje mistra Jedi a pána Sithu, který proti sobě přišel svést hudební boj na violoncella. Jedi a Sith k boji používají více než jen svá violoncella - sílu svých světelných mečů.\n\n\"Peponi\"\n\nZde se The Piano Guys rozhodli vyzkoušet africké téma. Videoklip byl nahráván na vrcholu místního Red Stone Mountain nedaleko St. George Utah. Na přepravu posádky a klavíru bylo potřeba použít vrtulníky.\n\n\"Beethoven's 5 Secrets\"\n\nV roce 2012 americká Heritage Lyceum (filharmonie) a jeho ředitel Kayson Brown začali experimentovat s myšlenkou klipu na základě páté symfonie Beethovena. Orchestr zahrál \"Tajemství Beethovenovy\" s The Piano Guys na YouTube, kteří tímto získali 2 miliony zhlédnutí do 2 měsíců ode dne vydání klipu.\n\nV červnu 2011 se jejich kanál na YouTube ocitl na vzestupu díky dvěma videím - \"Piráti z Karibiku\" s Jarrod Radnich a \"Michael Meets Mozart\" s Jonem Schmidtem a Stevnem Sharp Nelsonem. Nejlepším klipem podle počtu zhlédnutí je klip Piráti z Karibiku. Tento klip představil jejich přítele, pianistu a skladatele Jarroda Radnicha, který ukazuje svůj výkon a kompoziční dovednosti na klavír. The Piano Guys natočili druhé video s Jarrodem Radnichnem a nahráli jej 7. června 2011. Radnich zahrál na téma Johna Williamse 'Harry Potter a kámen mudrců'. Tento klip dosáhl v prosinci 2012 více než 9 milionů zhlédnutí.\n\nYoutube Hits Vol. 1\n\nAlbum vydali v prosinci 2011.\n\n\nThe Piano Guys\n\nAlbum vydali v říjnu 2012.\n\n\nThe Piano Guys 2\nAlbum bylo vydáno v květnu 2013.\n\n\n\nFamily Christmas\n\nAlbum bylo vydáno v říjnu 2013.\n\n"}
{"id": "906081", "url": "https://cs.wikipedia.org/wiki?curid=906081", "title": "Paměti lékařovy", "text": "Paměti lékařovy\n\n\"\n\"\n\nPaměti lékařovy (\"Mémoires d'un médecin\") je cyklus dobrodružných historických románů francouzského spisovatele Alexandra Dumase staršího, který napsal ve spolupráci s Augustem Maquetem. V jednotlivých románech cyklu je zachycena příprava a počáteční průběh Velké francouzské revoluce v letech 1770 až 1793. \n\nCyklus se skládá z těchto románů:\n\nProtože román \"Rytíř de Maison-Rouge\" (1846, \"Le chevalier de Maison-Rouge\"), česky též jako \"Královnin kavalír\" nebo \"Konec královny\", bezprostředně navazuje na poslední díl cyklu, bývá s tímto cyklem vydáván, jako by byl jeho součástí.\n\nDobrodruh, alchymista, svobodný zednář, mág, Velký Kopt a velmistr tajné organizace Josef Balsamo, jinak známý též jako Cagliostro, slibuje svým druhům, že zničí francouzskou monarchii a vytvoří tak zárodky nového lepšího a svobodného světa. Jeho intriky vedou k poklesu prestiže královské rodiny (vyvolá například obrovský skandál s královniným náhrdelníkem, který byl prvním bodem k rozpoutání Velké Francouzské revoluce).\n\nNa tomto pozadí se odehrávají většinou tragické příběhy dalších postav cyklu, doktora Gilberta, Filipa de Taverney a jeho sestry Andrée, Oliviera de Charny a také představitelů třetího stavu, revolucionáře Ange Pitoua a sedláka-filozofa Billota. Cyklus končí popravou krále Ludvíka XVI. Cagliostrovo dílo zkázy je tak dokonáno.\n\nV úzce souvisejícím románu \"Rytíř de Maison-Rouge\" jsme svědky marných snah o záchranu královny Marie Antoinetty a její popravy.\nTento seznam obsahuje pouze kompletní vydání celého cyklu.\n\n"}
{"id": "906089", "url": "https://cs.wikipedia.org/wiki?curid=906089", "title": "Voláč", "text": "Voláč\n\nVoláč je holub domácí, vyznačující se výrazným, dlouhodobým nafouknutím volete. Tento znak, tzv. volatost, vznikl z nafukování volete při toku, u voláčů byla tato vlastnost cílevědomým šlechtěním zvýrazněna a voláč zadržuje vzduch ve voleti téměř neustále. Plemena voláčů jsou v České republice oblíbená a na výstavách jsou zastoupena až ze 30 %. \n\nVoláči jsou vyhraněnou a poměrně početnou plemennou skupinou holubů. V seznamu plemen EE je voláčům vyhrazena číselná řada 0300.\n\nU holubů je volatost výraznější než u holubic, výletci začínají nafukovat vole s nástupem pohlavního dospívání. Mezi voláče se řadí jak malí, jemní holubi, tak plemena velká až obří. Bývají to krotcí holubi. Většina plemen voláčů je čistě okrasnými plemeny, jiná, která vychází z původního selského užitkového voláče, se mohou uplatnit i v užitkově okrasném kombinovaném chovu.\n\nJednotlivá plemena voláčů se mezi sebou liší tvarem i velikostí nafouknutého volete, velikostí těla, výškou nohou či opeřením běháků. Podle těchto znaků se dělí do několika podskupin.\n\nMezi velké voláče patří především okrasná plemena, voláč anglický, hanácký, francouzský, pomořanský či staroholandský, voláč sedlatý rousný, staroněmecký a maďarský voláč, největší z voláčů a prakticky i největší holubí plemeno vůbec. Jeho rozpětí křídel činí 100-130 cm při délce těla 50-55 cm. \n\nSkupina středních voláčů je nejpočetnější, zahrnuje především původně selská užitková plemena, z nichž dodnes jsou některá vhodná i k okrasně užitkovému chovu, jako je durynský voláč, elstr, český voláč sivý a český stavák, moravský morák, moravský voláč sedlatý, moravský bělohlávek, německý stavák, slezský voláč, štarvický stavák, slovenský voláč či štajgr.\n\nPlemen zakrslých voláčů je málo. Patří mezi ně především brněnský voláč a dále anglický voláč zakrslý. Na pomezí mezi zakrslými a středními voláči se nachází voláč voorburský. Zvláštním plemenem co se tvaru těla týče je amsterodamský balonový voláč.\n\nPodle výšky nohou se voláči dále dělí na tři velké skupiny plemen: na voláče vysokonohé, voláče nízkonohé a voláče střední. Vysokonozí voláči jsou, co se vzhledu týče, nejprošlechtěnějšími voláči. Jsou to ptáci chovaní pouze v okrasném chovu a z voláčů jsou chovatelsky nejnáročnější. Typickým znakem vysonohých voláčů je vzpřímená, útlá postava a velice dlouhé nohy. Podle velikosti se vysokonozí voláči dále dělí na velké a malé. Nejmenším zástupcem malých vysokonohých voláčů je brněnský voláč, který je hojně rozšířený i ve světě, o málo větší je zakrslý anglický voláč. Mezi velké vysokonohé voláče patří především anglický voláč velký a voláč sedlatý rousný, dále hanácký voláč a pomořanský voláč.\n\nNízkonozí voláči nejsou příliš početnou skupinou. Jedná se o plemena velká, kde krátké nohy opticky prodlužují postavu ptáků a zvýrazňují tak jejich mohutnost. Mezi nízkonohé voláče se řadí staroněmecký voláč a maďarský voláč.\n\nStřední voláči mají mezi plemeny voláčů nejen středně dlouhé nohy a jsou to většinou i středně velcí voláči. Jedná se obvykle o chovatelsky nenáročná plemena, která kromě chovu okrasného mohou uplatnit i svou užitkovost v extenzivním chovu. V České republice se jedná o nejčastěji chované voláče.\n\nMezi střední voláče patří cášský, hesenský a norvičský voláč, moravský sedlatý, slezský a slovenský voláč, moravský morák, nebo český voláč sivý.\n\nKe středním voláčům patří i skupina staváků: staváci jsou holubi, pro které je (kromě volatosti) typický i zvláštní způsob letu, tzv. stavění. Holub v letu silně zatleská křídly, přitiskne křídla nad tělem k sobě a propadne se i o několik metrů k zemi. Mezi staváky se řadí především český stavák. Jeho německé verze, německý stavák, štajgr a chocholatý štarvický stavák však již schopnost stavění ztratili. \n\nBalónový voláč je typický utvářením těla, které společně s velkým kulovitým voletem a dozadu zvráceným krkem dává celému ptákovi tvar koule. Krázkozobí voláči mají tzv. podvěsné vole, vyvinuté jen v dolní části u hrudi ptáka. Tito voláči se chovají především ve Španělsku ke zvláštnímu druhu holubího sportu. Holubi pronásledují a nahánějí holubice do svého holubníku a v soutěžích se hodnotí, kolik holubic bylo takto za sezónu \"ukradeno\".\n\nNěkolik plemen voláčů pochází z České republiky. Jedná se o českého staváka, který je nejčastěji chovaným plemenem holuba domácího v Česku, brněnského voláče, hanáckého voláče, českého voláče sivého, moravského voláče sedlatého, moravského bělohlávka, moravského moráka a slezského voláče.\n\nV českém vzorníku plemen holubů z roku 1993 jsou uvedena následující plemena voláčů:\n\n\n"}
{"id": "906090", "url": "https://cs.wikipedia.org/wiki?curid=906090", "title": "Kořenový krček", "text": "Kořenový krček\n\nKořenový krček - místo nad kořenovým systémem na spodní části kmene nebo stonku u rostlin. Místo je mnohdy i barevně zřejmé přechodem mezi zbarvením kořene a kmínku. Při výsadbě má být kořenový krček nad zemí. Kořenový krček je místo kde je prováděno očkování. Z kořenového krčku, z podnože pod naštěpovanou odrůdou mohou vyrážet výhony podnože u naštěpovaných rostlin (chimér). Tento jev je velmi častý při významném poškození naštěpované odrůdy. \nBakteriální boulovitost kořenů poškozuje kořenový krček tvorbou nádorů, ale toto místo je někdy poškozováno i hlodavci a v předjaří lesní zvěří. \n"}
{"id": "906091", "url": "https://cs.wikipedia.org/wiki?curid=906091", "title": "Portugal Open 2013", "text": "Portugal Open 2013\n\nPortugal Open 2013 byl společný tenisový turnaj mužského okruhu ATP World Tour a ženského okruhu WTA Tour, hraný v areálu Estádio Nacional na otevřených antukových dvorcích. Konal se mezi 28. dubnem až 5. květnem 2013 v portugalském Oeirasu jako 24. ročník mužského a 17. ročník ženského turnaje.\n\nMužská polovina se řadila do kategorie ATP World Tour 250 a její dotace činila 467 800 eur. Ženská část měla rozpočet 235 000 dolarů a byla součástí kategorie WTA International Tournaments.\n\nTurnaj byl dříve hrán pod názvem Estoril Open. K novému pojmenování se organizátoři rozhodli, aby zviditelnili portugalský úspěch v pořádání mezinárodních událostí.\n\n\nNásledující hráčí obdrželi divokou kartu do hlavní soutěže:\n\nTNásledující hráči postoupili z kvalifikace:\n\n\n\n\nNásledující páry obdržely divokou kartu do hlavní soutěže:\n\nNásledující pár nastoupil do hlavní soutěže z pozice náhradníka:\n\n\n\nNásledující hráčky obdržely divokou kartu do hlavní soutěže:\n\nNásledující hráčky postoupily z kvalifikace:\n\n\n\nNásledující páry obdržely divokou kartu do hlavní soutěže:\n\n\n\n\n"}
{"id": "906098", "url": "https://cs.wikipedia.org/wiki?curid=906098", "title": "Rádiová přístupová síť", "text": "Rádiová přístupová síť\n\nRádiová přístupová síť ( ) je ta část mobilní sítě, která zajišťuje komunikaci s uživatelským zařízením ( – mobilním telefonem, počítačem nebo libovolným jiným zařízením, které má přístup do mobilní sítě), a jádrem sítě ( ) podle diagramu:\n\nV některých standardech se pro uživatelské zařízení používají jiné názvy – Mobile Station (MS), Terminal Equipment (TE), apod. Funkčnost RAN je obvykle implementována pomocí polovodičových obvodů, která se nacházejí jak v jádru sítě, tak v uživatelském zařízení.\n\nPříklady rádiových přístupových sítí jsou:\n\nJeden mobilní telefon může být současně připojen do několika rádiových přístupových sítí. Telefony, které to umožňují, se někdy nazývají duální telefony. Například UMTS telefony umožňují současně používat přístupovou síť GSM i UMTS (3G). Pokročilá zařízení mohou hladce během hovoru přecházet mezi různými rádiovými přístupovými sítěmi, aniž by si uživatel všiml výpadku služby.\n\n"}
{"id": "906100", "url": "https://cs.wikipedia.org/wiki?curid=906100", "title": "Voláč sedlatý rousný", "text": "Voláč sedlatý rousný\n\nVoláč sedlatý rousný je plemeno holuba domácího, v České a ve Slovenské republice je označovaný též jako český voláč sedlatý rousný. V Německu se toto plemeno nazývá voláč obrácenokřídlý, Verkehrtflügelkröpfer.\n\nVoláč sedlatý rousný je typický vysonohohý voláč: je to velký pták se silnou, vztyčenou postavou a velkým válcovitým voletem, které je ve své dolní části částečně podvázané. Hlava je klenutá s vyšším čelem, oko je vždy tmavé, obočnice jsou jemné, světlé až růžové, černí a modří sedlatí rousní voláči mají zobák černý. Krk je velmi dlouhý a tvoří podklad pro velké vole. Záda jsou přiměřeně široká, zaoblená a dlouhá. Nohy jsou rovné, velmi dlouhé, dosahují délky 16-18 cm a jsou opeřené včetně dlouhých supích per a talířovitě rostlých rousů, které jsou u kvalitních jedinců až 15 cm dlouhé. Délka těla voláče sedlatého rousného je až 44 cm, podobá se pomořanskému voláči, který je o něco větší a nemá vůbec podvázané vole. \n\nPro sedlatého rousného voláče je typická sedlatá kresba, která vytváří na hlavě tmavou kapku, skvrnu velikosti mandle, která nesmí zasahovat až k očím. Kapku lemuje bílý, asi 1 cm široký pruh táhnoucí se od kořene zobáku přes oči až k týlu. Bílá jsou též křídla, dolní část hrudi, břicho a opeření nohou. Mezi bílými křídly tvoří základová barva na hřbetě sedlo. Sedlatý rousný voláč se chová ve čtyřech barevných rázech: černém, modrém, červeném a žlutém.\n\nSedlatý rousný voláč je holub vhodný do okrasného chovu, může se chovat volně nebo ve voliérách. Je klidný a sám odchovává holoubata.\n\n"}
{"id": "906102", "url": "https://cs.wikipedia.org/wiki?curid=906102", "title": "Blairsville", "text": "Blairsville\n\nBlairsville může být:\n\n"}
{"id": "906104", "url": "https://cs.wikipedia.org/wiki?curid=906104", "title": "Blakely", "text": "Blakely\n\nBlakely může být:\n\n"}
{"id": "906108", "url": "https://cs.wikipedia.org/wiki?curid=906108", "title": "Željko Buvač", "text": "Željko Buvač\n\nŽeljko Buvač (srbskou cyrilicí Жељко Бувач; * 13. září 1961, Banja Luka, Jugoslávie) je bývalý jugoslávský, resp. bosenskosrbský fotbalista a současný fotbalový trenér. Je asistentem hlavního trenéra Jürgena Kloppa v Liverpool FC.\n\nBuvač hrál po svém příchodu do Německa v letech 1991–1992 v druholigovém klubu FC Rot-Weiß Erfurt, poté v 1. FSV Mainz 05 (1992–1995) a v letech 1995–1998 v regionálním klubu SC Neukirchen.\n\nPo ukončení své aktivní kariéry byl v roce 1998 povýšen na hlavního trenéra SC Neukirchen, než ho jeho bývalý spoluhráč Jürgen Klopp, který o několik měsíců dříve převzal trenérskou funkci v 1. FSV Mainz 05, přivedl v létě 2001 zpět do Mohuče (Mainz) jako svého asistenta. V roce 2008 přijal společně s Kloppem trenérské angažmá v Borussii Dortmund. Na podzim 2015 se stal asistentem Jürgena Kloppa v Liverpool FC.\n\n"}
{"id": "906111", "url": "https://cs.wikipedia.org/wiki?curid=906111", "title": "Bloomingdale (Georgie)", "text": "Bloomingdale (Georgie)\n\nBloomingdale je město v Chatham County, v Georgii, ve Spojených státech amerických. V roce 2011 žilo ve městě 2715 obyvatel.\nPodle sčítání lidí v roce 2000 žilo ve městě 2665 obyvatel, 1001 domácností a 752 rodin. V roce 2011 žilo ve městě 1385 mužů (51,0%), a 1330 žen (49,0%). Průměrný věk obyvatele je 37 let.\n"}
{"id": "906113", "url": "https://cs.wikipedia.org/wiki?curid=906113", "title": "Bryn Haworth", "text": "Bryn Haworth\n\nBryn Haworth (* 29. července 1948 Darwen, Anglie) je britský zpěvák a kytarista.\n\nV šedesátých letech byl členem skupiny The Fleur de Lys. Své první album vydal až v roce 1974 po podepsání smlouvy s vydavatelstvím Island Records, nazval ho \"Let the Days Go By\" a vedle jiných na něm hráli klávesista John Bundrick, baskytarista Gordon Haskell a saxofonista Mel Collins. Právě Haskell s ním dříve působil v kapele The Fleur de Lys. Druhé album \"Sunny Side of the Street\" následovalo v roce 1975. Později vydal řadu dalších alb nejprve pro Island a později pro A&M Records.\n\nV roce 1974 hrál na albu Johna Calea nazvaném \"Fear\" jako jeden hráčů na slide kytary ve skladbě „Momamma Scuba“. Rovněž hrál na několika albech Gerryho Raffertyho a odehrál několik koncertů jako člen skupiny Cliffa Richarda.\n"}
{"id": "906115", "url": "https://cs.wikipedia.org/wiki?curid=906115", "title": "Bloomingdale", "text": "Bloomingdale\n\nNázev Bloomingdale nese více měst:\n\n"}
{"id": "906117", "url": "https://cs.wikipedia.org/wiki?curid=906117", "title": "Blue Ridge (Georgie)", "text": "Blue Ridge (Georgie)\n\nBlue Ridge je město v Fannin County, v Georgii, ve Spojených státech amerických. V roce 2011 žilo ve městě 1289 obyvatel.\nPodle sčítání lidí v roce 2000 žilo ve městě 1210 obyvatel, 553 domácností a 319 rodin. V roce 2011 žilo ve městě 601 mužů (46,7 %), a 668 žen (53,3 %). Průměrný věk obyvatele je 45 let.\n"}
{"id": "906118", "url": "https://cs.wikipedia.org/wiki?curid=906118", "title": "Trafostanice", "text": "Trafostanice\n\nTrafostanice je elektrické zařízení, které je součásti elektrické přenosové a distribuční soustavy.\n\nTrafostanice patří do kategorie vyhrazených technických zařízení, na kterých je, podle energetického zákona (zákon č. 458/2000 Sb.), povinnost provádět pravidelné revize a úkony údržby.\n\n\n\nRevize smí provádět autorizovaná osoba, tzv. revizní technik, která získala oprávnění na základě přezkoušení Technickou inspekcí České republiky (TIČR).\n\nPředpis ČSN 33 1500 popisuje řád preventivní údržby. Obsahem dokumentu jsou činnosti údržby, které je nutno provádět v předepsaných periodách. Pokud je řád preventivní údržby dodržován, s prokazatelnými záznamy o údržbě, je možno upustit od provádění pravidelných revizí. Za dodržování úkonů údržby je zodpovědný provozovatel elektrického zařízení.\n"}
{"id": "906119", "url": "https://cs.wikipedia.org/wiki?curid=906119", "title": "Bellville", "text": "Bellville\n\nBellville může být:\n\n"}
{"id": "906120", "url": "https://cs.wikipedia.org/wiki?curid=906120", "title": "Bluffton (Georgie)", "text": "Bluffton (Georgie)\n\nBluffton je město v Clay County, v Georgii, ve Spojených státech amerických. V roce 2011 žilo ve městě 102 obyvatel.\nPodle sčítání lidí v roce 2000 žilo ve městě 118 obyvatel, 49 domácností a 34 rodin. V roce 2011 žilo ve městě 54 mužů (53,4%), a 48 žen (46,6%). Průměrný věk obyvatele je 49 let.\n"}
{"id": "906123", "url": "https://cs.wikipedia.org/wiki?curid=906123", "title": "Bluffton", "text": "Bluffton\n\nBluffton může být:\n\n"}
{"id": "906126", "url": "https://cs.wikipedia.org/wiki?curid=906126", "title": "Adel", "text": "Adel\n\nAdel může být:\n\n"}
{"id": "906133", "url": "https://cs.wikipedia.org/wiki?curid=906133", "title": "Acworth", "text": "Acworth\n\nAcworth může být:\n\n"}
{"id": "906137", "url": "https://cs.wikipedia.org/wiki?curid=906137", "title": "Abbeville (rozcestník)", "text": "Abbeville (rozcestník)\n\nAbbeville může být:\n\nAbbeville − město ve Francii\n\n"}
{"id": "906150", "url": "https://cs.wikipedia.org/wiki?curid=906150", "title": "Mutua Madrid Open 2013", "text": "Mutua Madrid Open 2013\n\nMutua Madrid Open 2013 byl společný tenisový turnaj mužského okruhu ATP World Tour a ženského okruhu WTA Tour, hraný v areálu parku Manzanares na otevřených antukových dvorcích. Konal se mezi 6. až 12. květnem 2013 ve španělské metropoli Madridu jako 12. ročník mužského a 5. ročník ženského turnaje.\n\nMužská polovina se po grandslamu řadila do druhé nejvyšší kategorie okruhu ATP World Tour Masters 1000 a její dotace činila 4 303 867 eur. Ženská část měla rozpočet 4 033 254 dolarů a byla také součástí druhé nejvyšší úrovně okruhu WTA Premier Mandatory.\n\nPo předchozím ročníku, jenž se konal na modré antuce, byla na dvorce opět položena červená antuka.\n\nVítěz mužské dvouhry Rafael Nadal získal rekordní 23. titul kategorie Masters, čímž se v historických tabulkách odpoutal od dvaceti dvou turnajových trofejí Čechoameričana Ivana Lendla.\n\n\nNásledující hráčí obdrželi divokou kartu do hlavní soutěže:\n\nNásledující hráči postoupili z kvalifikace:\n\n\n\nNásledující páry obdržely divokou kartu do hlavní soutěže:\n\n\nNásledující hráčky obdržely divokou kartu do hlavní soutěže:\n\nNásledující hráčky postoupily z kvalifikace:\n\n\n\nNásledující páry obdržely divokou kartu do hlavní soutěže:\n\nNásledující pár nastoupil do hlavní soutěže z pozice náhradníka:\n\n\n\n\n\n"}
{"id": "906153", "url": "https://cs.wikipedia.org/wiki?curid=906153", "title": "Alston", "text": "Alston\n\nAlston může být:\n\n"}
{"id": "906155", "url": "https://cs.wikipedia.org/wiki?curid=906155", "title": "Americus", "text": "Americus\n\nAmericus může být:\n\n"}
{"id": "906159", "url": "https://cs.wikipedia.org/wiki?curid=906159", "title": "Andersonville", "text": "Andersonville\n\nAndersonville může být:\n\n"}
{"id": "906164", "url": "https://cs.wikipedia.org/wiki?curid=906164", "title": "Dimitrij Dudík", "text": "Dimitrij Dudík\n\nDimitrij Dudík (* 2. dubna 1963, Ostrava, Československo) je český dramatik, rozhlasový a divadelní režisér.\n\nV mládí působil jako scenárista a principál ochotnického spolku s názvem \"Jantarové divadlo\". Pro ostravský rozhlas v té době režijně natočil dvě vlastní rozhlasové hry; na klubové scéně Divadla Jiřího Myrona byla herci činohry nastudována a po tři sezóny reprízována jeho divadelní hra \"Želva\".\n\nV roce 1990 nastoupil na DAMU v Praze do ročníku Luboše Pistoriuse na obor režie. Od třetího roku studia zahájil řadu pohostinských režií v oblastních i pražských divadlech, promoval v roce 1995 na oboru dramaturgie v době, kdy byl již zaměstnán jako režisér v Městském divadle v Mostě.\n\nDalší divadelní režie vytvořil v Opavě, Karlových Varech, Chebu, v pražském Rubínu, v divadle Semafor a v divadelní skupině Josefa Dvořáka.\n\nPro Český rozhlas pracoval zpočátku externě, od roku 2000 jako stálý režisér. Na svém kontě má přibližně šest tisíc natočených pořadů, autorsky řadu rozhlasových adaptací, čtení a dramatizací, pod devíti rozhlasovými hrami je podepsán jako autor. Natočil také kolem stovky audioknih pro nejrůznější vydavatelství mluveného slova.\n\n\n\n"}
{"id": "906166", "url": "https://cs.wikipedia.org/wiki?curid=906166", "title": "V Holešovičkách", "text": "V Holešovičkách\n\nV Holešovičkách je pražská ulice nacházející se v severovýchodních částech města. Spojuje most Barikádníků (přesněji mimoúrovňovou křižovatku Pelc–Tyrolku na jeho severním předmostí) a mimoúrovňovou křižovatku Vychovatelna. Komunikace je řešena jako dvoupruhová s odstavným pruhem, který je v části své délky upraven na pruh vyhrazený pro jízdu autobusů MHD, cyklistů a vozů taxislužby. Protisměrné jízdní směry jsou odděleny středovým pásem vybaveným svodidly. Přes komunikaci je veden most v ulici Valčíkově a naopak ji podcházejí tři podchody. S pěti ulicemi má úrovňové křižovatky:\n\nUlice V Holešovičkách byla dějištěm jedné z nejdůležitějších událostí druhé světové války na území Československa. Operace Anthropoid, jejiž cílem byl atentát na zastupujícího říšského protektora a šéfa RSHA Reinharda Heydricha. Tuto diverzní akci provedli 27. května 1942 v Praze-Libni výsadkáři Jozef Gabčík a Jan Kubiš, kteří byli pro tento úkol speciálně vycvičeni ve Velké Británii jako součást exilových československých branných sil. V blízkosti místa atentátu stojí od roku 2009 památník Operace Anthropoid.\n\nPodle sčítání pražské Technické správy komunikací v roce 2012 ulicí jezdilo obousměrně v součtu téměř 64,5 tisíce vozidel. Po otevření tunelového komplexu Blanka doprava v ulici významně narostla a v roce 2018 se její intenzita pohybovala mezi 90-95 tisíci vozidel denně, což ji řadí mezi dopravně nejvytíženější komunikace v Praze. Jsou tudy vedeny také autobusové linky MHD (v roce 2018 číslo 201, 166, 905 a 911), které mají v ulici zřízeny zastávky pojmenované „Kuchyňka“, „Rokoska“ a „Vychovatelna“.\n\nNegativní dopady dopravy V Holešovičkách se začaly postupně zhoršovat po otevření pražské Severojižní magistrály, jíž se stala nedílnou součástí a vyvrcholily otevřením tunelového komplexu Blanka. Obytná zástavba nacházející se v těsném okolí této ulice, ale také na přilehlých svazích, které ulici V Holešovičkách obklopují, proto dlouhodobě trpí nadlimitním hlukem a imisemi překračujícími zákonem stanovené hodnoty. Navíc charakter celé čtvrti se z vilové oblasti postupně mění na typický dalniční přivaděč a zároveň vyloučenou lokalitu trpící častými nehodami, porušováním max. povolené rychlosti, vizuálním smogem v podobě billboardů, nebo chybějící nabídkou běžných služeb. Neúnosnost situace vyústila v žalobu občanů vůči Hl. m. Praha.\n\nObčané bydlící V Holešovičkách a blízkém okolí založili spolky, cílem kterých je vyřešit negativní dopady nadměrné automobilové dopravy. Spolek Za naši budoucnost vznikl v roce 2006 a jako první upozornil na nadměrný hluk a imise z automobilové dopravy v této ulici. V roce 2017 vznikl spolek Holešovičky pro lidi a velmi aktivně začal prosazovat zahloubení ulice V Holešovičkách jako řešení těchto přetrvávajících negativních jevu zpusobených automobilovou dopravou. Spolek během velmi krátké doby získal více než 600 členu a téma zahloubení ulice V Holešovičkách se stalo jedním z předvolebních témat pražských komunálních voleb 2018 a objevilo se v předvolebních programech většiny hlavních politických stran.\n\nV ulici stojí dva domy, jež jsou kulturními památkami České republiky. Je to vila čp. 1158 (číslo orientační 25) a objekt Vychovatelny (čp. 830).\n\n"}
{"id": "906169", "url": "https://cs.wikipedia.org/wiki?curid=906169", "title": "Rinat Dasajev", "text": "Rinat Dasajev\n\nRinat Fajzrachmanovič Dasajev, rusky Ринат Файзрахманович Дасаев, tatarsky Rinat Faizrahman uly Dasaev (* 13. červen 1957, Astrachaň) je bývalý sovětský fotbalový brankář tatarské národnosti. Držitel stříbrné medaile z mistrovství Evropy roku 1988 a bronzové z olympijských her roku 1980. Chytal též na třech světových šampionátech (1982, 1986, 1990). V sovětské reprezentaci odehrál 91 utkání. Mezinárodní federace fotbalových historiků a statistiků (IFFHS) ho roku 1988 vyhlásila světovým fotbalistou roku. Roku 1982 byl vyhlášen sovětským fotbalistou roku. Pelé ho roku 2004 zařadil mezi 125 nejlepších žijících fotbalistů, jako jediného sovětského a ruského hráče. Se Spartakem Moskva, kde působil v letech 1977–1988, získal dva mistrovské tituly v sovětské lize (1979, 1987).\n\n"}
{"id": "906175", "url": "https://cs.wikipedia.org/wiki?curid=906175", "title": "Fotbalista roku (Polsko)", "text": "Fotbalista roku (Polsko)\n\nV Polsku je o ocenění Fotbalista roku rozhodováno od roku 1973 v referendu, které je organizováno magazínem \"Piłka Nożna\". Původně existovaly 3 kategorie (fotbalista roku, trenér roku, objev roku), později se vytvořily další (např. tým roku).\n\n"}
{"id": "906178", "url": "https://cs.wikipedia.org/wiki?curid=906178", "title": "František Pergl", "text": "František Pergl\n\nFrantišek Pergl (7. září 1915, Praha – 1995) byl československý hráč ledního hokeje.\n"}
{"id": "906184", "url": "https://cs.wikipedia.org/wiki?curid=906184", "title": "Starokatolická farnost Smržovka", "text": "Starokatolická farnost Smržovka\n\nStarokatolická farnost Smržovka je bývalá farnost starokatolické církve. Existovala v letech 1925–1946.\n\nVe Smržovce se konstituovala filiální obec farnosti v Desné počátkem 20. století. Roku 1923 se z ní vydělila jako samostatná farnost, která byla státeum uznána 28. června 1925. Z farnosti Jablonec nad Nisou k ní byly současně přiděleni věřící z Lučan nad Nisou, Nové Vsi nad Nisou a z filiální obce v Josefově Dole–Maxově, dosud náležející k jablonecké farnosti. Faráři ve Smržovce byli Josef Siehr (1923–1929), Franz Storch (1929–1938) a Alfred Bauer (1938–1940), pak byla farnost neobsazena a bohoslužby obstarávali duchovní z Jablonce nad Nisou a Desné.\n\nPo roce 1945 byla farnost ve Smržovce, která neměla vlastní kostel ani faru a přišla o naprostou většinu věřících v důsledku odsunu německého obyvatelstva, spravována z Jablonce nad Nisou. Zanikla 28. července 1946, kdy byl počet starokatolických farností v Československu redukován na šest.\n"}
{"id": "906188", "url": "https://cs.wikipedia.org/wiki?curid=906188", "title": "Baker County (Georgie)", "text": "Baker County (Georgie)\n\nBaker County je okres ve státě Georgie ve Spojených státech amerických. K roku 2011 zde žilo 3 085 obyvatel. Správním městem okresu je Newton, který je rovněž jeho největším městem. Celková rozloha okresu činí 904 km². Založen byl 12. prosince 1825.\n"}
{"id": "906190", "url": "https://cs.wikipedia.org/wiki?curid=906190", "title": "Banks County", "text": "Banks County\n\nBanks County je okres ve státě Georgie ve Spojených státech amerických. K roku 2010 zde žilo 18 395 obyvatel. Správním městem okresu je Homer. Celková rozloha okresu činí 606 km². Pojmenován byl podle fyzika Richarda E. Bankse.\n"}
{"id": "906194", "url": "https://cs.wikipedia.org/wiki?curid=906194", "title": "Bartow County", "text": "Bartow County\n\nBartow County je okres ve státě Georgie ve Spojených státech amerických. K roku 2011 zde žilo 100 421 obyvatel. Správním městem okresu je Cartersville, což je rovněž jeho největší město. Celková rozloha okresu činí 1 218 km². Založen byl3. prosince 1832.\n"}
{"id": "906198", "url": "https://cs.wikipedia.org/wiki?curid=906198", "title": "Alois Cetkovský", "text": "Alois Cetkovský\n\nAlois Cetkovský (5. září 1908, Prostějov – 13. listopadu 1987, Karviná) byl československý hráč ledního hokeje. Aktivní kariéru ukončil v roce 1953, po sestupu prostějovského klubu z nejvyšší soutěže. Nastoupil také za SK Prostějov ve fotbalové lize.\n"}
{"id": "906199", "url": "https://cs.wikipedia.org/wiki?curid=906199", "title": "Berrien County (Georgie)", "text": "Berrien County (Georgie)\n\nBerrien County je okres ve státě Georgie ve Spojených státech amerických. K roku 2006 zde žilo 16 756 obyvatel. Správním městem okresu je Nashville. Celková rozloha okresu činí 1 186 km². Vznikl v roce 1856 a pojmenován byl podle senátora Johna M. Berriena.\n"}
{"id": "906206", "url": "https://cs.wikipedia.org/wiki?curid=906206", "title": "Ladislav Blažek (rozcestník)", "text": "Ladislav Blažek (rozcestník)\n\nLadislav Blažek je jméno a příjmení, které má více osobností:\n\n"}
{"id": "906211", "url": "https://cs.wikipedia.org/wiki?curid=906211", "title": "Josef Balsamo", "text": "Josef Balsamo\n\nJosef Balsamo (1846–1849, Joseph Balsamo) je dobrodružný historický román francouzského spisovatele Alexandra Dumase staršího, který napsal ve spolupráci s Augustem Maquetem. Jde o první část autorova románového cyklu \"Paměti lékařovy\" (Mémoires d'un médecin), ve kterém je zachycena příprava a počáteční průběh Velké francouzské revoluce v letech 1770 až 1793.\n\nHlavním hrdinou tohoto románu, odehrávajícího se v letech 1770–1774, je dobrodruh, alchymista, svobodný zednář a mág Josef Balsamo, jinak známý též jako Cagliostro. Na počátku vyprávění se s ním setkáváme jako s Velkým Koptem, velmistrem tajné a mocné zednářské organizace složené z mužů ze všech koutů světa, kteří si kladou za cíl nastolení míru ve světě a úplnou mravní regeneraci lidstva. Na zasedání této organizace na Hromové hoře nedaleko Wormsu Balsamo slíbí, že do dvaceti let rozvrátí francouzskou monarchii a vytvoří tak zárodky nového lepšího světa.\n\nBalsamo se tedy vydává do Francie. Doprovází jej jeho žena Lorenza a starý čaroděj Althotas, který byl dříve jeho učitelem. Lorenza Balsama miluje pouze když jí uvede do hypnotického spánku, jinak tvrdí, že ho nenávidí, protože jí unesl z kláštera a zabránil jí stát se jeptiškou. Chce po Balsamovi svobodu, ale ten to odmítá, protože jí jednak miluje a jednak také proto, že Lorenza má dar vidět v hypnóze do budoucnosti. Althotaa zase chce po svém žákovi pannu, aby její krví doplnil svůj elixír, který mu zajistí prodloužení života.\n\nDo Francie také přijíždí budoucí francouzská královna Marie Antoinetta, kterou do Versailles doprovází mladý šlechtic Filip de Taverney. Cestou se zastaví na svém malém panství a vezme sebou svého otce a svou sestru Andrée. Tu miluje opuštěný a chudý mladík Gilbert, který se za ní vydává pěšky. Dostává se do učení k slavnému filozofovi Rousseauovi, zklame však jeho důvěru a musí od něj odejít. Nakonec se dostane jako zahradník na zámek, kde Andrée žije.\n\nAndréein otec u dvora začíná pletichařit s cílem, aby se Andrée stala milenkou krále Ludvíka XV. namísto Madame du Barry. Král skutečně k dívce zahoří vášní a slibuje, že dá jejímu bratru Filipovi pluk, když se jeho touhy naplní. Mezitím Lorenza uprchne i s listinami o spiknutí. Balsamo, aby zjistil, kde Lorenza je, uspí Andrée, která mu v hypnóze sdělí, kde se Lorenza nachází. Balsamo rychle odchází a Andrée zapomene vzbudit. Tak jí najde Gilbert a poté i král Ludvík XV., který k ní šel na milostnou schůzku, organizovanou jejím otcem. Gilbert se před králem schová a král prchne, protože se domnívá, že dívka je mrtvá. Po útěku krále se Gilbert neudrží a Andrée ve spánku znásilní.\n\nBalsamo přivede Lorenzu zpět do svého domu a ta mu vy hypnóze sdělí, jak jej miluje a jejich manželství se konečně naplní. Althotas to však neví, a když mu Balsamo stále nedodává potřebnou pannu pro dokončení elixíru, Lorenzu zabije a použije její krev. Když mu pak zoufalý Balsamo oznámí, že Lorenza již pannou nebyla, Althotas spáchá sebevraždu.\n\nAndrée čeká Gilbertovo dítě a nezná jeho otce. Balsamo ji uvede opět do spánku a ona v něm určí viníka. Filip mu slibuje pomstu. Andrée s Filipem odjíždí pryč, aby se nezjistilo, co se stalo. Pak Andrée porodí chlapečka, kterého však nikdy nespatří. Gilbert ho unese, ukryje jej na venkově a sám pak odjíždí do Ameriky. Filip jej vystopuje, a poté, co mu Gilbert odmítne svého syna vrátit, střelí jej do prsou a domnívá se, že ho zabil.\n\nV závěru románu umírá Ludvík XV. a na trůn dosedá král nový, Ludvík XVI..\n\n\n\n"}
{"id": "906212", "url": "https://cs.wikipedia.org/wiki?curid=906212", "title": "Bleckley County", "text": "Bleckley County\n\nBleckley County je okres ve státě Georgie ve Spojených státech amerických. K roku 2006 zde žilo 12 353 obyvatel. Správním městem okresu je Cochran. Celková rozloha okresu činí 568 km². Vznikl v roce 1912.\n"}
{"id": "906214", "url": "https://cs.wikipedia.org/wiki?curid=906214", "title": "Brooks County (Georgie)", "text": "Brooks County (Georgie)\n\nBrooks County je okres ve státě Georgie ve Spojených státech amerických. K roku 2010 zde žilo 16 243 obyvatel. Správním městem okresu je Quitman, které je rovněž jeho největším městem. Celková rozloha okresu činí 1 289 km². Vznikl v roce 1858.\n"}
{"id": "906215", "url": "https://cs.wikipedia.org/wiki?curid=906215", "title": "Jaroslav Císař (lední hokejista)", "text": "Jaroslav Císař (lední hokejista)\n\nJaroslav Císař (26. února 1913 Lomnice nad Popelkou – 13. května 1971 Praha) byl československý hráč ledního hokeje.\n"}
{"id": "906216", "url": "https://cs.wikipedia.org/wiki?curid=906216", "title": "Bulloch County", "text": "Bulloch County\n\nBulloch County je okres ve státě Georgie ve Spojených státech amerických. K roku 2010 zde žilo 70 217 obyvatel. Správním a zároveň největším městem okresu je Statesboro. Celková rozloha okresu činí 1 784 km². Vznikl v roce 1796.\n"}
{"id": "906217", "url": "https://cs.wikipedia.org/wiki?curid=906217", "title": "Carroll County (Georgie)", "text": "Carroll County (Georgie)\n\nCarroll County je okres ve státě Georgie ve Spojených státech amerických. K roku 2011 zde žilo 111 159 obyvatel. Správním městem okresu je Carrollton. Celková rozloha okresu činí 1 305 km². Vznikl 9. června 1826.\n"}
{"id": "906218", "url": "https://cs.wikipedia.org/wiki?curid=906218", "title": "Butts County", "text": "Butts County\n\nButts County je okres ve státě Georgie ve Spojených státech amerických. K roku 2006 zde žilo 23 561 obyvatel. Správním městem okresu je Jackson. Celková rozloha okresu činí 492 km². Vznikl v roce 1825.\n"}
{"id": "906219", "url": "https://cs.wikipedia.org/wiki?curid=906219", "title": "Pacifikál", "text": "Pacifikál\n\nPacifikál je ozdobný kříž nebo zdobená destička (lat. \"Tabula Pacis\" nebo \"Lapis Pacis\" – odtud je odvozen název) s motivem kříže (někdy s ostatky světce), která byla až do liturgické reformy provedené po druhém vatikánském koncilu podávána věřícím při mši k políbení pokoje.\n"}
{"id": "906220", "url": "https://cs.wikipedia.org/wiki?curid=906220", "title": "Charlton County", "text": "Charlton County\n\nCharlton County je okres ve státě Georgie ve Spojených státech amerických. K roku 2012 zde žilo 13 295 obyvatel. Správním městem okresu je Folkston. Celková rozloha okresu činí 2 028 km². Vznikl v roce 1854.\n"}
{"id": "906221", "url": "https://cs.wikipedia.org/wiki?curid=906221", "title": "Mistrovství Evropy v basketbalu žen 2001", "text": "Mistrovství Evropy v basketbalu žen 2001\n\n28. mistrovství Evropy v basketbalu žen proběhlo v dnech 14. – 23. září v Francouzských městech Orléans, Le Mans a Gravelines.\n\nTurnaje se zúčastnilo 12 týmů, rozdělených do dvou šestičlenných skupin. První čtyři družstva postoupila do Play off. Mistrem Evropy se stalo družstvo Litvy.\n Jugoslávie – Ukrajina 83:62 (24:17, 48:26, 61:45)\n\n14. září 2001 (14:30) – Orleans\n\n14. září 2001 (17:00) – Orleans\n\n14. září 2001 (20:00) – Orleans\n\n15. září 2001 (15:00) – Orleans\n\n15. září 2001 (17:30) – Orleans\n\n15. září 2001 (20:00) – Orleans\n\n16. září 2001 (15:00) – Orleans\n\n16. září 2001 (17:30) – Orleans\n\n16. září 2001 (20:00) – Orleans\n\n18. září 2001 (15:00) – Orleans\n\n18. září 2001 (17:30) – Orleans\n\n18. září 2001 (20:00) – Orleans\n\n19. září 2001 (15:00) – Orleans\n\n19. září 2001 (17:30) – Orleans\n\n19. září 2001 (20:00) – Orleans\n Litva – Řecko 78:75 (21:15, 45:42, 62:60)\n\n14. září 2001 (14:30) – Gravelines\n\n14. září 2001 (17:00) – Gravelines\n\n14. září 2001 (20:00) – Gravelines\n\n15. září 2001 (15:00) – Gravelines\n\n15. září 2001 (17:30) – Gravelines\n\n15. září 2001 (20:00) – Gravelines\n\n16. září 2001 (15:00) – Gravelines\n\n16. září 2001 (17:30) – Gravelines\n\n16. září 2001 (20:00) – Gravelines\n\n18. září 2001 (15:00) – Gravelines\n\n18. září 2001 (17:30) – Gravelines\n\n18. září 2001 (20:00) – Gravelines\n\n19. září 2001 (15:00) – Gravelines\n\n19. září 2001 (17:30) – Gravelines\n\n19. září 2001 (20:00) – Gravelines\n Rusko – Jugoslávie 64:59 (19:16, 36:36, 56:47)\n\n21. září 2001 (13:15) – Le Mans\n\n21. září 2001 (15:30) – Le Mans\n\n21. září 2001 (17:45) – Le Mans\n\n21. září 2001 (20:00) – Le Mans\n Francie – Litva 75:44 (16:10, 34:25, 57:35)\n\n22. září 2001 (16:30) – Le Mans\n\n22. září 2001 (18:45) – Le Mans\n Francie – Rusko 73:68 (18:18, 37:30, 52:50)\n\n23. září 2001 (16:00) – Le Mans\n\n Španělsko – Litva 89:74 (23:13, 47:34, 72:54)\n\n23. září 2001 (13:45) – Le Mans\n Jugoslávie – Maďarsko 78:58 (21:11, 41:29, 60:41)\n\n22. září 2001 (12:00) – Le Mans\n\n22. září 2001 (14:15) – Le Mans\n Jugoslávie – Polsko 82:76 (17:22, 37:35, 56:53)\n\n23. září 2001 (11:30) – Le Mans\n\n Maďarsko – Slovensko 79:68 (20:18, 32:42, 52:53)\n\n23. září 2001 (9:15) – Le Mans\n Česko – Rumunsko 71:69 (20:22, 37:42, 55:55)\n\n21. září 2001 (8:45) – Le Mans\n\n21. září 2001 (11:00) – Le Mans\n Česko – Řecko 62:54 (14:19, 35:35, 48:44)\n\n22. září 2001 (21:00) – Le Mans\n\n Ukrajina – Rumunsko 70:67 (18:12, 34:34, 55:50)\n\n22. září 2001 (9:45) – Le Mans\n"}
{"id": "906222", "url": "https://cs.wikipedia.org/wiki?curid=906222", "title": "Chattahoochee County", "text": "Chattahoochee County\n\nChattahoochee County je okres ve státě Georgie ve Spojených státech amerických. K roku 2010 zde žilo 11 267 obyvatel. Správním městem okresu je Cusseta. Celková rozloha okresu činí 651 km². Vznikl v roce 1854.\n"}
{"id": "906223", "url": "https://cs.wikipedia.org/wiki?curid=906223", "title": "Pražské hlaholské zlomky", "text": "Pražské hlaholské zlomky\n\nPražské hlaholské zlomky jsou fragmenty staroslověnských liturgických textů z 11. století. Byly objeveny německým profesorem historie na Karlově univerzitě Konstantinem von Höflerem v roce 1855, společně s Pavlem Josefem Šafaříkem je o dva roky později (1857) vydal v publikaci \"Glagolitische Fragmente\".\n\nHöflerem byly zlomky nalezeny jako přídeští u kodexu kapitulní knihovny A 60/3 (Svatovítská apokalypsa). Poté byly odděleny a chovány jsou kapitulní knihovně (dnes opatrovaná Archivem Pražského hradu) samostatně pod signaturou N 57.\n\nZlomky se zachovaly na dvou pergamenových lístcích, napsaných různými písaři. První z nich (palimpsest) obsahuje část nešporních modliteb s deseti krátkými hymny, tzv. \"světilnami\". Ty patřily k základní básnické formě byzantské hymnologie, nápěv interpret improvizoval, řazeny byly podle svátků, během nichž se četly.\n\nNa druhém lístku je neúplný text velkopátečního officia podle byzantského obřadu, jehož řeckou předlohu identifikoval již P. J. Šafařík. Podle četných bohemismů pak usoudil, že zlomky vznikly na česko-moravsko-panonském území v období let 862–950. Na základě zatím nejdůkladněji zdůvodněného názoru profesora \"Christiana Hannicka\" (Bayerische Julius-Maximilians Universität Würzburg) je tato literární památka řazena do oblasti východního ritu, český exilový slavista, profesor Vídeňské univerzity František Václav Mareš dokázal, že archetyp zlomků pochází z cyrilometodějské doby.\n\nPražské hlaholské zlomky byly s největší pravděpodobností pořízeny pro potřeby Sázavského kláštera (založen 1032, slovanští mniši byli vyhnáni a vystřídáni řeholníky latinského obřadu v roce 1097), v němž se na tehdejším českém území nejdéle udržela staroslověnská liturgie a vzdělanost. Jsou uloženy v knihovně pražské metropolitní kapituly, spolu se staršími Kyjevskými listy jde o dvě unikátní staroslověnské literární památky českého původu, jejichž zbytky se dochovaly v původní podobě.\n\n\n"}
{"id": "906224", "url": "https://cs.wikipedia.org/wiki?curid=906224", "title": "Starokatolická farnost Jablonec nad Nisou", "text": "Starokatolická farnost Jablonec nad Nisou\n\nStarokatolická farnost Jablonec nad Nisou je farnost Starokatolické církve v České republice.\n\nStarokatolictví se uchytilo v Jablonci nad Nisou poměrně záhy a již 27. prosince 1885 se zde konala první starokatolická bohoslužba sloužená varnsdorfským farářem Antonem Nittelem. Jablonečtí věřící, patřící k formující se farnosti v Desné, již od roku 1886 žádali o zřízení samostatné farní obce, ale žádosti byly úřady zamítány a duchovní Anton Absenger, působící zde od roku 1888, byl roku 1892 vypovězen. Zřízení oddělené filiální obce, podřízené zprvu farnosti Varnsdorf, bylo po mnohých průtazích povoleno až 1. září 1897 (odloučením od farnosti v Desném a obdržením vlastního duchovního správce) a samostatná farnost byla definitivně zřízena 4. března 1907.\n\nBohoslužby se konaly nejprve v evangelickém kostele, v letech 1899-1902 pak byl postaven samostatný kostel Povýšení svatého Kříže (vysvěcen 18. srpna 1902 Milošem Čechem) podle návrhu architekta Josefa Zascheho, v jehož blízkosti vznikla i fara.\n\nK farnosti v Jablonci nad Nisou náležely i některé filiální obce:\n\nZ Jablonce nad Nisou byly organizovány i bohoslužby pro starokatolické věřící v širším okolí; v Novém Městě pod Smrkem a v Liberci se starokatolíci v 1. čtvrtině 20. století zorganizovali do filiálních obcí podléhajících jablonecké farnosti.\n\nPo druhé světové válce přišla farnost o naprostou většinu svých věřících v důsledku odsunu německých obyvatel, nepřestala však existovat – na rozdíl od jejích filiálních obcí, které roku 1945 vesměs zanikly. Podržela si ve vlastnictví i farní kostel, i když budovu fary byla roku 1978 nucena odprodat.\n\nPo roce 1989 nastalo jisté oživení činnosti. Ve farnosti funguje sociálně pastorační středisko Communio Jablonec. Z Jablonce je spravována i diaspora – vznikající filiální obec v Jičíně.\n\n"}
{"id": "906225", "url": "https://cs.wikipedia.org/wiki?curid=906225", "title": "Cherokee County (Georgie)", "text": "Cherokee County (Georgie)\n\nCherokee County je okres ve státě Georgie ve Spojených státech amerických. K roku 2011 zde žilo 218 286 obyvatel. Správním městem okresu je Canton. Celková rozloha okresu činí 1 124 km². Vznikl 21. prosince 1830.\n"}
{"id": "906226", "url": "https://cs.wikipedia.org/wiki?curid=906226", "title": "Jan Michálek", "text": "Jan Michálek\n\nJan Michálek (21. července 1905, Prostějov – 27. prosince 1990, Praha) byl československý hráč ledního hokeje.\n"}
{"id": "906228", "url": "https://cs.wikipedia.org/wiki?curid=906228", "title": "Clay County (Georgie)", "text": "Clay County (Georgie)\n\nClay County je okres ve státě Georgie ve Spojených státech amerických. K roku 2010 zde žilo 3 183 obyvatel. Správním městem okresu je Fort Gaines. Celková rozloha okresu činí 562 km². Vznikl v roce 1854.\n"}
{"id": "906229", "url": "https://cs.wikipedia.org/wiki?curid=906229", "title": "Blythe (Georgie)", "text": "Blythe (Georgie)\n\nBlythe je město v Burke County a v Richmond County, v Georgii, ve Spojených státech amerických. V roce 2011 žilo ve městě 722 obyvatel.\nPodle sčítání lidí v roce 2000 žilo ve městě 718 obyvatel, 240 domácností a 185 rodin. V roce 2011 žilo ve městě 345 mužů (47,9%), a 377 žen (52,1%). Průměrný věk obyvatele je 42 let.\n"}
{"id": "906230", "url": "https://cs.wikipedia.org/wiki?curid=906230", "title": "Skotská sypavka douglasky", "text": "Skotská sypavka douglasky\n\nSkotská sypavka douglasky je houbová choroba rostlin způsobená houbou \"Rhabdocline pseudotsugae\" z čeledě \"Hemiphacidiaceae\" řádu voskovičkotvaré (\"Helotiales\"). Patogen \"Rhabdocline pseudotsugae\" působí vážné poškození dřevin. Dochází-li k nákazám jehlic opakovaně, může dojít až k odumření mladých stromů. Typickým projevem je opad celých ročníků jehlic. Míra defoliace závisí na překrývání fenologických fází sypavky a stupně počátku rašení. Pokud se tyto dvě fáze nesetkají, k vzniku infekce nedochází.\n\nSkotská sypavka douglasky a švýcarská sypavka douglasky jsou choroby způsobované houbovými patogeny, které infikují pouze douglasku. Infikované jehlice žloutnou, hynou a předčasně opadávají ze stromu. V školkách a u výsadeb vánočních stromků, tyto infekce mohou zničit estetickou hodnotu tak, aby se stromy staly neprodejnými pro použití jako vánoční stromy nebo výsadby v krajině. \n\nRBDCPS \n\nPodle biolib.cz je pro patogena s označením \"Rhabdocline pseudotsugae\" používáno více rozdílných názvů, například \"Rhabdocline pseudotsugae\" subsp. \"epiphylla\" nebo \"Rhabdocline pseudotsugae\" subsp. \"pseudotsugae\", EPPO uvádí i \"Dothistroma rhabdoclinis\" \n\nEvropa, Severní Amerika\n\nChoroba byla prvně zjištěna v Severní Americe v r. 1911 a již v r. 1914 v Evropě ve Skotsku. Další doklady pocházejí z r. 1930 z Anglie, Dánska a Holandska. \n\nPřed r. 1938 byla choroba zjištěna v Československu. Na začátku 21. století je výskyt houby \"Rhabdocline pseudotsugae\" v Česku opakovaně prokazován v přehoustlých mladých porostech (Dobříšsko, Rožmitálsko, Jindřichohradecko). Vzhledem k novým nálezům obou sypavek na území ČR je nutné věnovat porostům douglasky zvýšenou pozornost. Nelze ani vyloučit, chorobba v ČR dosud unikala pozornosti, neboť její výskyt se zprvu neprojevuje opadem infikovaného jehličí. \n\n\n\nPrvní symptomy se objevují v srpnu až listopadu v podobě drobných chlorotických skvrn, které přechází do fialovošedého mramorování, které je na jaře ještě výraznější. Zbarvení se postupně šíří, až splývá a jehlice zhnědnou. \n\nJako symptom napadení je popsány jeden nebo více purpurově hnědých pruhů nebo skvrn, které jsou zcela zřetelné a nachází se jak na horní, tak na spodní ploše jehlice. Obvykle před rašením pupenů oblasti s pruhy začnou bobtnat a rozevře se podélně spodní strana infikovaných jehlic. Odtud se uvolní infekční spóry. Černé plodnice (pseudothecia) lze nalézt na spodní straně infikované jehlice na jaře po infekci. To je jediný definitivní příznak infekce, který je možné najít. Nejlepší místo pro hledání je v dolní části koruny, na jehlicích, které již začaly žloutnout nebo hnědnout.\nMůže se zdát, že jsou dvě malé řady černých teček na spodní každé infikované jehlice.\n\nI když houba infikuje nově rašící jehlice, obvykle nezpůsobí hned opad jehlic, dokud jsou 2 až 3 roky staré, takže může být\ntřeba zkoumat dva až tři roky staré jehlice, aby bylo možné nalézt důkazy o infekci.\n\nV dubnu až květnu (červnu) se podél hlavního nervu ze spodní strany jehlice tvoří žlutooranžové až hnědé polštářkovité plodnice (apotecia). Z plodnic se uvolňují se z nich oválné, vřetenovité askospory. Konidiové stádium \"Rhabdogloeum hypophyllum\" vytváří drobné černé pyknidy v řadách podél středního nervu jehlice. Skotská sypavka douglasky postihuje vždy jeden ročník jehličí a opakováním infekce se zkracují přirůstající výhony a zůstávají jehlice pouze posledního ročníku. \n\nNejvětší škody působí skotská sypavka douglasky ve školkách, v mladých porostech ve věku 5–30 let a především na plantážích vánočních stromků. V napadených porostech vznikají hospodářské ztráty nejen snížením přírůstu, ale i následným poškozením oslabených stromů a napadení chřadnoucích dřevin dalšími patogeny.\n\nBěhem jara, v dubnu až červnu se podél hlavního nervu ze spodní strany jehlice tvoří a dozrávají žlutooranžové až hnědé polštářkovité plodničky 2–4 mm velké, které nadzvedávají pokožku jehlic a v době zralosti se za vlhkého počasí otevírají úzkou štěrbinou. Z apotecií se uvolňují askospory, které infikují rašící jehlice. \n\nVýtrusy jsou 18–20 x 6,5–7,5 um velké, oválné nebo vřetenovité, až při úplné zralosti rozdělené příčnou přehrádkou. Na napadeném jehličí se objevuje i konidiové stadium \"Rhabdogloeum hypophyllum\" Ellis et Gil. s pyknidami uspořádanými v řadách podél středního nervu jehlice. Jehličí napadené skotskou sypavkou v následujícím roce odumírá a na podzim postupně opadává. Při opakované infekci po několik let zůstávají na větvích douglasek jen jehlice posledního ročníku, výhony jsou většinou velmi krátké. \n\nVětrem.\n\nChemické postřiky se provádějí pouze u citlivých kultivarů při aktuálním výskytu a to v malých okrasných výsadbách, popř. ve školkách, spektrum používaných fungicidů je stejné jako u sypavek borovice\n\n"}
{"id": "906231", "url": "https://cs.wikipedia.org/wiki?curid=906231", "title": "Clinch County", "text": "Clinch County\n\nClinch County je okres ve státě Georgie ve Spojených státech amerických. K roku 2010 zde žilo 6 798 obyvatel. Správním městem okresu je Homerville. Celková rozloha okresu činí 2 135 km². Vznikl v roce 1850.\n"}
{"id": "906232", "url": "https://cs.wikipedia.org/wiki?curid=906232", "title": "Blythe", "text": "Blythe\n\nBlythe může být:\n\n"}
{"id": "906233", "url": "https://cs.wikipedia.org/wiki?curid=906233", "title": "Atkinson County", "text": "Atkinson County\n\nAtkinson County je okres ve státě Georgie ve Spojených státech amerických. K roku 2010 zde žilo 8 413 obyvatel. Správním městem okresu je Pearson. Celková rozloha okresu činí 891 km². Vznikl 15. srpna 1917.\n"}
{"id": "906234", "url": "https://cs.wikipedia.org/wiki?curid=906234", "title": "Coffee County (Georgie)", "text": "Coffee County (Georgie)\n\nCoffee County je okres ve státě Georgie ve Spojených státech amerických. K roku 2011 zde žilo 42 864 obyvatel. Správním městem okresu je Douglas. Celková rozloha okresu činí 1 561 km². Vznikl 9. února 1854.\n"}
{"id": "906236", "url": "https://cs.wikipedia.org/wiki?curid=906236", "title": "Allentown", "text": "Allentown\n\nAllentown může být:\n\n"}
{"id": "906237", "url": "https://cs.wikipedia.org/wiki?curid=906237", "title": "Allenhurst", "text": "Allenhurst\n\nAllenhurst může být:\n\n"}
{"id": "906240", "url": "https://cs.wikipedia.org/wiki?curid=906240", "title": "Krzysztof Warzycha", "text": "Krzysztof Warzycha\n\nKrzysztof Ireneusz Warzycha (* 17. listopadu 1964, Katovice, Polsko) je bývalý polský fotbalový útočník, reprezentant a fotbalový trenér. Většinu aktivní hráčské kariéry strávil v řeckém klubu Panathinaikos FC, byl velmi efektivní střelec. V roce 1988 získal v Polsku ocenění Fotbalista roku.\n\nVe věku 14 let si zahrál roli mladého Gerarda Cieślika (polský fotbalový reprezentant) v polském filmu \"Gra o wszystko\".\n\nV dresu Ruchu Chorzów se stal v sezóně 1988/89 s 24 brankami nejlepším střelcem Ekstraklasy a zároveň získal s Ruchem ligový titul. Během svého angažmá v řeckém Panathinaikosu vyhrál celkem 5 ligových titulů, pětkrát vyhrál i řecký fotbalový pohár a dvakrát řecký superpohár. V sezónách 1993/94, 1994/95, 1997/98 se stal nejlepším střelcem řecké Superligy.\n\n27. března 1984 debutoval v A-mužstvu Polska v zápase s domácím Švýcarskem. V 71. minutě nastoupil na hřiště, Poláci remizovali v přátelském střetnutí 1:1.\n\nCelkem odehrál za polský národní A-tým 50 zápasů a vstřelil 9 gólů. Posledním zápasem bylo střetnutí 30. dubna 1997 proti domácí Itálii (prohra Polska 0:3).\n\n"}
{"id": "906241", "url": "https://cs.wikipedia.org/wiki?curid=906241", "title": "Hans Mattern", "text": "Hans Mattern\n\nHans Mattern, dle jiných zdrojů Jan Mattern ( – ) byl československý hráč ledního hokeje německého původu.\n\nHrál za hokejový klub Troppauer EV se sídlem v Opavě, v roce 1931 tým se stal mistrem německého hokejového svazu v Československu, ve stejném roce vyzval k souboji mistra českého svazu, kterým tehdy byl klub LTC Praha. Zápas byl odehrán 10. března 1931 v Praze, skončil porážkou opavského týmu 0:2, hráči opavského týmu Wolfgang Dorasil, Hans Mattern a Wilhelm Heinz byli za svůj výkon oceněni a byli zařazeni do československého národního týmu.\n\nV reprezentaci odehrál celkem 6 zápasů, poprvé v roce 1931, naposledy 26. února 1933.\n"}
{"id": "906242", "url": "https://cs.wikipedia.org/wiki?curid=906242", "title": "Auburn", "text": "Auburn\n\nAuburn může být:\n\nnázev několika měst a vesnic\n\n\n\n"}
{"id": "906244", "url": "https://cs.wikipedia.org/wiki?curid=906244", "title": "Athens", "text": "Athens\n\nAthens je anglický název Athén a rovněž může označovat:\n\n\n"}
{"id": "906248", "url": "https://cs.wikipedia.org/wiki?curid=906248", "title": "Zbyněk Petrs", "text": "Zbyněk Petrs\n\nZbislav Peters, Zbyslav Peters, dle jiných zdrojů Zbyněk \"Zbislav\" Petrs (1908 Ostrava–1981 New York) byl československý hráč ledního hokeje.\n\n"}
{"id": "906249", "url": "https://cs.wikipedia.org/wiki?curid=906249", "title": "Arnoldsville", "text": "Arnoldsville\n\nArnoldsville může být:\n\n"}
{"id": "906250", "url": "https://cs.wikipedia.org/wiki?curid=906250", "title": "Arsinoé IV.", "text": "Arsinoé IV.\n\nArsinoé IV (62/61 př. n. l. – 41 př. n. l.) byla nejmladší dcera Ptolemaia XII. a sestra Ptolemaia XIII., Ptolemaia XIV. a Kleopatry VII. Po smrti svého otce společně vládla s Ptolemaiem XIII. a Kleopatrou VII.\n\nArsinoé se podílela na bitvě (Alexandrijská válka), kterou zahájil její mladší bratr Ptolemaios XIII., při které se snažil vyhnat Římany z Egypta. Jeho a její jednotky povstaly a obléhaly palác, ve kterém sídlil Julius Caesar. Caesar však nechtěl, aby se Arsinoé a Ptolemaios přidali ke straně povstalců, a proto je zajal. Chtěl mít absolutní kontrolu nad královskou rodinou. Podařilo se mu utéct na maják Faros, kde Arsinoé spolu s jejím bratrem věznil.\n\nNa jaře roku 48 př. n. l. se Arsinoé podařilo uniknout zpět do Egypta, kde se navzdory Kleopatře stala egyptskou královnou. Po útěku z paláce zahájila útok, aby osvobodila maják Faros z rukou Caesara a její sestry Kleopatry. Římská vojska ochromená momentem překvapení a zuřivosti útoku se poddala. Caesar, aby se zachránil, skočil do moře, kde ztratil svůj plášť, který pak Arsinoé sloužil jako trofej. Symbolem jejího vítězství byl maják Faros.\n\nPo porážce Caesar povolal posily a porazil bratra Arsinoé Ptolemaia XIII., který se utopil v Nilu. Po jeho smrti vnikly římské posily do Alexandrie a Arsinoé zajaly. Tím se stala Caesarovou trofejí. Věznili ji v Alexandrii. Caesar si ji pak vzal sebou do Říma jako symbol svého vítězství v Egyptě. Podle tradice vůdce poraženého národa ukazovali lidu v triumfálním průvodu vítězného vojevůdce. Roku 46 př. n. l. jím byla Arsinoé a za ní hořela napodobenina majáku Faros. Vyvrcholením průvodu podle tradice mělo být usmrcení poraženého vůdce před zrakem davu. Jelikož byla Arsinoé ještě dítě, porušil Caesar tradici a ponechal ji na živu, avšak pod podmínkou, že už Arsinoé nikdy nevstoupí na půdu Egypta. Proto ji nechal odvést do Artemisionu, chrámu, jenž poskytoval azyl uprchlíkům.\n\nAle to se nelíbilo Kleopatře. Proto nakonec nechala Arsinoé ve věku kolem 20 let zprovodit ze světa. O tuto službu požádala svého tehdejšího milence, římského patricije Marka Antonia. Ten svou „skorošvagrovou“ nechal v roce 41 př. n. l. zavraždit. Arsinoé byla ráno nalezena na poschodí Artemisionu. To byl však pro lid skandál.\n"}
{"id": "906251", "url": "https://cs.wikipedia.org/wiki?curid=906251", "title": "Argyle", "text": "Argyle\n\nArgyle je název několika měst a vesnic v USA:\n\n"}
{"id": "906254", "url": "https://cs.wikipedia.org/wiki?curid=906254", "title": "Kostel svatého Mikuláše (Deblín)", "text": "Kostel svatého Mikuláše (Deblín)\n\nKostel svatého Mikuláše je římskokatolický chrám v městysu Deblín v okrese Brno-venkov. Je chráněn jako kulturní památka České republiky. Je farním kostelem deblínské farnosti.\n\nKostel, poprvé uváděný k roku 1294, vznikl na předhradí deblínského hradu ve druhé čtvrtině 13. století. Jednalo se o pozdně románský trojlodní chrám, který ale zřejmě nebyl nikdy dokončen. Části jeho zdiva byly objeveny při výkopech ve 20. století. V prostoru jeho hlavní lodi byl asi v první polovině 14. století vybudován současný gotický kostel v podobě plochostropého jednolodí s pravoúhlým kněžištěm a hranolovou věží v západním průčelí, zřejmě druhotně zde byly osazeny románské prvky (portál, aj.). K velké přestavbě chrámu došlo v roce 1746, kdy byl podle projektu Mořice Grimma zbarokizován. Rovný závěr presbytáře byl nahrazen apsidou, za níž byla postavena sakristie. K severní i jižní stěně kněžiště byly přistavěny kaple, presbytář i loď byly zaklenuty a dřevěné zvonicové patro věže bylo nahrazeno zděným.\n\nU kostela se nachází hřbitov.\n"}
{"id": "906259", "url": "https://cs.wikipedia.org/wiki?curid=906259", "title": "Královnin náhrdelník", "text": "Královnin náhrdelník\n\nKrálovnin náhrdelník (1849–1850, Le Collier de la reine) je dobrodružný historický román francouzského spisovatele Alexandra Dumase staršího, který napsal ve spolupráci s Augustem Maquetem. Jde o druhou část autorova románového cyklu \"Paměti lékařovy\" (Mémoires ďun médecin), ve kterém je zachycena příprava a počáteční průběh Velké francouzské revoluce v letech 1770 až 1793.\n\nRomán volně navazuje na přecházející část cyklu, na román \"Josef Balsamo\" (Joseph Balsamo). Odehrává se v letech 1784 až 1785 a Josef Balsamo, nyní již pod jménem Cagliostro, pokračuje v intrikách směřujících k rozvrácení francouzské monarchie. Povede se mu vyvolat obrovský skandál, který byl prvním krokem k rozpoutání Velké francouzské revoluce.\n\nCagliostro docílí toho, že na radu intrikánky Jeanne de la Motte z rodu Valois a na základě zfalšovaných dopisů od královny koupí kardinál Louis de Rohan pro Marii Antoinettu, kterou tajně miluje, vzácný náhrdelník, který původně nechal vyrobit Ludvík XV. pro Madame du Barry. Cagliostro dále objeví pouliční herečku a zpěvačku Olivu/Nicole, která se velmi podobá královně, a zařídí, aby se s kardinálem setkala a potvrdila mu, že náhrdelník opravdu chce. Jeanne pak kardinálovi sdělí, že mu královna na zaplacení náhrdelníku pošle do dvou měsíců peníze. Cagliostro kardinálovi dokonce věští, že se stane ministrem. Navíc se Cagliostro ukazuje s Olivou na veřejnosti, což velmi škodí královnině pověsti.\n\nNáhrdelníku se nakonec zmocní Jeanne de la Motte, a když kardinál nemůže splácet své dluhy, dostane se celá věc na veřejnost. Kardinál de Rohan je obviněn z podvodu a po jeho výpovědi i Jeanne, která nestačila prchnout. Jsou postaveni před soud, ale nikdo nevěří, že by pracovali na vlastní pěst bez souhlasu královny, jejíž pověst je tak těžce otřesena. Před soudem stane i Cagliostro a jeho zásluhou jsou nakonec kardinál, Oliva i Cagliostro propuštěni. Jeanne je odsouzena ke zbičování a k vypálení potupného znamení.\n\nDruhou dějovou linii románu tvoří další osudy Andrée de Taverney. Ta se zamiluje do mladého hraběte Oliviera de Charny, který však miluje královnu. Při jedné návštěvě poklekne a políbí královně nohu. V tom vejde král a královna, aby Charnyho zachránila, poví, že jí prosil o ruku Andrée. Andrée je šťastná a jede za bratrem Filipem, který mezitím opustil dvůr, aby mu tuto novinku sdělila. Přijede však i Charny a sdělí Filipovi, že si musí Andrée vzít, jinak že by byla pošpiněna čest královny. Filipův otec vše vyslechne, dostane infarkt a zemře. Také Andrée se vše dozví a zhroutí se. Ke svatbě ale skutečně dojde. Andrée tak obětovala pro královnu své štěstí, a muže, kterého milovala, nyní nenávidí.\n\nV románě se objevuje také doktor Gilbert, což není nikdo jiný než mladík Gilbert z první části cyklu, který přežil střelu do hrudi od Filipa de Taverney a vystudoval v Americe lékařství.\n\n\n\n"}
{"id": "906260", "url": "https://cs.wikipedia.org/wiki?curid=906260", "title": "Rýchory (Žacléř)", "text": "Rýchory (Žacléř)\n\nOsada Rýchory (německy \"Rehorn\") je částí města Žacléř v okrese Trutnov v Královéhradeckém kraji. Tvoří stejnojmenné katastrální území a základní sídelní jednotku.\n\nPrvní zmínka pochází z roku 1541. V roce 1873 se staly samostatnou obcí. V roce 1890 zde bylo 50 domů a žilo zde 243 německých obyvatel, byla zde jednotřídní škola. V roce 1911 zde žilo 253 obyvatel. V roce 1926 byla zahájena stavba Rýchorské boudy.\n\n"}
{"id": "906262", "url": "https://cs.wikipedia.org/wiki?curid=906262", "title": "Deblín (hrad)", "text": "Deblín (hrad)\n\nHrad Deblín se nacházel na severovýchodním okraji městysu Deblín v okrese Brno-venkov.\n\nDeblínský hrad je poprvé doložen k roku 1234, kdy jej získal Ratibor z Deblína. Po něm jej držel jeho syn Jenec, který však v roce 1287 zemřel. Sídlo vlastnila Gertruda z Deblína, která se roku 1299 rozhodla darovat jej řádu německých rytířů. K tomu však nedošlo, hrad se zbožím se dostal do majetku Tasa z Lomnice, jehož potomci ho vlastnili do roku 1415. V průběhu 15. století jej dále držel Archleb z Věteřova a páni z Boskovic, od nichž hrad odkoupilo v roce 1466 město Brno. Ještě v roce 1570 se prameny zmiňují o hradu, posléze však kvůli nezájmu vlastníka zpustl. Části jeho zdiva byly zřetelné ještě na začátku 20. století.\n\nHrad se nacházel na severovýchodním okraji Deblína, z jihu a jihovýchodu jej chránily svahy Deblínského potoka, respektive Závistky. Jádro hradu (možná místo ještě staršího dvorce) bylo umístěno uprostřed roztroušené zástavby jihovýchodně od kostela svatého Mikuláše, mělo oválný tvar o rozměrech 45 × 40 m a bylo chráněno příkopem. Na předhradí (či v předpolí) byla ve druhé čtvrtině 13. století zahájena stavba trojlodního románského kostela, která však nebyla dokončena a ve 14. století byla nahrazena současným deblínským chrámem.\n\n"}
{"id": "906265", "url": "https://cs.wikipedia.org/wiki?curid=906265", "title": "Starokatolická farnost Břidličná", "text": "Starokatolická farnost Břidličná\n\nStarokatolická farnost Břidličná je farnost Starokatolické církve v České republice.\n\nRozvoj starokatolického hnutí v Břidličné (tehdy se nazývala Frýdlant nad Moravicí) začal počátkem 20. století. První starokatolická bohoslužba se zde konala 16. dubna 1904 a v roce 1909 zde vznikla filiální obec přináležející k farnosti v Šumperku. V letech 1910–1911 byl postaven kostel svatého Ducha (vysvěcen 3. prosince 1911 Milošem Čechem). Brzy poté vzniklá samostatná farnost v Břidličné měla v meziválečném období až 1600 členů a její farář Karl Erhart byl aktivní v místní politice.\n\nSoučástí farnosti byly dvě filiální obce v Olomouci a Bohumíně (byla proto nazývána též farnost Olomouc-Frýdlant nad Moravicí-Bohumín). V Olomouci se první starokatolické bohoslužby konaly 10. února 1901 a již 26. prosince téhož roku zde vznikla filiální obec náležející k farnosti Vídeň, od roku 1907 spojená s obcí v Břidličné. V Bohumíně se první starokatolické bohoslužby konaly roku 1904 a brzy poté zde vznikla filiální obec. Obě filiální obce, jejichž věřící byli téměř výlučně německé národnosti, zanikly po druhé světové válce.\n\nI samotná farnost v Břidličné přišla o své věřící roku 1945 v důsledku odsunu německého obyvatelstva. Zanikla 28. července 1946, kdy byl počet starokatolických farností v Československu redukován na šest. Starokatolická církev si však podržela respektive po roce 1989 získala zpět svůj majetek. Teprve roku 2000 se rekonstituovalo menší společenství věřících, jež utvořilo filiální radu. Kostel byl v letech 2007–2008 nákladem města opraven. Filiální obec, starokatolickou církvi však označovaná také jako farnost, je spravována ze Šumperka.\n"}
{"id": "906266", "url": "https://cs.wikipedia.org/wiki?curid=906266", "title": "Ztracená naděje", "text": "Ztracená naděje\n\nTrampská osada Ztracená naděje (též Ztracenka) je jednou z nejstarších trampských osad v České republice. \n\nPočátky této trampské osady sahají dle osadní kroniky do roku 1919, kdy tato osada byla založena v blízkosti jednoho nejromantičtějších míst vltavského údolí – Svatojánských proudů. Vznikla v místech \"Roaring Campu (Tábora řvavých)\", na lesním pozemku Strahovských premonstrátů. Katastrálně přísluší k městysi Štěchovice, okres Praha-západ.\n\nNázev osady si tehdejší osadníci zvolili podle tehdy promítané němé filmové kovbojky The Valey of Lost Hope – Údolí ztracené naděje. Mezi nejznámější osadníky patřil trampský textař a skladatel Jarka Mottl, který zde prožil 61 let.\n\nOsada vydávala také svůj časopis \"Proudník\", měsíčník o jediném exempláři. Časopis byl psán na stroji a obsahoval vážné úvahy i satiru.\n\nŘeka Vltava zde pod Mravenčí skálou vytvořila písčitou pláž a podél břehů byly na okraji lesa postaveny původní boudy. Tyto boudy byly několikrát zničeny při jarních pohybech ledu a posléze byly v roce 1944 zatopeny vodami Štěchovické přehrady.\n\nNová osada byla následně vybudována v lese nad zátopovým pásmem. Z původní osady se do dnešních dnů zachoval totem na Mravenčí skále spolu se sloupem s kovovými lipovými lístky se jmény osadníků, kteří již odešli na věčnost.\n\n"}
{"id": "906268", "url": "https://cs.wikipedia.org/wiki?curid=906268", "title": "Starokatolická farnost Šumperk", "text": "Starokatolická farnost Šumperk\n\nStarokatolická farnost Šumperk je farnost Starokatolické církve v České republice.\n\nStarokatolické náboženské společenství vzniklo v Šumperku jako první na severní Moravě, první bohoslužby se konaly v evangelickém chrámu 15. března 1889. Vzniklá obec byla státem uznána jako farní až 15. března 1889. Poté, co bylo po dlouhých sporech v letech 1903–1905 starokatolíkům zakázáno využívat městem pronajatý kostel svaté Barbory, postavili si v roce 1914 vlastní secesní kostel sv. Jana Evangelisty.\n\nK farnosti Šumperk náležely krátkou dobu filiální obce v Brně a Frýdlantu nad Moravicí (Břidličné), které byly brzy povýšeny na samostatné farnosti. Naopak trvale zůstala ve svazku s farností filiální obec v blízkém Rapotíně, která vznikla na počátku 20. století a již roku 1904 si postavila kapli Vzkříšení Páně (nyní silně poškozenou). Tato filiální obec zanikla v 70. letech 20. století.\n\nI přes ztrátu většiny předválečných věřících v důsledku vysídlení Němců z Československa farnost přetrvala a nadále působí. V současnosti je z ní spravována i farnost v Břidličné, v níž byl náboženský život obnoven roku 2000, a diasporní komunita v Českém Těšíně, které má vlastního kooperátora (2013: ThLic. Cezary A. Mizia, Dr.) a vlastní bohoslužebné místo v podobě kaple bratra Rogera z Taizé.\n"}
{"id": "906270", "url": "https://cs.wikipedia.org/wiki?curid=906270", "title": "Vlajka Bonaire", "text": "Vlajka Bonaire\n\nVlajka Bonaire je vlajkou jednoho ze tři ostrovů (spolu s ostrovy Saba a Svatý Eustach) Karibského Nizozemska, které ale užívá jako celek nizozemskou vlajku. Ostrovy mají statut \"speciálních municipalit\" Nizozemska“, Karibské Nizozemsko má postavení \"zvláštního správního obvodu\" Nizozemska. Do roku 2010 byly ostrovy součástí zámořského území Nizozemské Antily a užívaly Vlajku Nizozemských Antil.\n\nBonairská vlajka je tvořena tmavomodrým trojúhelníkem, který zabírá pravou dolní polovinu vlajku, dále menším žlutým trojúhelník v levém horní rohu. Trojúhelníky jsou odděleny bílým pruhem, ve kterém je umístěn černý kompas a šesticípou červenou hvězdu.\n\nVlajka se užívá od roku 1981.\n\n"}
{"id": "906272", "url": "https://cs.wikipedia.org/wiki?curid=906272", "title": "Columbia County (Georgie)", "text": "Columbia County (Georgie)\n\nColumbia County je okres ve státě Georgie ve Spojených státech amerických. K roku 2012 zde žilo 131 627 obyvatel. Oficiálním správním městem okresu je Appling, i když skutečným správním městem je Evans. Celková rozloha okresu činí 797 km². Vznikl v roce 1790.\n"}
{"id": "906273", "url": "https://cs.wikipedia.org/wiki?curid=906273", "title": "Otěž (takeláž)", "text": "Otěž (takeláž)\n\nOtěže jsou lana na plachetnici sloužící k napínání a držení spodních cípů ráhnových plachet. Patří do pohyblivého lanoví. Otěž vede od spodního cípu plachty ke konci ráhna pod touto plachtou, odtud ke středu ráhna a odtud na palubu, kde je uvázána. Nazývají se podle plachty, kterou napínají. Při skasávání plachet se musí povolit, při jejich rozbalování se naopak musí přitahovat.\n"}
{"id": "906280", "url": "https://cs.wikipedia.org/wiki?curid=906280", "title": "Vlajka Saby", "text": "Vlajka Saby\n\nVlajka Saby je vlajkou jednoho ze tři ostrovů (spolu s ostrovy Bonaire a Svatý Eustach) Karibského Nizozemska, které ale užívá jako celek nizozemskou vlajku. Ostrovy mají statut \"speciálních municipalit\" Nizozemska“, Karibské Nizozemsko má postavení \"zvláštního správního obvodu\" Nizozemska. Do roku 2010 byly ostrovy součástí zámořského území Nizozemské Antily a užívaly Vlajku Nizozemských Antil.\n\nVlajka Saby byla přijata v roce 1985 na základě veřejné soutěže, které se zúčastnili obyvatelé tohoto ostrova. Má červenou, bílou, modrou a žlutou barvu.\nV horních rozích vlajky jsou červené trojúhelníky, v dolních pak modré. V centrální části je bílé pole, ve kterém je umístěna pěticípá žlutá hvězda. Ta reprezentuje samotný ostrov. Barvy červené, bílé a modré odkazují na příslušnost ostrova k Nizozemskému království.\n\n"}
{"id": "906282", "url": "https://cs.wikipedia.org/wiki?curid=906282", "title": "Zdeněk Jirotka (lední hokejista)", "text": "Zdeněk Jirotka (lední hokejista)\n\nZdeněk Jirotka (15. února 1914, Praha – 24. května 1981 Indian Rocks Beach, Florida, USA) byl československý hráč ledního hokeje.\n"}
{"id": "906283", "url": "https://cs.wikipedia.org/wiki?curid=906283", "title": "Franciszek Smuda", "text": "Franciszek Smuda\n\nFranciszek Smuda nebo německy Franz Smuda (* 22. června 1948, Lubomia, okres Wodzisław, Polsko) je bývalý polský fotbalista a nyní fotbalový trenér, který má také německé občanství. Během své hráčské kariéry hrál na pozici obránce. Od ledna 2013 je trenérem německého klubu SSV Jahn Regensburg.\n\nTrénoval několik polských klubů a také polskou fotbalovou reprezentaci, ke které nastoupil 29. října 2009.\n\nPolský národní tým vedl na Mistrovství Evropy 2012, kde mělo Polsko jako pořadatelská země (společně s Ukrajinou) jistou účast. V zahajovacím utkání celého šampionátu 8. června se střetlo Polsko s Řeckem, v zápase se zrodila remíza 1:1. 12. června Smudovi svěřenci opět remizovali 1:1, tentokrát s mírným favoritem skupiny Ruskem. Polsko mělo stále naději na postup do čtvrtfinále, k tomu potřebovalo bezpodmínečně zdolat Českou republiku. 16. června pohřbil polské naděje na historicky první postup ze základní skupiny jediným gólem utkání český záložník Petr Jiráček. Polsko obsadilo se ziskem 2 bodů poslední čtvrté místo základní skupiny A a Franciszek Smuda po tomto neúspěchu rezignoval. Jeho nástupcem se stal Waldemar Fornalik. \n\n"}
{"id": "906284", "url": "https://cs.wikipedia.org/wiki?curid=906284", "title": "Marjorie Jacksonová", "text": "Marjorie Jacksonová\n\nMarjorie Jacksonová-Nelsonová (* 13. září 1931 Coffs Harbour, Nový Jižní Wales) je bývalá australská atletka, sprinterka, dvojnásobná olympijská vítězka.\n\nNa olympiádě v Helsinkách v roce 1952 se stala dvakrát olympijskou vítězkou – v bězích na 100 i 200 metrů. Vytvořila celkem deset světových rekordů, z toho dvakrát na 100 metrů (až na 11,4 v roce 1952), dvakrát na 200 metrů (až na 23,4 v roce 1952) a jednou ve štafetě na 4 x 100 metrů (46,1 v roce 1952).\n\nV letech 2001 až 2007 byla guvernérkou Jižní Austrálie.\n\n"}
{"id": "906287", "url": "https://cs.wikipedia.org/wiki?curid=906287", "title": "Starokatolická farnost Strakonice", "text": "Starokatolická farnost Strakonice\n\nStarokatolická farnost Strakonice je farnost Starokatolické církve v České republice.\n\nPůvodně byla zřízena jako farnost Katovice 19. dubna 1997. Již v roce 1998 se však její sídlo přesunulo do Strakonic.\n\nBohoslužby se konaly především v modlitebně (Husově sboru) Českobratrské církve evangelické, příležitostně též v kostelíku ve Smrkovících. Později se konaly v domově pro seniory v Rybniční ulici, v zámecké kapli ve Vráži u Písku nebo v základní škole Svobodná v Písku. Od roku 2012 je však farnost neobsazena a její status byl přeměněn na „starokatolické společenství“.\n\nRoku 2001 byla zaregistrována filiální obec v Plzni – v současnosti (2020) vedená rovněž jen jako „starokatolické společenství“ – a počátkem roku 2013 nová filiální obec v Písku – v současnosti (2020) naopak vedená jako „starokatolická farnost“ –; obě podléhaly farnosti ve Strakonicích.\n"}
{"id": "906289", "url": "https://cs.wikipedia.org/wiki?curid=906289", "title": "Estoril Open", "text": "Estoril Open\n\nEstoril Open je pojmenování více portugalských sportovních událostí, které mají za součást názvu město Estoril:\n\n"}
{"id": "906293", "url": "https://cs.wikipedia.org/wiki?curid=906293", "title": "Hanam", "text": "Hanam\n\nHanam je město v Jižní Koreji. Nachází se v severozápadní části území v provincii Kjonggi východně od hlavního města Soulu. Je součástí aglomerace Soulu – tzv. Velký Soul. Nedaleko se mohlo nacházet staré hlavní město království Pekče – Ürjesong.\n\nHanam hraničí se Soulem samotným i s několika jinými městy v aglomeraci Soulu – Namjangdžu, Kwangdžu a Songnamem. V roce 2009 oznámila města Songnam a Hanam úmysl se sloučit.\n"}
{"id": "906294", "url": "https://cs.wikipedia.org/wiki?curid=906294", "title": "Waldemar Fornalik", "text": "Waldemar Fornalik\n\nWaldemar Fornalik (* 11. dubna 1963, Myślenice, Polsko) je bývalý polský fotbalista a nyní fotbalový trenér. Během své hráčské kariéry hrál na pozici obránce. Od července 2012 do října 2013 byl hlavním trenérem polské fotbalové reprezentace.\n\nV dresu Ruchu Chorzów získal v sezóně 1988/89 ligový titul. V Ruchu strávil celou svou aktivní hráčskou kariéru (1982–1994).\n\nTrénoval několik polských klubů. Po neúspěchu polského národního týmu vedeného Franciszkem Smudou na domácím Mistrovství Evropy 2012, kde Polsko obsadilo se ziskem 2 bodů poslední čtvrté místo základní skupiny A jej 10. července 2012 polský fotbalový svaz zvolil novým hlavním trenérem reprezentačního A-mužstva. Premiéru zažil 15. srpna 2012 v přátelském utkání v Tallinnu proti domácímu Estonsku. Příliš se nevydařila, neboť Polsko podlehlo soupeři z Pobaltí 0:1. Po prohře 0:2 s domácí Anglií v závěrečném utkání kvalifikace na MS 2014 16. října 2013 jej Polský fotbalový svaz z funkce odvolal. Polsko pod jeho vedením obsadilo s 13 body konečnou čtvrtou příčku za Anglií, Ukrajinou a Černou Horou, na světový šampionát se tudíž neprobojovalo. Jeho nástupcem v polském národním týmu se stal Adam Nawałka.\n\n"}
{"id": "906300", "url": "https://cs.wikipedia.org/wiki?curid=906300", "title": "Čongup", "text": "Čongup\n\nČongup je město v Jižní Koreji v provincii Severní Čolla. Poblíž se nachází národní park Nedžangsan. Nedaleko města stál také buddhistický chrám Nedžangsa, který byl založen v roce 636 a většina budov pocházela z období po imdžinské válce. Chrám 31. října 2012 celý shořel.\n\nPřed sto lety město hrálo důležitou roli při zrodu korejského náboženství čeondoismu. Mnoho rolníků se k náboženství připojilo jako protest proti japonským okupantům. Město každoročně tuto událost oslavuje.\n\n\n\n"}
{"id": "906302", "url": "https://cs.wikipedia.org/wiki?curid=906302", "title": "Rez vrbková", "text": "Rez vrbková\n\nRez vrbková je houbová choroba rostlin způsobená houbou \"Pucciniastrum epilobii\" z čeledě \"Botryosphaeriaceae\" řádu (\"Botryosphaeriales\"). Na letošních jehlicích jedle vyrůstají protáhle trubkovité aecie, velikosti do 2 mm a uvolňují se žlutooranžové spory. Letní výtrusy se tvoří na listech vrbovky (Epilobium spp.)\n\nPUCIEP \n\nPodle biolib.cz a EPPO je pro patogena s označením \"Pucciniastrum epilobii\" používáno více rozdílných názvů, například 'Melampsora pustulata\" nebo \"Uredo fuchsiae\". \n\nSeverní Amerika, Evropa.\n\nVýskyt patogena rez vrbková \"Pucciniastrum epilobii\" na jedli byl v roce 2000 hodnocen termínem \"stabilizovaný\". Údaje přibližně souhlasily se situaci v roce 1999, kdy byl použit termín \"vyskytuje se pomístně\". V následující dekádě je přítomnost rzi vrbkové zmíněna pouze jednou a její vliv na hospodářské lesy zcela zaniká za nárůstem a škodlivostí výskytu chřadnutí a prosychání borovic a červené sypavky borovice.\n\nPodle eol.org\n\n\nTato houba způsobuje vadnutí jehlic a předčasný opad.\n\nPodobný typ poškození jehličí je způsoben jinou rzí, \"Calyptospora goeppertiana\", která nenapadá fuchsie a vrbovky ale různé druhy brusnice \"Vaccinium\" (včetně brusinek).\n\nOhrožuje dřeviny ve školkách a na plantážích vánočních stromků. U těžkých infekcí mladých stromů může patogen způsobit značné omezení růstu. Poškození jedle se liší od roku k roku, v závislosti na místních podmínkách prostředí a blízkosti alternativního hostitele. Vyskytly se vážné defoliace a hynutí u mladých porostů rostoucích v místech, kde je vrbovka hojná.\n\nHouba žije střídavě na dvou hostitelích, na rostlinách rodu jedle a druhým hostitelem je vrbovka (\"Epilobium\"). Na jaře se objevují malé bílé puchýřky na spodní straně jehlic jedle. Žlutooranžové spory vypouštěné po větru z těchto plodnic infikují mladé výhonky vrbovky.\n\nVětrem.\n\n"}
{"id": "906304", "url": "https://cs.wikipedia.org/wiki?curid=906304", "title": "Namwon", "text": "Namwon\n\nNamwon je město v Jižní Koreji v provincii Severní Čolla. Nachází se 45 minut jízdy od hlavního města provincie Čondžu, které je vzdáleno od Soulu 3 hodiny. Namwon se nachází na okraji národního parku Džirisan, což je první a největší národní park v Jižní Koreji.\n\nNamwon byl založen v roce 685 za vlády krále Sinmuna ze Silly. Okres Namwon byl ustaven v 1. dubna 1895.\n\nBěhem imdžinské války bylo město obleženo. Od 13. do 16. dubna 1597 ho bránilo 3300 korejských a čínských vojáků s 6000 ženami a dětmi proti 56 tisícové japonské armádě. Čínský generál ale město zradil a výměnou za bezpečný odchod sebe a svých vojáků nechal otevřenou zadní branku. Japonci do města vtrhli a všechny Korejce pobili, kromě dvanáctiletého chlapce, který nesl pečeť korejského císaře. Ten byl jako jediný ušetřen a dán na převýchovu v Japonsku.\n"}
{"id": "906305", "url": "https://cs.wikipedia.org/wiki?curid=906305", "title": "Achtang", "text": "Achtang\n\nAchtang ( , 1956 m n. m.) je v současnosti neaktivní štítová sopka nacházející se na poloostrově Kamčatka na jižním konci Středokamčatského hřbetu mezi řekami Bolšaja Kimitina a Kozyrevka. Masív 1956 m vysokého vulkánu je tvořen převážně čedičem a jeho vznik se datuje do pozdního pleistocénu. Jihozápadně od úpatí sopky se táhne řetěz troskových kuželů, který je zdrojem mladých lávových proudů. Doba poslední erupce není známa, ale odhaduje se na holocén.\n\n"}
{"id": "906306", "url": "https://cs.wikipedia.org/wiki?curid=906306", "title": "Kanton Torigni-sur-Vire", "text": "Kanton Torigni-sur-Vire\n\nKanton Torigni-sur-Vire ( ) byl francouzský kanton v departementu Manche v regionu Dolní Normandie. Tvořilo ho 15 obcí. Zrušen byl po reformě kantonů 2014.\n\n"}
{"id": "906307", "url": "https://cs.wikipedia.org/wiki?curid=906307", "title": "Ludovic Obraniak", "text": "Ludovic Obraniak\n\nLudovic Joseph Obraniak (* 10. listopadu 1984, Longeville-lès-Metz, Francie) je fotbalový záložník a reprezentant Polska, který působí v německém klubu SV Werder Bremen.\n\nJeho dědeček Zygmunt Obraniak pocházel z Polska (z města Pobiedziska v poznaňském okrese). Díky tomu se o hráče začali zajímat odpovědní činitelé polské reprezentace. Obraniak přijal nabídku na polské občanství, které mu bylo přiděleno 5. června 2009.\n\nV sezóně 2012/13 získal s Girondins Bordeaux prvenství v Coupe de France, ve finálovém střetnutí proti Évianu Girondins zvítězil 3:2.\n\nKoncem ledna 2014 přestoupil z Girondins Bordeaux do německého týmu SV Werder Bremen, kde podepsal kontrakt na 2½ roku.\n\nObraniak odehrál 1 zápas za francouzský reprezentační výběr do 21 let.\n\nV červnu 2009 obdržel polské občanství a nizozemský trenér polského národního týmu Leo Beenhakker jej povolal do týmu pro přátelský zápas 12. srpna 2009 s Řeckem. V tomto střetnutí zařídil Obraniak svými dvěma góly vítězství Polska 2:0. Tímto výkonem se velmi dobře uvedl a stal se stabilním členem národního týmu.\n\nZúčastnil se Mistrovství Evropy 2012, kde mělo Polsko jako pořadatelská země (společně s Ukrajinou) jistou účast. V zahajovacím utkání celého šampionátu 8. června se střetlo Polsko s Řeckem a Ludovic odehrál kompletní porci minut. Tři body nezískal nikdo, oba soupeři si připsali po bodu za remízu 1:1. 12. června se opět zrodila remíza 1:1 polského národního mužstva, tentokrát s Ruskem. Obraniak přihrával na krásný gól Jakubovi Błaszczykowskému. V přímém souboji o čtvrtfinále s Českou republikou 16. června pohřbil polské naděje na historicky první postup ze základní skupiny jediným gólem utkání český záložník Petr Jiráček. Polsko obsadilo se ziskem 2 bodů poslední čtvrté místo základní skupiny A.\n\n"}
{"id": "906308", "url": "https://cs.wikipedia.org/wiki?curid=906308", "title": "Ange Pitou", "text": "Ange Pitou\n\nAnge Pitou (1850-1851, česky většinou jako \"Dobytí Bastily\") je dobrodružný historický román francouzského spisovatele Alexandra Dumase staršího, který napsal ve spolupráci s Augustem Maquetem. Jde o třetí část autorova románového cyklu \"Paměti lékařovy\" (Mémoires d'un médecin), ve kterém je zachycena příprava a počáteční průběh Velké francouzské revoluce v letech 1770 až 1793.\n\nRomán se odehrává v roce 1789 a kromě hrdinů z předcházejících částí cyklu (romány Josef Balsamo a Královnin náhrdelník) se v něm objevují další postavy – sirotek Ange Pitou, jeho přítel Sebastian, syn doktora Gilberta a Andrée, a představitel třetího stavu, sedlák a filozof Billot.\n\nAnge Pitou je chudý chlapec, kterého po smrti jeho matky, vychovává chamtivá teta. Ta ho nechá studovat na kněze, Pitou je však ze školy vyloučen a teta ho vyhodí z domu. Ujme se ho Billot, do jehož dcery Kateřiny se Pitou zamiluje.\n\nPitou má být zatčen za pobuřující knihu, kterou ve skutečnosti napsal doktor Gilbert. Proto uprchne a cestou potká Billota, který míří do Paříže oznámit krádež na statku. V Paříži se dozvědí od Sebastiana, že jeho otec je v Bastile. Billot se rozhodne Gilberta osvobodit. Podaří se mu přesvědčit dav, aby táhl na Bastilu a revolucionář Jean-Paul Marat k tomu obstará zbraně. Díky Billotově chytrosti je Bastila dobyta a vězni osvobozeni. Dav je však rozvášněn, ničí, pálí, vraždí a zabije i velitele Bastily.\n\nGilbert zjistí, že byl uvězněn na příkaz ministra financí Neckera, který tak vyhověl žádosti André de Charny. Vydá se ke králi a Ludvík XVI. jej nakonec jmenuje svým osobním doktorem. Andrée jej pozná a vypráví o svém neštěstí královně. Olivier de Charny si poprvé pozorněji všimne své ženy, kterou si původně vzal jenom proto, aby zachránil čest královny.\n\nKe králi do Versailles přichází velký dav Pařížanů vedených pařížskými ženami nespokojenými s drahotou a s nedostatkem potravin. Ludvík XVI. ženy vyslechne a slíbí uvolnit potraviny z královských zásob, jenže druhý den dav vtrhl do zámku a začal vraždit královy stráže. Olivier de Charny chrání královnu, jeho bratr George krále a je při tom zabit. Krále zachrání až Billot, který přivede ma pomoc markýze La Fayetta, velitele nové pařížské národní gardy. Ten vyjednáváním situaci uklidni, králova moc je však zlomena. Královská rodina je nucena odjet do Paříže a usídlit se v Tuileriích, král se musí podřídit vůli Zákonodárného národního shromáždění.\n\nAnge Pitou se vrací se Sebastianem na venkov a ve vsi založí národní gardu. Kateřina se ujímá řízení statku, protože Billot zůstává v Paříži, a tajně se stýká s dalším Olivierovým bratrem, mladým Isidorem de Charny. Ten však musí odjet po Georgově smrti do Paříže, což Kateřinu zdrtí.\n\n\n"}
{"id": "906309", "url": "https://cs.wikipedia.org/wiki?curid=906309", "title": "Kanton Tessy-sur-Vire", "text": "Kanton Tessy-sur-Vire\n\nKanton Tessy-sur-Vire ( ) byl francouzský kanton v departementu Manche v regionu Dolní Normandie. Tvořilo ho 14 obcí. Zrušen byl po reformě kantonů 2014.\n\n"}
{"id": "906313", "url": "https://cs.wikipedia.org/wiki?curid=906313", "title": "Kanton Saint-Jean-de-Daye", "text": "Kanton Saint-Jean-de-Daye\n\nKanton Saint-Jean-de-Daye ( ) byl francouzský kanton v departementu Manche v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "906314", "url": "https://cs.wikipedia.org/wiki?curid=906314", "title": "Kaple Povýšení svatého Kříže (Brná)", "text": "Kaple Povýšení svatého Kříže (Brná)\n\nKaple Povýšení svatého Kříže v Brné v Ústí nad Labem je novogotická stavba z roku 1930, postavená baronem Ottokarem Picot de Peccaduc, svobodným pánem z Herzogenbergu vedle jeho vily, známé jako zámeček. Kaple má dřevěnou hranolovou zvoničku. Oltářní kříž darovala rodina A. Herziga, majitele místního hostince. V první polovině 90. let 20. století byla rekonstruována a v září 1995 znovu vysvěcena ústeckým arciděkanem Antonínem Sporerem.\n\nNáleží pod římskokatolickou farnost v Církvicích.\n\n"}
{"id": "906315", "url": "https://cs.wikipedia.org/wiki?curid=906315", "title": "Akita-Komagatake", "text": "Akita-Komagatake\n\nAkita-Komagatake ( , 1 637 m n. m.) je stratovulkán nacházející se v severní části japonského ostrova Honšú v prefektuře Akita. Vrchol sopky je zakončen dvěma kalderami. Jižnější kaldera má rozměry 1,5 x 3 km, severnější je menší (průměr 1,2 km). Kaldery vznikly na konci pleistocénu před 13 000, respektive 11 600 roky, a jejich dna jsou pokryta vícerými čedičovými troskovými kužely. Historicky zaznamenané erupce pocházejí z kráterů a trhlin v jižní kaldeře.\n"}
{"id": "906317", "url": "https://cs.wikipedia.org/wiki?curid=906317", "title": "Kanton Saint-Clair-sur-l'Elle", "text": "Kanton Saint-Clair-sur-l'Elle\n\nKanton Saint-Clair-sur-l'Elle ( ) byl francouzský kanton v departementu Manche v regionu Dolní Normandie. Tvořilo ho 14 obcí. Zrušen byl po reformě kantonů 2014.\n\n"}
{"id": "906318", "url": "https://cs.wikipedia.org/wiki?curid=906318", "title": "Čertkus luční", "text": "Čertkus luční\n\nČertkus luční (\"Succisa pratensis\") je vytrvalá planě rostoucí rostlina, jediný v České republice rostoucí druh z nepříliš rozsáhlého rodu čertkus. V roce 2015 se stal německou Rostlinou roku.\n\nVyjma nejjižnějších a nejsevernějších oblastí roste v celé Evropě, včetně Ruska až po západní Sibiř a Kavkaz. Ostrůvkovitě vyrůstá i na severu Afriky v Tunisku, Maroku a na Kanárských ostrovech. Zavlečen byl na východní pobřeží Severní Ameriky. V Česku je rozšířen od nížin až do podhůří, těžiště výskytu se nachází ve středních výškách.\n\nJe rostlinou preferující periodicky vlhké půdy. Roste na nehnojených střídavě vlhkých loukách a pastvinách, v příkopech, na vlhkých osluněných místech v lesích nebo jejich okrajích s kolísající hloubkou podzemní vody. Na příhodném místě je dlouhodobou rostlinou, předpokládá se jeho životnost i 50 let. Čertkus luční je diagnostickým druhem společenstev svazu \"Molinion caeruleae\".\n\nV ČR vyrůstal v minulosti poměrně hojně, v současnosti jen roztroušeně až ojediněle. Mnohé jeho lokality byly průběžně pozměněny odvodněním nebo jiným nevhodným způsobem obhospodařování.\n\nVytrvalá bylina obvykle vysoká 30 až 80 cm s přízemní růžicí tužších řapíkatých listů vyrůstajících z odspodu uhnívajícího oddenku. Jejich lysé nebo řídce chlupaté čepele jsou celokrajné nebo jemně zubaté, eliptické či kopinaté, u báze postupně zúžené v řapík a na konci tupě špičaté, na svrchní straně jsou tmavě zelené a zespod nasivělé. Rostlina vytváří jednu nebo více jednoduchých nebo chudě větvených lodyh porostlých vstřícnými listy jejíchž řapíky jsou u báze srostlé a tvoří tak krátkou pochvu, jinak jsou podobné listům přízemním a směrem vzhůru se zmenšují.\n\nLodyhy počínají vyrůstat v polovině června a nesou vidlany strboulů, mající v průměru 2 až 2,5 cm, které jsou tvořené rozdílným počtem květů (až 80). Velice často se vyvine květenství pouze na hlavní lodyze, pokud vznikne i na postranní, tak až při konci kvetení. Zpočátku polokulovitá, později kulovitá až válcovitá květenství s dlouhými stopkami jsou podepřena ve dvou řadách krátkými zelenými chlupatými listeny. Jednotlivým květům vyrůstá z pohárkovitého čtyřcípého zákrovečku spodní dvouplodolistový semeník na jehož vrcholu je umístěn kalich dělený do pěti černých úzkých cípů (osin). Z krátké čtyřcípé trubkovité koruny modrofialové barvy (vzácně bíle nebo růžové) vyčnívají čtyři tyčinky s prašníky. Vyskytují se také rostliny s jen samičími květy bez tyčinek a prašníků.\n\nNejdříve u všech květů dospějí prašníky a vysunou se ven z květů, po vyprášení pylu uvadnou. Teprve potom dozrají blizny a vyčnívají z květů zase ony, takto se zabraňuje samoopylení. Rostliny kvetou v období od července do září a jsou bohatým zdrojem pylu a nektaru, alogamní opylování zajišťuje rozličný létající denní i noční hmyz, nejintenzivněji pestřenky rodu \"Eristalis\". Plodem je čtyřhranná nažka 5 až 7 mm dlouhá s vytrvávajícím chlupatým kalichem. Rostlina se rozmnožuje téměř výhradně semeny která dolétnou do vzdálenosti cca 100 m nebo jsou roznášena mravenci či v trusu býložravců.\n\nV minulosti se jeho kořene používalo k léčbě dýchacích cest, pro hojení ran, proti vodnatelnosti i jako amuletu zabraňujícímu uhranutí. Zespodu uhnilý oddenek byl považován za ukousnutý a zde je původ jeho názvu čert kus. Obdobně se jmenuje v angličtině \"Devil's-bit\" nebo v němčině \"Teufelabiss\" (čertův kousek).\n\nV ČR je čertkus luční jediným rostoucím rostlinným druhem, na jehož rubovou stranu větších spodních listů klade v květnu až červnu asi 300 vajíček hnědásek chrastavcový, jeden z nejohroženějších denních motýlů Evropy. Housenky se líhnou v pozdním létě, žijí pospolu a živí se jeho listy. Na začátku zimy vytvářejí nápadná zámotková hnízda, v nichž přezimují. Na jaře dokončují svůj vývoj (pokud spasou listy jedné rostliny, stěhují se na druhou) a kuklí se přímo na listech čertkusů.\n\n \n"}
{"id": "906321", "url": "https://cs.wikipedia.org/wiki?curid=906321", "title": "Joe DeLoach", "text": "Joe DeLoach\n\nJoseph („Joe”) Nathaniel DeLoach (* 5. června 1967 Bay City, Texas) je bývalý americký atlet, sprinter, olympijský vítěz v běhu na 200 metrů z roku 1988.\n\nDo světové sprinterské špičky se dostal během studia na University of Houston. V předolympijské americké kvalifikaci vyhrál běh na 200 metrů a zařadil se tak spolu s Carlem Lewisem mezi favority. Oba postoupili do olympijského finále v této disciplíně a obsadili zde 1. a 2. místo s tím, že Lewis skončil jako druhý a De Loach mu vítězstvím v novém olympijském rekordu 19,75 překazil obhajobu zlaté medaile z LOH v Los Angeles. V dalších sezónách už na tento úspěch nenavázal a po barcelonské olympiádě skončil s aktivní kariérou.\n\n"}
{"id": "906322", "url": "https://cs.wikipedia.org/wiki?curid=906322", "title": "Kanton Percy", "text": "Kanton Percy\n\nKanton Percy ( ) byl francouzský kanton v departementu Manche v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "906323", "url": "https://cs.wikipedia.org/wiki?curid=906323", "title": "Kanton Marigny", "text": "Kanton Marigny\n\nKanton Marigny ( ) byl francouzský kanton v departementu Manche v regionu Dolní Normandie. Tvořilo ho 11 obcí. Zrušen byl po reformě kantonů 2014.\n\n"}
{"id": "906324", "url": "https://cs.wikipedia.org/wiki?curid=906324", "title": "Bezkolenec rákosovitý", "text": "Bezkolenec rákosovitý\n\nBezkolenec rákosovitý (\"Molinia arundinacea\") je druh mohutné trávy vyrůstající do výšky okolo dvou metrů, jedné z nejvyšších v České republice. Roste ve střední a jihovýchodní Evropě a v mírném pásu západní Asie. Jeho areál se nachází převážně na střídavě vlhkých loukách stejně jako na částečně osluněných místech ve vlhčích listnatých nebo smíšených lesích na spíše kyselé půdě. Přestože je považován za rostlinu dávající přednost vlhčímu prostředí, můžeme se s ním setkat i na suchých loukách i strmých skalnatých stráních.\n\nV České republice ho lze roztroušeně nalézt od nížin až po podhůří kde roste na občasně vlhkých bezkolencových loukách svazu \"Molinion\" a ve vlhkých acidofilních doubravách asociace \"Molinio-Quercetum\".\n\nBezkolenec rákosovitý je vytrvalá rostlina vyrůstající v sevřených, až půl metru vysokých trsech z dřevnatějícího oddenku. Dutá stébla, za dobrých podmínek rostoucí i přes dva metry vysoko, mají kolénka nahuštěná vespod u hruškovitě ztluštělé báze a stéblo zdánlivě vypadá bez kolének (odtud název rodu), pouze poslední článek s vysoko obalenou pochvou je dlouhý. Listy, vyrůstající ze stébla blízko u země, mají na vnější straně listu u báze místo jazýčku jen věneček chlupů a jejich světlezelené čepele mohou být dlouhé až 60 cm a široké 1,5 cm; v horní třetině bývají převislé.\n\nKvětenstvím je široce rozložitá, poměrně řídká lata s dlouhými větvemi které často převisí. Drobné, podlouhlé zboku zmáčknuté klásky se 2 až 6 kvítky jsou neseny na dlouhých, drsných stopkách, na bázi mají po dvou nestejných plevách a podlouhlé pluchy jsou velké 4 až 6 mm. Plevy, pluchy i dvoužilné plušky jsou bezosinné a na vrcholu špičaté. Vřeteno klásku je obvykle porostlé tuhými chlupy. Rostlina vykvétá hlavně v srpnu, plodem je tmavě hnědá elipsovitá obilka.\n\nKlasifikace druhu bezkolenec rákosovitý není beze zbytku uzavřena. Např.\nv je považován za synonymum bezkolence modrého,\nv je uváděn jako poddruh bezkolence modrého a\nv je uznáván za plnohodnotný druh.\n\nPodle je bezkolenec rákosovitý součásti agregátu bezkolence modrého (\"Molinia caerulea\" agg) a\ndle a existují dva poddruhy které se svým areálem nepřekrývají:\n\nBezkolenec rákosovitý je pro pícninářství nevhodný. Produkuje sice dostatečný objem hmoty, ale ta je velmi tuhá a dobytek ji téměř nežere. Tato vytrvalá travina s malými nároky na pěstování se s úspěchem využívá pro okrasné účely jako solitéra nebo se vysazuje v malých skupinkách. Za tímto účelem byly vyšlechtěny mnohé barvou i vzrůstem odlišné kultivary.\n\n \n"}
{"id": "906326", "url": "https://cs.wikipedia.org/wiki?curid=906326", "title": "Kanton Carentan", "text": "Kanton Carentan\n\nKanton Carentan ( ) je francouzský kanton v departementu Manche v regionu Normandie. Při reformě kantonů v roce 2014 byl vytvořen seskupením 43 obcí, do té doby sestával z 14 obcí. V květnu 2016 ho tvořilo 30 obcí (vzhledem k procesu slučování některých obcí).\n"}
{"id": "906327", "url": "https://cs.wikipedia.org/wiki?curid=906327", "title": "Kanton Canisy", "text": "Kanton Canisy\n\nKanton Canisy ( ) byl francouzský kanton v departementu Manche v regionu Dolní Normandie. Tvořilo ho 11 obcí. Zrušen byl po reformě kantonů 2014.\n\n"}
{"id": "906328", "url": "https://cs.wikipedia.org/wiki?curid=906328", "title": "Kanton Saint-Lô-Est", "text": "Kanton Saint-Lô-Est\n\nKanton Saint-Lô-Est ( ) byl francouzský kanton v departementu Manche v regionu Dolní Normandie. Tvořilo ho pět obcí. Zrušen byl po reformě kantonů 2014.\n\n"}
{"id": "906329", "url": "https://cs.wikipedia.org/wiki?curid=906329", "title": "Kanton Saint-Lô-Ouest", "text": "Kanton Saint-Lô-Ouest\n\nKanton Saint-Lô-Ouest ( ) byl francouzský kanton v departementu Manche v regionu Dolní Normandie. Tvořilo ho pět obcí. Zrušen byl po reformě kantonů 2014.\n\n"}
{"id": "906332", "url": "https://cs.wikipedia.org/wiki?curid=906332", "title": "Kanton Saint-Sauveur-Lendelin", "text": "Kanton Saint-Sauveur-Lendelin\n\nKanton Saint-Sauveur-Lendelin ( ) byl francouzský kanton v departementu Manche v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "906336", "url": "https://cs.wikipedia.org/wiki?curid=906336", "title": "Collection Félix Potin", "text": "Collection Félix Potin\n\nCollections Félix Potin (Sbírka Félixe Potina) je soubor portrétních fotografií sebraný pod názvem Célébrités contemporaines (Současné celebrity), jako série reklamních snímků („image publicitaire“) nabízených s tabulkou čokolády Félix Potin od roku 1898 do roku 1922 (a pravděpodobně i déle), kterou tvořila tři fotografická alba.\n\nNa fotografiích se podílelo více umělců nezávisle na sobě a soubor vycházel v letech 1898 – 1922. Portrétní fotografie významných osobností své doby z oblasti kultury, vědy a sportu byly poskládané do alba jako bromostříbrné reprodukce na lepence ve velikosti carte de visite 7,4 cm × 4,2 cm. Mezi významnější autory snímků patří Nadar, jeho bratr Paul nebo Adolphe Braun. V cyklu se objevila i díla od neznámých fotografů.\n\n\n\n"}
{"id": "906338", "url": "https://cs.wikipedia.org/wiki?curid=906338", "title": "Tajemství železnic", "text": "Tajemství železnic\n\nTajemství železnic je dokumentární cyklus České televize, který se zabýval historií železničních staveb a to jak existujících/unikátních, tak i zaniklých či ohrožených. Vše je doplněno komentáři odborníků, historiků a pamětníků. Pořadem provázel Martin Dejdar. Celý cyklus odstartoval 26. ledna 2013 dílem o Janu Pernerovi.\n\n"}
{"id": "906340", "url": "https://cs.wikipedia.org/wiki?curid=906340", "title": "Damien Perquis", "text": "Damien Perquis\n\nJméno a příjmení Damien Perquis nosí tito lidé:\n\n"}
{"id": "906341", "url": "https://cs.wikipedia.org/wiki?curid=906341", "title": "Damien Perquis (1984)", "text": "Damien Perquis (1984)\n\nDamien Perquis (* 10. dubna 1984, Troyes, Francie ) je francouzsko-polský fotbalový obránce a polský reprezentant, který je v současnosti bez angažmá.\n\nJeho předkové pocházeli z centrálního Polska (vesnice Strzyżewko). Perquis v prosinci 2008 deklaroval svůj zájem reprezentovat Polsko. Polské občanství mu bylo uděleno 1. září 2011.\n\nPerquis odehrál 3 zápasy za francouzský reprezentační výběr do 21 let.\n\nKrátce po obdržení polského občanství jej reprezentační trenér Franciszek Smuda nominoval k přátelskému zápasu v Gdaňsku 6. září 2011 s Německem (remíza 2:2).\n\nZúčastnil se Mistrovství Evropy 2012, kde mělo Polsko jako pořadatelská země (společně s Ukrajinou) jistou účast. V zahajovacím utkání celého šampionátu 8. června se střetlo Polsko s Řeckem a Damien odehrál kompletní porci minut. Tři body nezískal nikdo, oba soupeři si připsali po bodu za remízu 1:1. 12. června se opět zrodila remíza 1:1 polského národního mužstva, tentokrát s Ruskem. Perquis odehrál celé střetnutí. V přímém souboji o čtvrtfinále s Českou republikou 16. června pohřbil polské naděje na historicky první postup ze základní skupiny jediným gólem utkání český záložník Petr Jiráček, Damien dostal v zápase žlutou kartu. Polsko obsadilo se ziskem 2 bodů poslední čtvrté místo základní skupiny A.\n\n"}
{"id": "906345", "url": "https://cs.wikipedia.org/wiki?curid=906345", "title": "Damien Perquis (1986)", "text": "Damien Perquis (1986)\n\nDamien Perquis (* 8. března 1986, Saint-Brieuc, Côtes-d'Armor, Francie) je francouzský fotbalový brankář, který v současnosti působí ve francouzském klubu SM Caen.\n\n"}
{"id": "906346", "url": "https://cs.wikipedia.org/wiki?curid=906346", "title": "Virus mozaiky pepina", "text": "Virus mozaiky pepina\n\nVirus mozaiky pepina je virová choroba rostlin způsobená virem Pepino mosaic virus (PepMV). Virus byl poprvé popsán v roce 1974 v Peru. V roce 1999 byl v Evropě téměř současně zjištěn v porostech skleníkových rajčat v Nizozemsku, Německu a Velké Británii. Ačlkoliv byl virus popsán na pepinu, v evropských zemích napadá hlavně skleníková rajčata (\"Lycopersicon esculentum\").\n\nVirus mozaiky pepina, který patří do skupiny potexvirů (ohebné tyčinky), se velmi snadno přenáší dotykem. Trichomy, které pokrývají listy a stonky rostlin, napomíhají šíření viru. Ačkoli může být tímto virem infikováno mnoho rostlin, vykazuje většinou jen málo plodů symptomy napadení.\n\nPEPMV0 \n\nSeznam podle EPPO pro patogena virus mozaiky pepina.\n\nOjedinělé infekce rajčat byly do konce roku 2006 zaznamenány v 18 evropských zemích (včetně všech států sousedících s územím ČR), ve většině z nich byly tyto výskyty úspěšně eradikovány. Ve větší míře je virus mozaiky pepina rozšířen ve Španělsku, Nizozemsku, Velké Británii a Francii, nicméně i v těchto zemích probíhají přísná eradikační a hygienická opatření. Z neevropských zemí jsou potvrzeny výskyty v Maroku, Číně, Kanadě, Spojených státech, Peru a Chile. Od objevení se viru mozaiky pepina v Evropě je tento virus intenzivně studován a postupně jsou doplňovány a upřesňovány poznatky týkající se hostitelského spektra, škodlivosti, přenosu a možností eradikace a zabránění dalšího šíření. \n\nMolekulární studie ukázaly, že nizozemské a britské izoláty byly totožné, ale poněkud lišily od \"kmene typu pepino\". Typ kmene pepino způsobuje pouze systémové příznaky infekce na rajče. Další studie došly k závěru, že evropské izoláty na rajčatech se liší od typů kmene na pepinu, a patří ke kmenům výrazně preferujícím jako hostitele rajče.\nNa základě genomové RNA PepMV analýzy jsou rozlišovány severoamerické kmeny (US genotypy) PepMV-US1 a PepMV-US2, úzce spolu příbuzné, ale odlišné od evropského kmenu (EU rajče genotyp), chilského kmenu (CH2 genotyp) a peruánského kmenu (LP genotyp).\n\nV České republice na základě každoročního průzkumu a testování rostlin rajčat z porostů polních i chráněných kultur, které provádí Státní rostlinolékařská správa, nebyl výskyt viru mozaiky pepina doposud prokázán. Nicméně infikované plody rajčat se často objevují v obchodní síti z dovozů ze Španělska a Maroka a ojediněle i Nizozemska nebo Belgie.\n\nNejvýznamnějším hostitelem je rajče jedlé. V jižní Americe je virus rozšířen na planých druzích rajčat. Ve Španělsku byl detekován na řadě plevelů rostoucích v okolí infikovaných porostů rajčat, např. na jitroceli, laskavci, lilku, merlíku, mléči, pampelišce, slézu, svlačci a šťovíku. \nSeznam podle pestinfo\n\nMíra projevu symptomů závisí na odrůdě, vývojovém stadiu rostlin a stanovišti. Infikované rostliny jsou velmi často zcela bez příznaků, nebo se příznaky ztrácí. \n\nlisty infikovaných rostlin jsou velmi intenzivně světle zbarvené, zelená zůstává jen žilnatina. Zbarvení bývá často nejvýraznější na špičkách listů. \n\nNa listech odrůdy ’Clarence’ je pozorována světle až téměř zářivě žlutá skvrnitost. Na listech odrůd ’Culina’, ’Dalton’, ’Evita’, ’Suso’ a ’Vanessa’ nebyly dosud zjištěny žádné symptomy.\n\n\nPříznaky na plodech se projevují ve formě mramorování a nepravidelného dozrávání (oranžové a červené skvrny), zřetelné jsou většinou jen na několika málo plodech trsu. Obvykle plody nevykazují žádné symptomy napadení a nelze je proto rozeznat od zdravých. Podle dosavadních pozorování existují odrůdy jako např. ’Clarence’, u nichž se na plodech neobjevují žádné symptomy, a dále odrůdy, u nichž vykazuje symptomy napadení přibližně 0,5 % plodů (např. ’Culina’) nebo až 5 % plodů (např. ’Clotilde’).\n\nVětšina příznaků není specifická pro infekci virem mozaiky pepina a lze je snadno zaměnit s příznaky infekce jinými viry (např. X viru bramboru a viru mozaiky okurky) a s fyziologickými poruchami způsobenými nedostatkem světla. Infikované rostliny planých druhů rajčete jsou většinou bez příznaků, stejně jako jsou bez příznaků i všechny doposud popsané druhy plevelů. Rostliny pepina bývají taktéž bez příznaků, popř. se příznaky projevují ve formě žluté mozaiky mladých listů.\n\nVzhledem k tomu, že příznaky PepMV jsou na přirozených hostitelích nespecifické, snadno zaměnitelné s příznaky jiného původu a nebo jsou infikované rostliny bez příznaků, je nevyhnutelné možnou infekci potvrdit nebo vyloučit pomocí některé z laboratorních metod. \n\nMíra hospodářské škodlivosti PepMV je stále předmětem sporů a dalšího průzkumu. Např. v Nizozemsku, kde je virus mozaiky pepina poměrně rozšířen, dochází ke snížení výnosu jen asi o 0,5% a v několika málo případech do 5%. Ve Španělsku se ztráty pohybovaly mezi 15 až 80%. Významné může být především snížení kvality plodů. \n\nVirus mozaiky pepina je extrémně snadno přenosný kontaktem, a to jak mezi rostlinami navzájem, tak i při jejich ošetřování. V přenos na větší vzdálenosti lze nalézt jako zdroj špatně vyčištěné osivo pocházející z infikovaných rostlin, sadbu, případně infikované plody. K přenosu viru může rovněž docházet cirkulací živného roztoku v hydroponických kulturách. Virus na kontaminovaných předmětech a oděvu přetrvá i několik dní. Přenos kompostovaným infikovaným materiálem se pokládá za nemožný. \n\nAčkoli nebyl doposud prokázán přenos hmyzími vektory (není přenosný třásněnkami, molicemi ani mšicí broskvoňovou), byl přenos kontaktem pozorován u opylovačů (čmeláci).\n\nZatím nejsou známy žádné rezistentní odrůdy rajčat a rozdíly v citlivosti jednotlivých odrůd na infekci PepMV nejsou dostatečně odzkoušeny. \n\nPoužití zdravé sadby, pravidelná kontrola porostů, likvidace plevelů jako možného zdroje infekce, oddělení pěstitelských ploch a prostor sloužících k manipulaci s plody. \n\nPřed založením nových porostů se doporučuje pečlivé odstranění rostlinných zbytků z předchozí kultury a jejich správné zkompostování (min. 6 týdnů se musí teplota kompostované hmoty pohybovat mezi 55 až 70°C) a dezinfekce prostor skleníků a používaného nářadí.\n\nPraktická pozorování ukázala, že zejména hnojivem s obsahem dusíku dojde k potlačení vzniku příznaků.\n\nPo zjištění škodlivých výskytů viru mozaiky pepina v některých evropských zemích byl tento virus rozhodnutím Evropské Komise z roku 2003 označen jako škodlivý organismus.\n\n"}
{"id": "906348", "url": "https://cs.wikipedia.org/wiki?curid=906348", "title": "Andong", "text": "Andong\n\nAndong je město v Jižní Koreji v provincii Severní Kjongsang. Městem protéká řeka Nakdong. Od 70. let se Andong rychle rozvíjel, ačkoli jeho populace poklesla o téměř 70 000 obyvatel, kteří se odstěhovali do Soulu nebo jiných velkoměst. Je centrem kultury a navštěvuje ho mnoho turistů.\n\n"}
{"id": "906349", "url": "https://cs.wikipedia.org/wiki?curid=906349", "title": "Kostel svatého Antonína Paduánského (Kuřimská Nová Ves)", "text": "Kostel svatého Antonína Paduánského (Kuřimská Nová Ves)\n\nKostel svatého Antonína Paduánského je římskokatolický chrám v obci Kuřimská Nová Ves v okrese Brno-venkov.\n\nPro vybudování chrámu v Kuřimské Nové Vsi byl založen spolek pro výstavbu kostela, který prováděl přípravné práce a organizoval finanční sbírky. Základní kámen byl posvěcen v roce 1933, kostel byl dokončen roku 1937, kdy byl 27. června vysvěcen. Postaven byl podle projektu brněnského architekta Jana Šálka. Jedná se o jednolodní stavbu převážně z režného zdiva s hranolovou věží v jižním průčelí.\n\nJe filiálním kostelem deblínské farnosti.\n\n"}
{"id": "906352", "url": "https://cs.wikipedia.org/wiki?curid=906352", "title": "Eduard Zubák", "text": "Eduard Zubák\n\nEduard Zubák (* 9. září 1973 Sokolov) je profesionální tanečník, choreograf a trenér sportovních tanečních párů. \n\nV roce 2003 úspěšně vykonal profesionální zkoušky z tanců standardních a latinsko-amerických a byl mu udělen diplom Svazu učitelů tance ČR (Member of World Dance Council). V roce 2007 vykonal státní zkoušky na Fakultě tělesné výchovy a sportu Univerzity Karlovy v Praze, obor trenér a porotce I. třídy (nejvyšší kvalifikace), specializace taneční sport. Dále se soustavně vzdělává v oblasti společenského tance a účastní se pravidelných školení trenérů a porotců a vzdělávacích kongresů Českého svazu tanečního sportu.\n\n\nV současné době působí jako profesionální tanečník, trenér a choreograf.\n\nLicence Trenér 1. třídy (nejvyšší trenérská licence). Od roku 1998 trénuje sportovní taneční páry v latinskoamerických i standardních tancích.\nVyučoval v pražských tanečních studiích jako např. STK Praha, Heller Dance studio, Dancestation. V roce 2007 si založil vlastní Akademii tanečního umění a sportu DUENDE v Kolíně, kde se věnuje jak sportovním tanečním párům, tak výuce kurzů pro širokou veřejnost.\n\nSólový flamencový tanečník v muzikálu Carmen s Lucií Bílou. Je členem flamencové hudebně taneční skupiny FLAMENCO ELEMENT, se kterou pracuje na tanečních projektech týkajících se Španělské kultury v oblasti tance a hudby. Účastní se flamencových festivalů v Čechách i v zahraničí, ale zejména přímo v Andalusii na jihu Španělska v Seville a Jerezu de la Frontera. Od roku 2004 se soustavně se vzdělává pod vedením španělských lektorů, např: Juan Polvillo, Javier Barón, Andrés Marín, Israel Galván, Juan Carlos Lérida, Belén Maya, Sonía García, Rafaela Carasco, Javiér Latorre... Směl tancovat v první řadě Star Dance s Helenou Zeťovou.\n\nJako choreograf a tanečník se zúčastnil pořadu „Stardance I.“ a pořadu „Bailando“. Jako choreograf spolupracoval se Zdeňkou Žádníkovou-Volencovou, Davidem Suchařípou, Lucií Bílou, Helenou Vondráčkovou a Jiřím Kornem.\n"}
{"id": "906356", "url": "https://cs.wikipedia.org/wiki?curid=906356", "title": "Kostel Nejsvětější Trojice (Předklášteří)", "text": "Kostel Nejsvětější Trojice (Předklášteří)\n\nKostel Nejsvětější Trojice je římskokatolický chrám v obci Předklášteří v okrese Brno-venkov. Je chráněn jako kulturní památka České republiky. Je filiálním kostelem předklášterské farnosti.\n\nHřbitovní kostel v Předklášteří byl postaven v roce 1555 v pozdně gotickém a renesančním slohu. Jedná se o jednolodní stavbu s polygonálně ukončeným kněžištěm; loď je plochostropá, presbytář je zaklenut žebrovou klenbou. Nad lodí se nachází hranolová lucerna. Vstup do kostela pravoúhlým portálem se znakem Barbory Konické ze Švábenic, abatyše kláštera Porta coeli, je umístěn v západním průčelí. Chrám byl v roce 1678 barokně upraven, puristické úpravy pochází z 19. století.\n\nKolem kostela se nachází hřbitov, barokní márnice (kolem roku 1700) a náhrobky barona Viléma Mundyho a Josefa Břenka jsou také památkově chráněny.\n"}
{"id": "906361", "url": "https://cs.wikipedia.org/wiki?curid=906361", "title": "Lomikámen vždyživý", "text": "Lomikámen vždyživý\n\nLomikámen vždyživý (\"Saxifraga paniculata\") je vytrvalá a trsnatá bylina z čeledi lomikamenovité. Bývá označován i jako lomikámen latnatý.\n\nVytváří husté přízemní růžice s dužnatými a kožovitými listy, které jsou obkopinaté až obvejčité a 1 až 6 centimetrů dlouhé. Lodyha je přímá, nevětvená, řídce olistěná. V době květu (od květen až srpen) rostlina dorůstá 15 až 30 centimetrů. Květy jsou bílé nebo nažloutlé, 5četné a vyrůstají ve vrcholičnatých latách v počtu deseti až padesáti květů. Plodem rostliny jsou kulovité tobolky. Po odkvětu růžice odumírá.\n\nRoste na skalách, sutích a svazích. V Česku roste ostrůvkovitě, hojněji se vyskytuje například v Českém středohoří, Českém a Moravském krasu či na Pálavě. Obecně roste nesouvisle v horských oblastech střední a jižní Evropy, na Kavkaze, v severní Evropě (Norsko, Island, Grónsko) a ve východní části Severní Ameriky.\n\nV Česku se řadí mezi ohrožené druhy (C3) a silně ohrožené druhy.\n\n\n \n"}
{"id": "906364", "url": "https://cs.wikipedia.org/wiki?curid=906364", "title": "Kimčchon", "text": "Kimčchon\n\nKimčchon je město v Jižní Koreji v provincii Severní Kjongsang. Nachází se na hlavní spojnici mezi Soulem a Pusanem. Historie města sahá až do období Samhan, posléze patřilo Sille. V historii bylo město známé díky třem horám (Geumo, Daedeok, Hwangak) a dvěma řekám (Gamcheon, Jikjicheon).\n\nMěstský slogan je 'Central Gimcheon' z toho důvodu, že se nachází téměř v geografickém středu Jižní Koreje.\n\n\n"}
{"id": "906365", "url": "https://cs.wikipedia.org/wiki?curid=906365", "title": "Zámek v Čechách", "text": "Zámek v Čechách\n\nZámek v Čechách je český televizní film režiséra Martina Hollého, natočený v roce 1993 podle původního námětu a scénáře Jiřího Hubače. Příběh byl psán „na tělo“ herečce Jiřině Jiráskové.\n\nHlavní postavou je hraběnka z Lansdorfu a ze Scheinbergu (Jiřina Jirásková). Když slaví své šedesáté narozeniny v kruhu přátel, přicházejí představitelé čerstvě instalovaného komunistického režimu zabavit a zapečetit zámek, ve kterém žila ona i generace jejích předků. Hraběnka slíbí dokončit oslavu a dohrát klavírní provedení valčíku z opery \"Evžen Oněgin\" od Petra Iljiče Čajkovského na oslavě svých sedmdesátin.\n\nKdyž se po deseti letech vrací splnit svůj slib jako domácí dělnice Lansdorfová (háčkuje záclony pro Drutěvu za pár korun metr), nachází svůj klavír rozladěný, svého bývalého majordoma a sluhu Aloise (Karel Heřmánek) jako zpustlého alkoholika, který je rád, že může dělat kočího na statku a bydlet v kabinách na fotbalovém hřišti, dřívější nýmandy v důležitých funkcích. Manželem její oddané bývalé komorné Evy je nynější „uvědomělý“ správce zámku, kterého přítomnost aristokratky ve znárodněném sídle popuzuje. Protože má hraběnka zákaz pobytu ve svém městě, snaží se ji vystrnadit za podpory předsedy MNV Halamky. Hraběnka se nastěhuje do zadního pokoje na hřišti u Aloise – potřebuje jen postel a popelník. Odtud ji přichází neotesaně vykázat mladý esenbák, který, jak se ukáže, je synem starého hraběnčina známého, místního kostelníka.\n\nAlois je zatím vyslán, aby zajistil šampaňské na oslavu. Od hoteliéra Krásy kupuje za přemrštěnou cenu hraběnčino vlastní víno, které soudruzi znárodnili a vypíjeli při papalášských příležitostech. Při tom stíhá zpronevěřovat část svěřených peněz, párkrát se opít a neúspěšně usilovat o obnovení vztahu s bývalou ženou. S komornou Evou a kuchařkou Mařkou připravují oslavu na zámku. Když esenbáci posadí hraběnku do vlaku, aby ji dostali z města, Alois vypije většinu láhví Moët & Chandon s kamarády z mokré čtvrti.\n\nHraběnka však s noblesou překoná všechny překážky. Zastaví vlak záchrannou brzdou, stopem dojede zpět na zámek a s pomocí přátel a bývalých zaměstnanců oslavu uskuteční. Když v závěru filmu tiše zemře v rodném zámku, je to vlastně vítězství jejího pevného lpění na vlastní lidské důstojnosti.\n"}
{"id": "906366", "url": "https://cs.wikipedia.org/wiki?curid=906366", "title": "Mistrovství Evropy v basketbalu žen 2003", "text": "Mistrovství Evropy v basketbalu žen 2003\n\n29. mistrovství Evropy v basketbalu žen proběhlo v dnech 19. – 28. září v Řeckých městech Pyrgos, Amaliada a Patra.\n\nTurnaje se zúčastnilo 12 týmů, rozdělených do dvou šestičlenných skupin. První čtyři družstva postoupila do Play off. Mistrem Evropy se stalo družstvo Ruska.\n Francie - Izrael 91:55 (26:7, 43:27, 68:48)\n\n19. září 2003 (16:30) – Pyrgos\n\n19. září 2003 (19:00) – Pyrgos\n\n19. září 2003 (21:30) – Pyrgos\n\n20. září 2003 (16:30) – Pyrgos\n\n20. září 2003 (19:00) – Pyrgos\n\n20. září 2003 (21:30) – Pyrgos\n\n21. září 2003 (16:30) – Pyrgos\n\n21. září 2003 (19:00) – Pyrgos\n\n21. září 2003 (21:30) – Pyrgos\n\n23. září 2003 (16:30) – Pyrgos\n\n23. září 2003 (19:00) – Pyrgos\n\n23. září 2003 (21:30) – Pyrgos\n\n24. září 2003 (16:30) – Pyrgos\n\n24. září 2003 (19:00) – Pyrgos\n\n24. září 2003 (21:30) – Pyrgos\n Maďarsko - Ukrajina 57:56 (16:13, 25:21, 44:39)\n\n19. září 2003 (16:30) – Amaliada\n\n19. září 2003 (19:00) – Amaliada\n\n19. září 2003 (21:30) – Amaliada\n\n20. září 2003 (16:30) – Amaliada\n\n20. září 2003 (19:00) – Amaliada\n\n20. září 2003 (21:30) – Amaliada\n\n21. září 2003 (16:30) – Amaliada\n\n21. září 2003 (19:00) – Amaliada\n\n21. září 2003 (21:30) – Amaliada\n\n23. září 2003 (16:30) – Amaliada\n\n23. září 2003 (19:00) – Amaliada\n\n23. září 2003 (21:30) – Amaliada\n\n24. září 2003 (16:30) – Amaliada\n\n24. září 2003 (19:00) – Amaliada\n\n24. září 2003 (21:30) – Amaliada\n Polsko - Slovensko 78:61 (22:14, 41:22, 53:40)\n\n26. září 2003 (15:00) – Patra\n\n26. září 2003 (17:15) – Patra\n\n26. září 2003 (19:30) – Patra\n\n26. září 2003 (21:45) – Patra\n Česko - Polsko 74:66 (16:21, 35:40, 56:51)\n\n27. září 2003 (19:30) – Patra\n\n26. září 2003 (21:45) – Patra\n Rusko - Česko 59:56 (15:6, 34:22, 46:42)\n\n28. září 2003 (20:00) – Patra\n\n Španělsko - Polsko 87:81 (14:29, 35:49, 56:71)\n\n28. září 2003 (17:45) – Patra\n Belgie - Slovensko 86:80 (22:20, 45:40, 65:60)\n\n27. září 2003 (15:00) – Patra\n\n26. září 2003 (17:15) – Patra\n Francie - Belgie 94:75 (25:25, 44:40, 67:59)\n\n28. září 2003 (15:30) – Patra\n\n Slovensko - Srbsko a Černá Hora 68:67 (13:18, 26:37, 52:50)\n\n26. září 2003 (13:15) – Patra\n Maďarsko - Izrael 85:77 (20:15, 45:36, 67:61)\n\n26. září 2003 (10:00) – Patra\n\n26. září 2003 (12:15) – Patra\n Řecko - Maďarsko 85:83 (16:25, 42:46, 67:65)\n\n27. září 2003 (12:15) – Patra\n\n Ukrajina - Izrael 107:87 (28:21, 54:44, 81:66)\n\n27. září 2003 (10:00) – Patra\n"}
{"id": "906371", "url": "https://cs.wikipedia.org/wiki?curid=906371", "title": "Kanton Saint-Malo-de-la-Lande", "text": "Kanton Saint-Malo-de-la-Lande\n\nKanton Saint-Malo-de-la-Lande ( ) byl francouzský kanton v departementu Manche v regionu Dolní Normandie. Tvořilo ho 13 obcí. Zrušen byl po reformě kantonů 2014.\n\n"}
{"id": "906372", "url": "https://cs.wikipedia.org/wiki?curid=906372", "title": "Kanton Périers", "text": "Kanton Périers\n\nKanton Périers ( ) byl francouzský kanton v departementu Manche v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "906373", "url": "https://cs.wikipedia.org/wiki?curid=906373", "title": "Kanton Montmartin-sur-Mer", "text": "Kanton Montmartin-sur-Mer\n\nKanton Montmartin-sur-Mer ( ) byl francouzský kanton v departementu Manche v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "906374", "url": "https://cs.wikipedia.org/wiki?curid=906374", "title": "Kanton Lessay", "text": "Kanton Lessay\n\nKanton Lessay ( ) byl francouzský kanton v departementu Manche v regionu Dolní Normandie. Tvořilo ho 13 obcí. Zrušen byl po reformě kantonů 2014.\n\n"}
{"id": "906375", "url": "https://cs.wikipedia.org/wiki?curid=906375", "title": "Panhard ERC", "text": "Panhard ERC\n\nPanhard ERC (oficiálně „Engin à Roues, Canon de 90 mm“, \"kolové vozidlo vyzbrojené kanónem ráže 90 mm\") je francouzské průzkumné vozidlo rychlého nasazení. Ve francouzské armádě nahradil vozidla AML 60 a AML 90. Kanón ráže 90 mm může střílet i kouřovými a zápalnými střelami, nejen střelami HE, HEAT a APFSDS. Panhard ERC slouží armádám zámořské Francie, Džibutska, Gabonu a Pobřeží slonoviny.\n\n\"Zbraně 20. století: 600 nejznámějších zbraní světa\". Praha: Ottovo nakladatelství, 1997. ISBN 80-7181-200-5.\n\n"}
{"id": "906376", "url": "https://cs.wikipedia.org/wiki?curid=906376", "title": "Mistrovství Evropy v basketbalu žen 2005", "text": "Mistrovství Evropy v basketbalu žen 2005\n\n30. mistrovství Evropy v basketbalu žen proběhlo v dnech 2. – 11. září v Tureckých městech Ankara, İzmir a Bursa.\n\nTurnaje se zúčastnilo 12 týmů, rozdělených do dvou šestičlenných skupin. První čtyři družstva postoupila do Play off. Mistrem Evropy se stalo družstvo České republiky.\n Lotyšsko – Polsko 75:62 (15:16, 32:27, 57:48)\n\n2. září 2005 (16:00) – Bursa\n\n2. září 2005 (18:15) – Bursa\n\n2. září 2005 (16:00) – Bursa\n\n3. září 2005 (16:00) – Bursa\n\n3. září 2005 (18:15) – Bursa\n\n3. září 2005 (20:00) – Bursa\n\n4. září 2005 (16:00) – Bursa\n\n4. září 2005 (18:15) – Bursa\n\n4. září 2005 (20:30) – Bursa\n\n6. září 2005 (16:00) – Bursa\n\n6. září 2005 (19:15) – Bursa\n\n6. září 2005 (20:30) – Bursa\n\n7. září 2005 (16:00) – Bursa\n\n7. září 2005 (18:15) – Bursa\n\n7. září 2005 (20:30) – Bursa\n Rusko – Rumunsko 92:60 (27:16, 49:31, 68:46)\n\n2. září 2005 (16:00) – Izmir\n\n2. září 2005 (18:15) – Izmir\n\n2. září 2005 (20:30) – Izmir\n\n3. září 2005 (16:00) – Izmir\n\n3. září 2005 (18:15) – Izmir\n\n3. září 2005 (20:30) – Izmir\n\n4. září 2005 (16:00) – Izmir\n\n4. září 2005 (18:15) – Izmir\n\n4. září 2005 (20:30) – Izmir\n\n6. září 2005 (16:00) – Izmir\n\n6. září 2005 (18:15) – Izmir\n\n6. září 2005 (20:30) – Izmir\n\n7. září 2005 (16:00) – Izmir\n\n7. září 2005 (18:15) – Izmir\n\n7. září 2005 (20:30) – Izmir\n Litva – Polsko 67:58 (19:18, 31:34, 47:52)\n\n9. září 2005 (13:45) – Ankara\n\n9. září 2005 (16:00) – Ankara\n\n9. září 2005 (18:15) – Ankara\n\n9. září 2005 (20:30) – Ankara\n Rusko – Litva 65:50 (15:17, 31:31, 50:39)\n\n10. září 2005 (18:15) – Ankara\n\n10. září 2005 (20:30) – Ankara\n Česko – Rusko 72:70 (18:24, 31:43, 55:60)\n\n11. září 2005 (20:30) – Ankara\n\n Španělsko – Litva 83:65 (19:5, 37:25, 62:44)\n\n11. září 2005 (18:15) – Ankara\n Francie – Polsko 73:71 (17:19, 33:42, 57:56)\n\n10. září 2005 (13:45) – Ankara\n\n10. září 2005 (16:00) – Ankara\n Francie – Lotyšsko 85:62 (25:15, 47:27, 70:43)\n\n11. září 2005 (16:00) – Ankara\n\n Polsko – Turecko 82:71pp (22:25, 42:35, 59:53, 67:67)\n\n11. září 2005 (13:45) – Ankara\n Řecko – Rumunsko 67:61 (13:21, 29:30, 43:43)\n\n10. září 2005 (9:15) – Ankara\n\n10. září 2005 (11:30) – Ankara\n Srbsko a Černá Hora – Řecko 79:65 (21:13, 39:30, 58:46)\n\n11. září 2005 (11:30) – Ankara\n\n Německo – Rumunsko 98:64\n\n11. září 2005 (9:15) – Ankara\n"}
{"id": "906377", "url": "https://cs.wikipedia.org/wiki?curid=906377", "title": "Kanton Bréhal", "text": "Kanton Bréhal\n\nKanton Bréhal ( ) je francouzský kanton v departementu Manche v regionu Normandie. Při reformě kantonů v roce 2014 byl vytvořen seskupením 30 obcí, do té doby sestával z 14 obcí. V květnu 2016 ho tvořilo 29 obcí (vzhledem k procesu slučování některých obcí).\n"}
{"id": "906378", "url": "https://cs.wikipedia.org/wiki?curid=906378", "title": "Kanton Cerisy-la-Salle", "text": "Kanton Cerisy-la-Salle\n\nKanton Cerisy-la-Salle ( ) byl francouzský kanton v departementu Manche v regionu Dolní Normandie. Tvořilo ho 11 obcí. Zrušen byl po reformě kantonů 2014.\n\n"}
{"id": "906379", "url": "https://cs.wikipedia.org/wiki?curid=906379", "title": "Kanton Coutances", "text": "Kanton Coutances\n\nKanton Coutances ( ) je francouzský kanton v departementu Manche v regionu Normandie. Při reformě kantonů v roce 2014 byl vytvořen seskupením 19 obcí, do té doby sestával ze 7 obcí. V květnu 2016 ho tvořilo 18 obcí (vzhledem k procesu slučování některých obcí).\n"}
{"id": "906380", "url": "https://cs.wikipedia.org/wiki?curid=906380", "title": "Kanton Gavray", "text": "Kanton Gavray\n\nKanton Gavray ( ) by francouzský kanton v departementu Manche v regionu Dolní Normandie. Tvořilo ho 13 obcí. Zrušen byl po reformě kantonů 2014.\n\n"}
{"id": "906381", "url": "https://cs.wikipedia.org/wiki?curid=906381", "title": "Kanton La Haye-du-Puits", "text": "Kanton La Haye-du-Puits\n\nKanton La Haye-du-Puits ( ) byl francouzský kanton v departementu Manche v regionu Dolní Normandie. Tvořilo ho 24 obcí. Zrušen byl po reformě kantonů 2014.\n\n"}
{"id": "906382", "url": "https://cs.wikipedia.org/wiki?curid=906382", "title": "Kanton Barneville-Carteret", "text": "Kanton Barneville-Carteret\n\nKanton Barneville-Carteret ( ) byl francouzský kanton v departementu Manche v regionu Dolní Normandie. Tvořilo ho 14 obcí. Zrušen byl po reformě kantonů 2014.\n\n"}
{"id": "906383", "url": "https://cs.wikipedia.org/wiki?curid=906383", "title": "Kanton Beaumont-Hague", "text": "Kanton Beaumont-Hague\n\nKanton Beaumont-Hague ( ) byl francouzský kanton v departementu Manche v regionu Dolní Normandie. Tvořilo ho 19 obcí. Zrušen byl po reformě kantonů 2014.\n\n"}
{"id": "906385", "url": "https://cs.wikipedia.org/wiki?curid=906385", "title": "Kanton Bricquebec", "text": "Kanton Bricquebec\n\nKanton Bricquebec ( ) je francouzský kanton v departementu Manche v regionu Normandie. Při reformě kantonů v roce 2014 byl vytvořen seskupením 33 obcí, do té doby sestával z 14 obcí. V květnu 2016 ho tvořilo 28 obcí (vzhledem k procesu slučování některých obcí).\n"}
{"id": "906386", "url": "https://cs.wikipedia.org/wiki?curid=906386", "title": "Kanton Équeurdreville-Hainneville", "text": "Kanton Équeurdreville-Hainneville\n\nKanton Équeurdreville-Hainneville ( ) je francouzský kanton v departementu Manche v regionu Normandie. Po reformě kantonů v roce 2014 sestává pouze z obce Équeurdreville-Hainneville, do té doby ho tvořilo 6 obcí. Od 1. ledna 2016 je Équeurdreville-Hainneville součástí nově utvořené obce Cherbourg-en-Cotentin.\n"}
{"id": "906387", "url": "https://cs.wikipedia.org/wiki?curid=906387", "title": "Kanton Les Pieux", "text": "Kanton Les Pieux\n\nKanton Les Pieux ( ) je francouzský kanton v departementu Manche v regionu Normandie. Po reformě kantonů v roce 2014 je tvořen 29 obcemi, do té doby sestával z 15 obcí.\n"}
{"id": "906388", "url": "https://cs.wikipedia.org/wiki?curid=906388", "title": "Lék pod kůží", "text": "Lék pod kůží\n\nLék pod kůží (Mladá fronta, 1988), prvotina Zdeňka Hanky je soubor čtyř povídek z lékařského prostředí.\nPrvní z nich „Hoďte na mě síť“ zobrazuje vývoj psychopatické osobnosti z pohledu pacienta samotného.\nPříběh věčného smolaře, stojícího před velkým objevem zachycuje druhá povídka „Příležitost“.\nTřetí „Lék pod kůží“ hovoří na pozadí střetu dvou lékařských pohledů o toleranci.\nA poslední „Ivanka“ popisuje sílu veřejného mínění proti jednotlivci.\nVšechny čtyři povídky jsou nečekaně pointované. Doslov napsal Jaroslav Veis.\n\nHoďte na mě síť – Medik Jiří Petrák se podobně jako jeho ostatní spolužáci účastní Studentské odborné vědecké činnosti. Tématem diagnostického rtg záření je zaujat natolik, že jeho veškeré soustředění je teď stahováno ke zkoumání zbytkového záření všude v prostředí. Nikdo z jeho okolí nepostřehne, že jeho zájem přerůstá v posedlost a Petrák ztrácí postupně objektivitu. Začíná se izolovat a protože předpokládá nepochopení ze strany odborné i laické veřejnosti, začíná komunikovat sám se sebou a to i písemně. Promuje a přehlédnut dostává se do nemocničního prostředí mezi pacienty.\n\nPříležitost – Doktor Vávra je běžný sekundář, kterého provází obecná smůla. Přitahuje nepříjemnosti a nedorozumění, ačkoli se nedopouští ničeho jiného, než jeho kolegové a přátelé. Zcela náhodou mu však přihraje osud pozorování na jednom ze svých pacientů, které se stává zárodkem velkého objevu, z hlediska medicíny dějinného významu. Jde za svým objevem a blíží se skutečnému ocenění svého přínosu k léčení závažného onemocnění.\n\nLék pod kůží – Na běžné kožní oddělení nastupuje mladý stážista z Indie. Přináší s sebou nejen jiné praktiky ve smyslu léčení, ale především odlišný přístup k pacientovi. Naráží brzy na zástupce primáře, který s nelibostí nese, že mladý jemu i ostatním přetahuje klientelu. Zástupce primáře Richter začíná vést proti indickému kolegovi skrytý boj, intrikuje a připravuje pasti. Navenek je jeho dobrým poradcem a vstřícným učitelem. Kolize se stupňuje a Richter přistoupí k otevřené konfrontaci.\n\nIvanka – Doktor Kasal je zkušený, velmi oblíbený starý pediatr, obvodní lékař, který je na prahu důchodového věku. Zná svou praxi, ze své ordinace zná podrobně všechny děti a také jejich rodiče, kteří bývali také jeho pacienty. Běžná orientační prohlídka dětí před odjezdem do Školy v přírodě, zasazená do řetězu dalších povinností doktora Kasala, znamená obrat. Mezi dětmi je holčička, která je vážně nemocná a se svým onemocněním je puštěna na Školu v přírodě. Povídku Ivanka namluvil na zvukovou kniha Richard Honzovič.\n\nNa námět povídky Lék pod kůží napsal dramaturg České televize Eduard Verner televizní hru. Základní linka je postavena na konfrontaci dvou životních stylů. Český lékař, kterého ztvárnil Ladislav Mrkvička, prezentuje ten uspěchaný, povrchní a vedoucí k odcizení, naopak klidný, rozvážný a vycházející z kořenů východní filozofie představuje v roli indického lékaře Martin Dejdar. Konfrontace zdánlivě úspěšného padesátníka nastupujícího do funkce primáře a absolventa medicíny právě uvedeného do praxe je v režii J. Semschové vedené ve zjednodušující vtipné nadsázce.\n\n\n\n"}
{"id": "906390", "url": "https://cs.wikipedia.org/wiki?curid=906390", "title": "Kanton Montebourg", "text": "Kanton Montebourg\n\nKanton Montebourg ( ) byl francouzský kanton v departementu Manche v regionu Dolní Normandie. Tvořilo ho 22 obcí. Zrušen byl po reformě kantonů 2014.\n\n"}
{"id": "906391", "url": "https://cs.wikipedia.org/wiki?curid=906391", "title": "Kanton Quettehou", "text": "Kanton Quettehou\n\nKanton Quettehou ( ) byl francouzský kanton v departementu Manche v regionu Dolní Normandie. Tvořilo ho 16 obcí. Zrušen byl po reformě kantonů 2014.\n"}
{"id": "906395", "url": "https://cs.wikipedia.org/wiki?curid=906395", "title": "Překročit Rubikon", "text": "Překročit Rubikon\n\nPřekročit Rubikon je slovní spojení, které vyjadřuje nějaké důležité rozhodnutí, jehož důsledky už nelze vzít zpět. Souvisí s Caesarovým překročením řeky Rubikonu roku 49 př. n. l. při tažení na Řím, čímž započal občanskou válku.\n\n"}
{"id": "906402", "url": "https://cs.wikipedia.org/wiki?curid=906402", "title": "Tim Lambesis", "text": "Tim Lambesis\n\nTim Lambesis (* 21. listopadu 1980) je americký zpěvák a hudební producent, zakládající člen metalcorové skupiny As I Lay Dying. Mimo tuto skupinu, se kterou hraje od roku 2000, má několik dalších projektů.\n\nOd roku 2008 má boční projekt Austrian Death Machine, ve kterém nejen zpívá, ale hraje i na kytaru, baskytaru a bicí. Jako host zpíval na albech dalších interpretů, například skupiny Winter Solstice a Bleeding Through; jako producent pak spolupracoval například s kapelami Impending Doom a Carnifex.\n\nV květnu 2013 byl zatčen kvůli údajnému objednání vraždy své manželky.\n\nV prosinci roku 2016 byl propuštěn z vězení.\n"}
{"id": "906404", "url": "https://cs.wikipedia.org/wiki?curid=906404", "title": "Killswitch Engage", "text": "Killswitch Engage\n\nKillswitch Engage je americká metalcorová skupina, kterou v roce 1999 založili dřívější členové skupin Aftershock a Overcast.\n\nPůvodní sestavu skupiny tvořil zpěvák Jesse Leach, bubeník Adam Dutkiewicz, kytarista Joel Stroetzel a baskytarista Mike D'Antonio. Dutkiewicz v roce 2002 přešel ke kytaře a za bicí místo něj usedl Tom Gomes, kterého o rok později nahradil Justin Foley. V roce 2002 skupinu opustil její frontman Leach, kterého na dalších deset let nahradil Howard Jones. V roce 2012 se Leach do skupiny vrátil.\n\nSvé první album skupina vydala v roce 2000 a neslo stejný název jako samotná kapela. Do roku 2016 skupina vydala dalších šest alb; to z roku 2009 neslo opět název kapely.\n\n"}
{"id": "906407", "url": "https://cs.wikipedia.org/wiki?curid=906407", "title": "Atara", "text": "Atara\n\nAtara (Abcházsky : Аҭара) je vesnice v Abcházii v Okresu Očamčyra. Nachází se severozápadně od okresního města Očamčyra. Vesnice leží ne levém břehu řeky Kodori. Ve vesnici žije 665 obyvatel, z nichž 97 % jsou Abcházci. V rámci Abcházie má status obecního centra.\nNa severu obec hraničí s obcí Arménská Atara, na východě s obcí Kutol, na jihu s obcemi Adzjubža a Arakič a na západě ji ohraničuje řeka Kodori, za kterou je okres Gulripš .\nVe vesnici žilo v roce 2011 665 obyvatel, z nichž 97,6 % jsou Abcházci, 0,8 % Rusové, 0,6 % Gruzínci a 0,6 % Arméni. První dochované sčítání lidu zde proběhlo v roce 1886, při kterém zde žilo 475 obyvatel a všichni byli Abcházci. V roce 1926 zde žilo 1 726 obyvatel, z nichž 56,9 % byli Abcházci, 29,4 % Arméni a 12,1 % Gruzínci. V roce 1959 zde žilo už jen 1099 obyvatel, což nejspíš způsobil odchod Arménů na sever do Arménské Atary a v roce 1989 až 1 080 obyvatel. Po válce v letech 1992 - 1993 došlo k dalšímu úbytku obyvatel, protože během trvání SSSR zde Gruzínci tvořili podstatnou menšinu, která do roku 2011 zmizela. Dalo by se předpokládat, že většinu uprchlíků tvořili Gruzínci.\nAtara se historicky dělí na pět částí:\n"}
{"id": "906411", "url": "https://cs.wikipedia.org/wiki?curid=906411", "title": "Carnifex", "text": "Carnifex\n\nCarnifex je americká deathcorová skupina založená v roce 2005 v kalifornském Fallbrooku. \n\nPůvodní sestava kapely se skládala ze zpěváka Scotta Lewise, kytaristy Ricka Jamese, baskytaristy Kevina Vargase a bubeníka Shawn Camerona. Sestava se ustálila v roce 2007, kdy ve skupině zůstal pouze zpěvák Lewis a bubeník Cameron a přišli noví kytaristé Ryan Gudmunds a Cory Arford a baskytarista Fred Calderon. Své debutové album \"Dead in My Arms\" skupina vydala v červenci 2007, o necelý rok později následovalo \"The Diseased and the Poisoned\", v únoru 2010 pak \"Hell Chose Me\" a v říjnu 2011 pak \"Until I Feel Nothing\". V roce 2012 skupina oznámila, že se na nějaký čas odmlčí. \n\nV roce 2014 kapela vydala své páté studiové album, Die Without Hope. Na 5. srpna 2016 je plánováno vydání šestého alba pojmenovaného Slow Death.\n\n\n\n\n\n"}
{"id": "906415", "url": "https://cs.wikipedia.org/wiki?curid=906415", "title": "Kanton Sainte-Mère-Église", "text": "Kanton Sainte-Mère-Église\n\nKanton Sainte-Mère-Église ( ) byl francouzský kanton v departementu Manche v regionu Dolní Normandie. Tvořilo ho 26 obcí. Zrušen byl po reformě kantonů 2014.\n\n"}
{"id": "906416", "url": "https://cs.wikipedia.org/wiki?curid=906416", "title": "Allopatie", "text": "Allopatie\n\nAllopatie (\"allos\" = řecky jiný, \"pathos\" = utrpení, nemoc) je termín, zavedený Samuelem Hahnemannem a dodnes používaný homeopaty a někdy i zastánci jiných směrů alternativní medicíny pro označení jakéhokoli jiného postupu než jaký používá homeopatie. Homeopatické prostředky mají působit podle principu podobnosti, „similia similibus curentur“, a mají pomáhat organismu a jeho léčebné síle (dynamis) šetrně obnovit zdraví, kdežto allopatické prostředky působí proti příčinám nebo symptomům nemocí podle principu „contraria contrariis curentur“ a mohou proto organismus poškozovat. Hahneman tento termín používal v hanlivém smyslu.\n\nPředstava o účinnosti metod a preparátů založených na středověkém magickém principu podobnosti (např. srdčité listy jsou dobré „na srdce“) je teoreticky neudržitelná, a proto nemá smysl ani dělení na dva protichůdné principy. Vědecká medicína termín allopatie nepoužívá. \n\n"}
{"id": "906418", "url": "https://cs.wikipedia.org/wiki?curid=906418", "title": "Javier Zanetti", "text": "Javier Zanetti\n\nJavier Adelmar Zanetti (* 10. srpen 1973, Dock Sud, Buenos Aires, Argentina) je bývalý argentinský fotbalista, obránce a záložník znamý hlavně z Interu Milán. Pelé ho roku 2004 zařadil mezi 125 nejlepších žijících fotbalistů.\n\nS Interem, kde působí od roku 1995, vyhrál Ligu mistrů 2009/10, Pohár UEFA 1997/98 a Mistrovství světa klubů 2010. Stal se s ním také pětkrát mistrem Itálie (2006, 2007, 2008, 2009, 2010) a čtyřikrát vyhrál italský pohár (2005, 2006, 2010, 2011). V argentinské fotbalové reprezentaci odehrál 145 zápasů, což je argentinský rekord. Vstřelil v národním dresu též pět branek a hrál na dvou světových šampionátech (1998, 2002). Na olympijských hrách roku 1996 získal stříbrnou medaili, stejně tak má dvě stříbra z Mistrovství Jižní Ameriky (2004, 2007).\n\nV Itálii je znám pod přezdívkou \"IL CAPITANO\".\n\n"}
{"id": "906420", "url": "https://cs.wikipedia.org/wiki?curid=906420", "title": "Kanton Saint-Pierre-Église", "text": "Kanton Saint-Pierre-Église\n\nKanton Saint-Pierre-Église ( ) byl francouzský kanton v departementu Manche v regionu Dolní Normandie. Tvořilo ho 18 obcí. Zrušen byl po reformě kantonů 2014.\n\n"}
{"id": "906425", "url": "https://cs.wikipedia.org/wiki?curid=906425", "title": "Kanton Saint-Sauveur-le-Vicomte", "text": "Kanton Saint-Sauveur-le-Vicomte\n\nKanton Saint-Sauveur-le-Vicomte ( ) byl francouzský kanton v departementu Manche v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "906428", "url": "https://cs.wikipedia.org/wiki?curid=906428", "title": "Kanton Tourlaville", "text": "Kanton Tourlaville\n\nKanton Tourlaville ( ) je francouzský kanton v departementu Manche v regionu Normandie. Po reformě kantonů v roce 2014 je tvořen 4 obcemi, do té doby sestával z 5 obcí.\n\n"}
{"id": "906429", "url": "https://cs.wikipedia.org/wiki?curid=906429", "title": "Maciej Rybus", "text": "Maciej Rybus\n\nMaciej Rybus (* 19. srpna 1989, Łowicz, Polsko) je polský fotbalový záložník a reprezentant, který působí v ruském klubu Terek Groznyj.\n\nRybus nastoupil za polský reprezentační výběr do 21 let.\n\n14. listopadu 2009 debutoval v A-mužstvu Polska v zápase s Rumunskem. Příležitost mu dal nový trenér polské reprezentace Franciszek Smuda. Šel na hřiště v 75. minutě, Poláci prohráli ve Varšavě 0:1. Hned v příštím utkání 18. listopadu poprvé skóroval za národní tým proti Kanadě, zařídil tak výhru 1:0.\n\nZúčastnil se Mistrovství Evropy 2012, kde mělo Polsko jako pořadatelská země (společně s Ukrajinou) jistou účast. V zahajovacím utkání celého šampionátu 8. června se střetlo Polsko s Řeckem a Maciej hrál do 70. minuty. Poté ho trenér Smuda stáhl ze hřiště, neboť krátce předtím byl za faul na řeckého útočníka Salpigidise za stavu 1:1 vyloučen brankář Wojciech Szczęsny a místo něj musel do brány náhradník Przemysław Tytoń. Jeden z hráčů z pole musel uvolnit místo, trenér vybral Rybuse. Oba soupeři si připsali po bodu za konečnou remízu 1:1. 12. června proti Rusku (1:1) a 16. června proti České republice (prohra 0:1) Maciej nehrál. Polsko obsadilo se ziskem 2 bodů poslední čtvrté místo základní skupiny A.\n\n"}
{"id": "906430", "url": "https://cs.wikipedia.org/wiki?curid=906430", "title": "Kanton Valognes", "text": "Kanton Valognes\n\nKanton Valognes ( ) je francouzský kanton v departementu Manche v regionu Normandie. Po reformě kantonů v roce 2014 je tvořen 31 obcemi, do té doby sestával z 9 obcí.\n"}
{"id": "906431", "url": "https://cs.wikipedia.org/wiki?curid=906431", "title": "Oldřich Hurych", "text": "Oldřich Hurych\n\nOldřich Hurych (4. prosince 1917, Praha – 29. září 1968) byl československý hráč ledního hokeje.\n"}
{"id": "906432", "url": "https://cs.wikipedia.org/wiki?curid=906432", "title": "Kanton Charlieu", "text": "Kanton Charlieu\n\nKanton Charlieu ( ) je francouzský kanton v departementu Loire v regionu Rhône-Alpes. Tvoří ho 14 obcí.\n\n"}
{"id": "906433", "url": "https://cs.wikipedia.org/wiki?curid=906433", "title": "Kanton Cherbourg-Octeville-Sud-Ouest", "text": "Kanton Cherbourg-Octeville-Sud-Ouest\n\nKanton Cherbourg-Octeville-Sud-Ouest ( ) byl francouzský kanton v departementu Manche v regionu Dolní Normandie. Tvoilo ho šest obcí. Zrušen byl po reformě kantonů 2014.\n\n"}
{"id": "906434", "url": "https://cs.wikipedia.org/wiki?curid=906434", "title": "Kanton Cherbourg-Octeville-Sud-Est", "text": "Kanton Cherbourg-Octeville-Sud-Est\n\nKanton Cherbourg-Octeville-Sud-Est ( ) byl francouzský kanton v departementu Manche v regionu Dolní Normandie. Tvořila ho pouze jihovýchodní část města Cherbourg-Octeville. Zrušen byl po reformě kantonů 2014.\n"}
{"id": "906435", "url": "https://cs.wikipedia.org/wiki?curid=906435", "title": "Kanton Cherbourg-Octeville-Nord-Ouest", "text": "Kanton Cherbourg-Octeville-Nord-Ouest\n\nKanton Cherbourg-Octeville-Nord-Ouest ( ) byl francouzský kanton v departementu Manche v regionu Dolní Normandie. Tvořila ho pouze severozápadní část města Cherbourg-Octeville. Zrušen byl po reformě kantonů 2014.\n"}
{"id": "906437", "url": "https://cs.wikipedia.org/wiki?curid=906437", "title": "Kanton Écouché", "text": "Kanton Écouché\n\nKanton Écouché ( ) byl francouzský kanton v departementu Orne v regionu Dolní Normandie. Tvořilo ho 18 obcí. Zrušen byl po reformě kantonů 2014.\n\n"}
{"id": "906438", "url": "https://cs.wikipedia.org/wiki?curid=906438", "title": "Antonov (příjmení)", "text": "Antonov (příjmení)\n\nAntonov je ruské a bulharské příjmení, které nosí tito lidé:\n\n"}
{"id": "906439", "url": "https://cs.wikipedia.org/wiki?curid=906439", "title": "Kanton Saint-Symphorien-de-Lay", "text": "Kanton Saint-Symphorien-de-Lay\n\nKanton Saint-Symphorien-de-Lay ( ) je francouzský kanton v departementu Loire v regionu Rhône-Alpes. Tvoří ho 16 obcí.\n\n"}
{"id": "906442", "url": "https://cs.wikipedia.org/wiki?curid=906442", "title": "Wilhelm Heinz", "text": "Wilhelm Heinz\n\nWilhelm Heinz ( – ) byl československý hráč ledního hokeje německého původu\n"}
{"id": "906443", "url": "https://cs.wikipedia.org/wiki?curid=906443", "title": "Kanton Saint-Just-en-Chevalet", "text": "Kanton Saint-Just-en-Chevalet\n\nKanton Saint-Just-en-Chevalet ( ) je francouzský kanton v departementu Loire v regionu Rhône-Alpes. Tvoří ho 10 obcí.\n\n"}
{"id": "906444", "url": "https://cs.wikipedia.org/wiki?curid=906444", "title": "Kanton Exmes", "text": "Kanton Exmes\n\nKanton Exmes ( ) byl francouzský kanton v departementu Orne v regionu Dolní Normandie. Tvořilo ho 13 obcí. Zrušen byl po reformě kantonů 2014.\n\n"}
{"id": "906445", "url": "https://cs.wikipedia.org/wiki?curid=906445", "title": "Coweta County", "text": "Coweta County\n\nCoweta County je okres ve státě Georgie ve Spojených státech amerických. K roku 2010 zde žilo 127 317 obyvatel. Správním městem okresu je Newnan. Celková rozloha okresu činí 1 155 km². Vznikl v roce 1826.\n"}
{"id": "906446", "url": "https://cs.wikipedia.org/wiki?curid=906446", "title": "Crisp County", "text": "Crisp County\n\nCrisp County je okres ve státě Georgie ve Spojených státech amerických. K roku 2005 zde žilo 22 017 obyvatel. Správním městem okresu je Cordele. Celková rozloha okresu činí 728 km². Vznikl 17. srpna 1905.\n"}
{"id": "906447", "url": "https://cs.wikipedia.org/wiki?curid=906447", "title": "Kanton Briouze", "text": "Kanton Briouze\n\nKanton Briouze ( ) byl francouzský kanton v departementu Orne v regionu Dolní Normandie. Tvořilo ho 15 obcí. Zrušen byl po reformě kantonů 2014.\n\n"}
{"id": "906448", "url": "https://cs.wikipedia.org/wiki?curid=906448", "title": "Dawson County (Georgie)", "text": "Dawson County (Georgie)\n\nDawson County je okres ve státě Georgie ve Spojených státech amerických. K roku 2010 zde žilo 22 330 obyvatel. Správním městem okresu je Dawsonville. Celková rozloha okresu činí 554 km². Vznikl 3. prosince 1857.\n"}
{"id": "906449", "url": "https://cs.wikipedia.org/wiki?curid=906449", "title": "DeKalb County (Georgie)", "text": "DeKalb County (Georgie)\n\nDeKalb County je okres ve státě Georgie ve Spojených státech amerických. K roku 2011 zde žilo 699 893 obyvatel. Správním městem okresu je Decatur. Celková rozloha okresu činí 702 km². Vznikl 9. prosince 1822.\n"}
{"id": "906450", "url": "https://cs.wikipedia.org/wiki?curid=906450", "title": "Dooly County", "text": "Dooly County\n\nDooly County je okres ve státě Georgie ve Spojených státech amerických. K roku 2005 zde žilo 11 749 obyvatel. Správním městem okresu je Vienna. Celková rozloha okresu činí 1 028 km². Vznikl 15. května 1821.\n"}
{"id": "906452", "url": "https://cs.wikipedia.org/wiki?curid=906452", "title": "Douglas County (Georgie)", "text": "Douglas County (Georgie)\n\nDouglas County je okres ve státě Georgie ve Spojených státech amerických. K roku 2010 zde žilo 132 403 obyvatel. Správním městem okresu je Douglasville. Celková rozloha okresu činí 518 km². Vznikl v roce 1870.\n"}
{"id": "906453", "url": "https://cs.wikipedia.org/wiki?curid=906453", "title": "Jiří Hertl", "text": "Jiří Hertl\n\nJiří Hertl (24. dubna 1917, Praha – 25. ledna 1975) byl československý hokejista.\n\n"}
{"id": "906454", "url": "https://cs.wikipedia.org/wiki?curid=906454", "title": "Echols County", "text": "Echols County\n\nEchols County je okres ve státě Georgie ve Spojených státech amerických. K roku 2010 zde žilo 4 034 obyvatel. Správním městem okresu je Statenville. Celková rozloha okresu činí 1 090 km². Vznikl v roce 1858.\n"}
{"id": "906455", "url": "https://cs.wikipedia.org/wiki?curid=906455", "title": "Elbert County (Georgie)", "text": "Elbert County (Georgie)\n\nElbert County je okres ve státě Georgie ve Spojených státech amerických. K roku 2010 zde žilo 20 166 obyvatel. Správním městem okresu je Elberton. Celková rozloha okresu činí 970 km². Vznikl 10. prosince 1790.\n"}
{"id": "906456", "url": "https://cs.wikipedia.org/wiki?curid=906456", "title": "Evans County", "text": "Evans County\n\nEvans County je okres ve státě Georgie ve Spojených státech amerických. K roku 2007 zde žilo 11 505 obyvatel. Správním městem okresu je Claxton. Celková rozloha okresu činí 484 km². Vznikl v roce 1914.\n"}
{"id": "906457", "url": "https://cs.wikipedia.org/wiki?curid=906457", "title": "Fayette County (Georgie)", "text": "Fayette County (Georgie)\n\nFayette County je okres ve státě Georgie ve Spojených státech amerických. K roku 2011 zde žilo 107 784 obyvatel. Správním městem okresu je Fayetteville. Celková rozloha okresu činí 516 km². Vznikl 15. května 1821.\n"}
{"id": "906458", "url": "https://cs.wikipedia.org/wiki?curid=906458", "title": "Kanton Athis-de-l'Orne", "text": "Kanton Athis-de-l'Orne\n\nKanton Athis-de-l'Orne ( ) je francouzský kanton v departementu Orne v regionu Normandie. Při reorganizaci správního členění reformě kantonů v roce 2014 byl utvořen z 45 obcí, do té doby sestával z 15 obcí. V květnu 2016 sestával z 30 obcí (vzhledem k procesu slučování některých obcí).\n"}
{"id": "906459", "url": "https://cs.wikipedia.org/wiki?curid=906459", "title": "Forsyth County (Georgie)", "text": "Forsyth County (Georgie)\n\nForsyth County je okres ve státě Georgie ve Spojených státech amerických. K roku 2012 zde žilo 187 928 obyvatel. Správním městem okresu je Cumming. Celková rozloha okresu činí 641 km². Vznikl 3. prosince 1831.\n"}
{"id": "906460", "url": "https://cs.wikipedia.org/wiki?curid=906460", "title": "Josef Boháč (lední hokejista)", "text": "Josef Boháč (lední hokejista)\n\nJosef Boháč (20. dubna 1914 Praha – ) byl československý lední hokejista, účastník Zimních olympijských her 1936 v Ga-Pa.\n\n"}
{"id": "906461", "url": "https://cs.wikipedia.org/wiki?curid=906461", "title": "Fulton County (Georgie)", "text": "Fulton County (Georgie)\n\nFulton County je okres ve státě Georgie ve Spojených státech amerických. K roku 2012 zde žilo 977 773 obyvatel. Správním městem okresu je Atlanta. Celková rozloha okresu činí 1 385 km². Vznikl 20. prosince 1853.\n\nOkres vznikl v roce 1853 ze západní půlky okresu DeKalb County. Své jméno získal podle Hamiltona Fultona, zeměměřiče železniční společnosti Western and Atlantic Railroad; dříve se mylně uvádělo pojmenování po Robertu Fultonovi, vynálezci parníku.\n"}
{"id": "906463", "url": "https://cs.wikipedia.org/wiki?curid=906463", "title": "Glascock County", "text": "Glascock County\n\nGlascock County je okres ve státě Georgie ve Spojených státech amerických. K roku 2010 zde žilo 3 082 obyvatel. Správním městem okresu je Gibson. Celková rozloha okresu činí 374 km². Vznikl v roce 1857.\n"}
{"id": "906466", "url": "https://cs.wikipedia.org/wiki?curid=906466", "title": "Jan Košek (lední hokejista)", "text": "Jan Košek (lední hokejista)\n\nJan Košek (11. ledna 1914, Praha – 7. března 1979 České Budějovice) byl československý hokejista.\n"}
{"id": "906467", "url": "https://cs.wikipedia.org/wiki?curid=906467", "title": "Seznam měst v Thajsku", "text": "Seznam měst v Thajsku\n\nToto je seznam měst v Thajsku.\n"}
{"id": "906469", "url": "https://cs.wikipedia.org/wiki?curid=906469", "title": "Walter Ulrich", "text": "Walter Ulrich\n\nWalter Ulrich (15. červen 1912 v Opavě - 5. červenec 1965 v Ostravě) byl československý hokejista německého původu.\n\n"}
{"id": "906470", "url": "https://cs.wikipedia.org/wiki?curid=906470", "title": "Dariusz Dudka", "text": "Dariusz Dudka\n\nDariusz Dudka (* 9. prosince 1983, Kostrzyn nad Odrą, Polsko) je polský fotbalový záložník nebo obránce, který působí v polském klubu Lech Poznań. Od roku 2004 je také polským reprezentantem. Je členem Klubu Wybitnego Reprezentanta, který sdružuje polské fotbalisty s 60 a více starty za národní tým.\n\nFotbalovou kariéru zahájil v klubu Celuloza Kostrzyn. V roce 1999 odešel do celku Amica Wronki, kde působil až do roku 2005. Poté přestoupil do jiného polského týmu Wisła Kraków. Následně odešel do zahraničí, nejprve do Francie do mužstva AJ Auxerre a v roce 2012 do španělského Levante. V Levante však odehrál jen 3 ligové zápasy, v červnu 2013 mu zde skončila smlouva. Poté trénoval s B-týmem Lechu Poznań a hledal si angažmá. Koncem října 2013 podepsal krátkodobý 2měsíční kontrakt s týmem Birmingham City hrajícím anglickou Football League Championship.\n\n12. července 2004 debutoval v A-mužstvu Polska v přátelském zápase s USA, Poláci remizovali v Chicagu 1:1.\n\nZúčastnil se EURA 2008 ve Švýcarsku a Rakousku, EURA 2012 v Polsku a na Ukrajině a Mistrovství světa 2006 v Německu.\n\nNa Mistrovství Evropy 2008 konaném ve Švýcarsku a Rakousku nastupoval na různých postech. Odehrál všechny tři zápasy polského týmu (vedeného nizozemským trenérem Leo Beenhakkerem) na šampionátu, postupně 8. června proti Německu (porážka 0:2, hrál na pozici středního záložníka), 12. června proti Rakousku (remíza 1:1, na postu pravého záložníka) a 16. června proti Chorvatsku (porážka 0:1, na postu středního obránce). Polsko se do čtvrtfinále neprobojovalo, obsadilo se ziskem 1 bodu poslední čtvrté místo základní skupiny B.\n\nNa Mistrovství Evropy 2012, kde mělo Polsko jako pořadatelská země (společně s Ukrajinou) jistou účast, se v zahajovacím utkání celého šampionátu 8. června s Řeckem (remíza 1:1) neobjevil. 12. června proti Rusku (1:1) hrál do 73. minuty a 16. června proti České republice (prohra 0:1) odehrál kompletní střetnutí. Polsko do čtvrtfinále nepostoupilo, obsadilo se ziskem 2 bodů poslední čtvrté místo základní skupiny A.\n\n"}
{"id": "906471", "url": "https://cs.wikipedia.org/wiki?curid=906471", "title": "Kaple Altöttinské Matky Boží (Nové Město)", "text": "Kaple Altöttinské Matky Boží (Nové Město)\n\nKaple Altöttinské Matky Boží se nachází při cestě z Jáchymova okolo hradu Freudenstein k Novému Městu a již dlouhé roky je udržovaná svépomocí obyvatel Nového Města. Poslední opravu provedl p. Hammer. Tato barokní kaple je bez oken, s valenou klenbou a trojboce uzavřeným presbytářem s nikami po stranách. Uvnitř je umístěn oltář se sochou Černé Madony a sošky světců.\n\nAltötting je významné poutní místo v Bavorsku na cestě z Mnichova do Pasova.\n\n\n"}
{"id": "906473", "url": "https://cs.wikipedia.org/wiki?curid=906473", "title": "Kaple Panny Marie (Nové Město)", "text": "Kaple Panny Marie (Nové Město)\n\nKaple Panny Marie na Novém Městě (též \"kaple Matky Boží\") je kaple u Jáchymova. Leží při silnici z Jáchymova na Mariánskou u domu č. p. 4.\n\nUvnitř kaple pocházející z druhé poloviny osmnáctého století se nachází kopie obrazu pasovské Madony Pomocné. Předlohou tohoto obrazu byl oltářní obraz z Innsbrucku od Lucase Cranacha, jenž jej namaloval na objednávku markraběte Fridricha III. roku 1514 ve Wittenbergu.\n\n\n"}
{"id": "906475", "url": "https://cs.wikipedia.org/wiki?curid=906475", "title": "Jan Vorel (lední hokejista)", "text": "Jan Vorel (lední hokejista)\n\nJan Vorel ( – ) byl československý hokejista.\n\n"}
{"id": "906476", "url": "https://cs.wikipedia.org/wiki?curid=906476", "title": "The Phenomenon", "text": "The Phenomenon\n\nThe Phenomenon je čtrnáctá epizoda druhé série amerického televizního seriálu \"Smash\" a v celkovém pořadí dvacátá devátá epizoda tohoto seriálu. Napsali ji Jordon Nardino a Joshua Safran a režírovala ji Roxann Dawson. Epizoda se poprvé vysílala ve Spojených státech dne 4. května 2013 na televizním kanálu NBC.\n\nKaren Cartwright (Katharine McPhee) a Derek Wills (Jack Davenport) se dostali do Karenina bytu a vypijí pár skleniček vína. Začnou se líbat a Derek se zeptá, jestli Karen chce, aby pokračoval a ona souhlasí.\n\nJimmy Collins (Jeremy Jordan) zpívá \"High and Dry\", když prochází ulicemi a je smutný ohledně svého života a toho, že byl vyhozen z \"Hit Listu\". Shání se po Kylovi, dostane se do jeho bytu, ale tam ho nenalezne. Vyleze tedy nahoru po schodech do Karenina bytu, kde jí řekne, že s ní chce být. V tom okamžiku ji ale z vedlejšího pokoje zavolá Derek a zklamaný Jimmy utíká.\n\nScott Nichols (Jesse L. Martin) a Julia Houston (Debra Messing) mluví o tom, že Tom Levitt (Christian Borle) rozpouští její a Tomovo partnerství. Scott je naštvaný, protože cítí, že když nebude dělat \"Velkého Gatsbyho\", tak ztratí práci. Julia mu slibuje, že si s Tomem promluví. Tom a Julia si spolu jdou promluvit ohledně rozdělení jejich partnerství a tom jí řekne, že jí \"Velkého Gatsbyho\" bez problémů přenechá.\n\nEileen Rand (Anjelica Huston) se setkává se svou publicistkou Agnes (Daphne Rubin-Vega) a Tom, Ivy Lynn (Megan Hilty) a Ivyinou matkou Leigh Conroy (Bernadette Peters), aby naplánovali strategii pro \"Bombshell\" pro nadcházející nominace na ceny Tony. Dozvíme se, že Eileen usiluje, aby byla Ivy nominovaná za nejlepší herečku v hlavní roli a Leigh za nejlepší herečku ve vedlejší roli. Dále bude Ivy také nominovaná i za vedlejší roli v \"Liaisons\". Eileen zjistí, že její bývalý manžel Jerry Rand (Michael Cristofer) vyhradil celou stránku v novinách pro reklamu na \"Bombshell\". Eileen se s ním schází v restauraci, kde ji Jerry řekne, že reklamu vystavil, aby ji pomohl. Ona mu řekne, aby odešel z jejího života a vychrstne mu skleničku martini do obličeje.\n\nTomovi zavolá policie, aby ho informovala, že Kyle Bishop (Andy Mientus) byl v noci sražen autem. Vzpomíná si na jedno ráno s Kylem, kdy mu u klavíru zpíval píseň „Vienna“ a oba si vyznali lásku. Tom se před divadlem setkává s Derekem a Karen, kteří to poté sdělí zdevastovaným hercům. Scott Nichols (Jesse L. Martin) si myslí, že ten večer by se mělo odehrát představení, ale Derek ten nápad striktně odmítá.\n\nDržitelé lístků na večerní představení byli informováni, že představení bylo zrušeno, ale do divadla přesto přijdou, protože chtějí vidět představení a složit Kylovi poklonu. Derek tedy řekne hercům, že by představení měli pojmout jako koncert skládající poctu Kylovi a i samotnému představení.\n\nLeigh a mladá herečka hrající malou Marilyn (Sophia Caruso) zpívají \"At Your Feet\" během jednoho představení \"Bombshell\", což je změna, kterou Tomovi poradil právě Kyle. Tato změna má u diváků úspěch.\n\nJimmy se objevuje v divadle, kde se od herců dozví, že je Kyle mrtvý. Naštvaně odchází a Karen odchází, aby ho našla. Najde ho sedícího na mostě, na místě, které s Kylem navštěvovali. Řekne mu, že by se měl vrátit do divadla, ale on jí sdělí, že se na to necítí. Karen mu také oznámí, že se tu noc mezi ní a Derekem nic nestalo, protože je zamilovaná právě do Jimmyho. Během koncertu se ale Jimmy ukáže a zazpívá velice citovou písničku \"The Love I Meant to Say\" na počest Kyla.\n\nJulia se rozzlobí na Scotta, když jí inspicientka řekne, že Scott nezrušil představení a dal majitelům lístkům vědět, že se představení bude konat na počest Kyla. Julia se obává, že to Scott udělal pouze proto, aby použil jeho smrt pro své vlastní zájmy, když se bál, že si \"Hit List\" nebude vést moc dobře.\n\nIvy se setkává se Derekem a ten se jí ptá na to, proč neustále odmítala jeho hovory. Řekne mu, že zjistila, že se dali dohromady právě poté, co byl Derek odmítnut Karen. Řekne ji, že se mezi ním a Karen a ním, včetně minulé noci, kdy spal na jejím gauči. Ivy mu řekne, že mezi nimi bude vždy nějaká \"Karen\" a že s ním končí.\n\nEileen narazí na Jerryho, který ji řekne, že již nemá peníze pro pomoc \"Bombshell\", protože se je rozhodl dát \"Hit Listu\" a přesune celý muzikál na Broadway. Poznamená, že nyní budou s Eileen konkurenty v nominacích na ceny Tony.\n\nKaren se zeptá Jimmyho, jestli chce jít s ní někam a o všem si promluvit, ale on ji řekne, že potřebuje být sám, aby si ujasnil několik věcí. Také naznačuje, že již nepije.\n\nJulia chce, aby na Broadwayi zhasli světla na počest Kyla, ale Eileen ji řekne, že to není možné, protože tento druh pocty slouží jen pro broadwayské veterány. Ale po koncertu \"Hit Listu\" se všichni herci s Tomem, Juliou a Eileen shromáždí před divadlem, kde se uvádí \"Bombshell\" a zde jsou světla ztlumená na počest Kyla.\n\nEpizodu napsal také výkonný producent a hlavní tvůrce pro druhou sérii, Joshua Safran.\n\nAndy Mientus, představitel Kyla, v rozhovoru pro TVLine.com řekl, že tato epizoda je paralelou k muzikálu \"Rent\", kdy jeho tvůrce Jonathan Larson zemřel krátce před premiérou a jak to ovlivnilo lidi a divadelní svět.\n\nV epizodě se objevilo celkem pět písní, z toho dvě cover verze (\"High and Dry\" od Radiohead a \"Vienna\" od Billyho Joela) a tři původní písně (jedna z toho, \"Broadway, Here I Come\", již v seriálu několikrát zazněla). \"Broadway, Here I Come\" napsal Joe Iconis a zbývající \"At Your Feet\" a \"The Love I Meant To Say\" napsali dvorní skladatelé seriálu, Marc Shaiman a Scott Wittman. Jeremy Jordan, představitel Jimmyho, řekl, že \"The Love I Meant to Say\" byla jednou z mála písní, které byly v seriálu nazpívané naživo (ostatní byly předem nahrané a zpívané poté v seriálu na playback).\n\n\"High and Dry\", \"Vienna\" a \"The Love I Meant to Say\" byly vydány jako singly ten samý týden, co byla epizoda vydána. Píseň \"Broadway, Here I Come!\" byla již předtím vydána jako singl. Skladba \"At Your Feet\" jako singl vydána nebyla, ale je obsažena na albu \"Bombshell\".\n\n"}
{"id": "906477", "url": "https://cs.wikipedia.org/wiki?curid=906477", "title": "Májové hvězdy", "text": "Májové hvězdy\n\nMájové hvězdy, rusky:Майские звёзды, je československo-sovětský lyrický povídkový film o době těsně po skončení války a prvních mírových okamžicích v květnu roku 1945. Snímek v roce 1959 natočili režiséři Stanislav Strnad (pomocný režisér) a Stanislav Rostockij (hlavní režisér) k nadcházejícímu 15. výročí osvobození. Film byl natočen podle námětu z knihy Ludvíka Aškenazyho, který byl i autorem scénáře. Jde o čtyři volně navazující příběhy, které ale (s výjimkou druhého příběhu) byly proti původní knižní předloze autorem scénáře pozměněny.\n\nFilm se snažil připomenout nastupujícím mladým generacím především zásluhy vojáků Rudé armády na osvobození ČSR a atmosféru tohoto historického okamžiku s jistým nádechem nostalgie a romantiky. Jednání rudoarmějců je zobrazeno velmi idealisticky a zkušenost českého civilního obyvatelstva s nimi je veskrze pozitivní. Převážná většina děje tohoto filmu byla natočena v reálném prostředí, tedy v exteriérech českého venkova a v pražských ulicích, na dvou místech jsou retrospektivně použity i dokumentární záběry z bojů na východní frontě.\n\nV první povídce se unavený (3 noci nespal) sovětský generál z popudu jemu podřízených vojáků, kteří předstírají poruchu štábního automobilu, zastaví v jednom českém venkovském stavení, kde ho srdečně přivítají a poskytnou mu světnici, aby se v klidu vyspal. Ve spánku však generálovi brání malý Dušan, který obdivuje jeho generálskou čepici-papachu. Generál při setkání s chlapcem znovu prožívá zážitky z Velké vlastenecké války a na svoji rodinu, která zahynula během obléhání Leningradu. Při odchodu chlapec spí a generál mu na památku ponechá svoji papachu. Hrají Zdeněk Dítě (otec), Jana Dítětová (maminka), Michal Staninec (chlapec Dušan), Aleksandr Chanov (generál Rudé armády).\n\nV druhé filmové povídce, která se odehrává u Máchova jezera se velitel ženijního oddílu nadporučík Andrej Rukavičkin vydá do místní základní školy pro křídu, aby měl čím označovat místa zbavená nastražených min). V prázdné školní budově (nevyučuje se z důvodů povstání a přechodu fronty) najde pouze mladou učitelku Janu, se kterou se ihned sblíží. Komunikují spolu, mimo jiné, také pomocí nápisů na školní tabuli. Polibky s vojákem však mladá učitelka citově neustojí a tak ji na rozloučenou nadporučík napíše na školní tabuli svoji moskevskou adresu. Jana běží ven, aby se s odjíždějícím vojákem rozloučila, mine se u vchodu s panem ředitelem školy, který se právě vrací z rybolovu. Po návratu do třídy zdrcená Jana zjistí, že pan řídicí tabuli smazal. Hrají: Ladislav Pešek (ředitel školy), Jana Brejchová (učitelka), Vjačeslav Tichonov (nadporučík Andrej Rukavičkin).\n\nVe třetím příběhu sovětští vojáci-ženisté potkají pana Nováka, který se vrací z nacistického koncentračního tábora v Osvětimi a zajistí mu odvoz domů do Prahy. Doma na Malé Straně se pan Novák opět setká se svými sousedy, avšak domů nemůže, neboť v jeho podkrovním bytě se zabarikádoval nějaký sudetský nacista, který z okna střílí po lidech na ulici a jen náhodou nezasáhl pana Nováka. Lidé přivolají na pomoc rudoarmějce, kteří přijedou na pomoc s tankem T-34. Pan domácí se strachuje, aby mu výstřel z děla nepoškodil jeho dům. Mladý rudoarmějec nejprve po nacistovi střílí ze samopalu Špagin, poté odejde střelce zlikvidovat v osobním souboji. Po chvíli se k úlevě svých kamarádů tankistů vrací zpět, leč ukáže se, že je smrtelně raněn, přímo na ulici v náručí lidí zemře. Hrají: Miloš Nedbal (pan Novák), Leonid Bykov (tankista Rudé armády), František Vnouček (majitel domu), Marie Nademlejnská (sousedka).\n\nPoslední část filmu vypráví o cestě první pražské Křižíkovy tramvaje, která jede jako vůbec první po válce s číslem \"X\" (obnovení provozu). Do tramvaje přistoupí staršina Rudé armády, který před válkou v Kyjevě také jezdil jako řidič tramvaje. Ten poprosí pražské tramvajáky zdali by ho nechali chvilku řídit tuto první pražskou tramvaj. Řidič tramvaje ale nejprve nechce svolit přes to, že jej průvodčí i většina cestujících přemlouvá, aby to udělal. Od stařenky staršina dostane jako dárek pro štěstí cibuli. Řidič tramvaje nakonec ustoupí a řízení tramvaje ukrajinskému vojákovi na chvilku půjčí. Staršina Rudé armády jednu stanici řídí tramvaj a během cesty vzpomíná na své zážitky z bojů ve Velké vlastenecké válce. Staršina vystoupí společně se stařenkou, se kterou pak chvilku rozmlouvá a posléze s ní odchází pryč ... Hrají: František Kreuzmann (řidič tramvaje), Ota Motyčka (průvodčí), Václav Trégl, Karel Effa, Josef Šidlichovský, Jiřina Bohdalová, Bohuslav Kupšovský, Jiřina Bílá, Svatopluk Majer, Lubomír Kostelka, Jiří Vondrovič, Valentin Knor, Mirko Čech (cestující).\n"}
{"id": "906479", "url": "https://cs.wikipedia.org/wiki?curid=906479", "title": "Vojtěch Šimek", "text": "Vojtěch Šimek\n\nVojtěch Šimek ( – ) byl československý hokejista.\n\n"}
{"id": "906483", "url": "https://cs.wikipedia.org/wiki?curid=906483", "title": "Saul Bass", "text": "Saul Bass\n\nSaul Bass (8. května 1920 – 25. dubna 1996) byl americký grafik a držitel mnoha filmových Oskarů, známý především jako hlavní grafik tvorby úvodních a závěrečných titulků mnoha filmů, plakátů k filmům a jejich log.\n\nBěhem své čtyřicetileté kariéry pracoval pro mnoho proslulých hollywoodských filmařů, včetně Alfreda Hitchcocka, Otto Premingera, Billy Wildera, Stanleyho Kubricka a Martina Scorseseho. Kromě jeho nejznámějšího designu závěrečných titulků filmu \"Muž se zlatou paží\" (\"The Man with the Golden Arm\") se stal slavným také díky práci na Hitchcockových filmech – zejména pak \"Na sever severozápadní linkou\" (\"North by Northwest\") a \"Psycho\".\n\nByl také autorem log významných severoamerických firem jako AT&T, Continental Airlines nebo United Airlines, které jeho loga používají dodnes.\n"}
{"id": "906487", "url": "https://cs.wikipedia.org/wiki?curid=906487", "title": "Hraběnka de Charny", "text": "Hraběnka de Charny\n\nHraběnka de Charny (1852-1855), \"La Comtesse de Charny\") je dobrodružný historický román francouzského spisovatele Alexandra Dumase staršího. Jde o čtvrtou závěrečnou část autorova románového cyklu \"Paměti lékařovy\" (Mémoires d'un médecin), ve kterém je zachycena příprava a počáteční průběh Velké francouzské revoluce v letech 1770 až 1793. Na rozdíl od ostatních částí cyklu nespolupracoval na tomto románu Auguste Maquet, protože mezí ním a Dumasem začalo docházet ke sporům.\n\nV tomto románě líčí autor nešťastný osud krále Ludvíka XVI., jeho ženy Marie Antoinetty a jejich přívrženců v letech 1791 až 1793. Poslanec a předseda Národního shromáždění Mirabeau chce královské rodině pomoci, náhle však umírá. Před smrtí pošle královně lístek ze vzkazem „Prchněte“. Král pověří Oliviera de Charny, aby útěk zařídil.\n\nMezi ty, kteří chtějí zničit monarchii, patří i sedlák Billot, který spolupracuje s Cagliostrem, jenž se po Paříži pohybuje v masce janovského bankéře. Billotova dcera Kateřina se však i nadále schází s Isidorem de Charny, prchá s ním do Paříže a má s ním dítě.\nKrálovská rodina prchá z Francie a dostane se až k městečku Varennes, poblíž německých hranic, zde je však její útěk odhalen. Olivier de Charny se svým bratrem Isidorem do posledního dechu brání královskou rodinu při jejím útěku a Isidor je přitom zabit. Král je se svou rodinou odvezen zpět do Paříže a prohlášen za vlastizrádce. Na scéně se objevují republikáni pod vedením Robespierra a Dantona, kteří chtějí zrušit monarchii.\n\nOlivier de Charny se vrací s králem do Paříže a uvědomí si, že již nemiluje královnu, ale svou ženu Andrée. Jede za ní a prosí ji o odpuštění. Chce se také postarat o Kateřinu a jejího syna. Je však v srpnu roku 1792 zabit při útoku rozvášněného davu, podporovaného republikány, na královské sídlo v Tuileriích. Král je s rodinou internován v pařížském Templu.\n\nAndrée se s pomocí Ange Pitoua podaří získat Olivierovo tělo a pohřbí jej do rodinné hrobky. Když je pak s ostatními šlechtici zatčena, Gilbert zařídí, aby nebyla odsouzena. Andrée však již nechce bez manžela žít, zavolá „Ať žije král“ a je davem ubita. Gilbert jí nechá pohřbít vedle Oliviera a pak na radu Cagliostra, který předvídá Hrůzovládu, odjíždí se synem a s Billotem do Ameriky. Ange Pitou si vezme Kateřinu za ženu.\n\nJe vyhlášena republika, Ludvík XVI. je sesazen z trůnu a po procesu 21. ledna roku 1793 veřejně sťat gilotinou na Náměstí Revoluce. Jeho statečnost v posledních chvílích před popravou mu vynesla úctu mnoha současníků. Cagliostrovo dílo zkázy tak bylo dokončeno.\n\n\n\n"}
{"id": "906488", "url": "https://cs.wikipedia.org/wiki?curid=906488", "title": "Seznam cizinců v Avangard Omsk", "text": "Seznam cizinců v Avangard Omsk\n\nToto je seznam cizinců, kteří alespoň jednou nastoupili za hokejový tým Avangard Omsk hrající v KHL. Cizinci jsou myšleni hráči nepocházející ze země, kde klub sídlí. \n"}
{"id": "906490", "url": "https://cs.wikipedia.org/wiki?curid=906490", "title": "Josef Král (lední hokejista)", "text": "Josef Král (lední hokejista)\n\nJosef Král (– ) byl československý hokejista.\n"}
{"id": "906491", "url": "https://cs.wikipedia.org/wiki?curid=906491", "title": "Čistychov", "text": "Čistychov\n\nČistychov, vlastním jménem Daniel Chládek, (* 1981) je slovenský rapper a člen hip-hopových skupin L.U.Z.A. a Názov Stavby. S rapem začal v polovině devadesátých let a v roce 2003 vydal se skupinou Názov Stavby své první studiové album. Svůj debutový sólový počin, který nesl název Né produkt, vydal o rok poději v roce 2004. V současnosti (2013) má na svém kontě tři sólové desky a několik alb vydaných ve spolupráci s domácími i zahraničními interprety.\n\nČistychov pochází z rodiny nižší střední vrstvy a vyrůstal v bratislavské čtvrti Petržalka. K rapu se dostal v roce 1995, kdy pod přezdívkou D-šok založil skupinu Nervový Kolaps. V letech 1995 - 1996 zakládá společně se Slipem a DJ Hajtkovičem skupinu L.U.Z.A. V roce 1999 se setkali s bratislavskou skupinou Drvivá Menšina a společně založili uskupení Názov Stavby. O rok později vydali první vinyl Názov Stavby EP a neoficiální CD LúzaDrviváMenšina. V roce 2003 vydali první oficiální album Reč naša. Čistychov následně nahrál vynilový dvojsingl obsahující úspěšnou skladbu „Hanba ti“. Své první sólové album, které neslo název Né produkt, vydal v roce 2004 a přizval si na něj řadu hostů, mezi nimiž byli například Miky Mora, Orion, Tina, Opak či jeho kolegové z Názvu Stavby. V roce 2005 začal Čistychov spolupracovat s Mišo Bielym a společně s ním a dvěma angličany Duane Flamesem a Christylem zakládá projekt I.Co, se kterým v létě roku 2006 vydal album s názvem International Collabo. O rok později vyšlo debutové album skupiny L.U.Z.A. 3mená 4písmená, na kterém se mezi hostujícími interprety objevili například Mišo Biely, Miky Mora či Kontrafakt. Po čtyřleté pauze vydal Čistychov v roce 2008 své druhé sólové album, které neslo název Posledný doberman a obsahovalo spolupráci s řadou zahraničních interpretů. Své třetí a prozatím poslední album Rap/Evolúcia (P.D.P.) vydal v roce 2011. Mezi hosty se na této desce objevili pouze slovenští interpreti Slipo, DNA, Mišo Biely a kubánští La Conexión a Pellon MC. V roce 2012 navázal na svoji slovensko-kubánskou spolupráci a vydal CD/DVD album Sin Limite, které se nese spíše v žánru latinskoamerické hudby. V roce 2013 vydal se skupinou 4D, jejíž členové jsou rapeři Čistychov a DNA, zpěvák Mišo Biely a producent G-Bod, album Kryštal. Kromě vlastních projektů a koncertů vystupoval též jako předskokan na koncertech Snoop Dogga či Black Eyed Peas.\n\n\n\n"}
{"id": "906492", "url": "https://cs.wikipedia.org/wiki?curid=906492", "title": "Bohumil Steigenhöfer", "text": "Bohumil Steigenhöfer\n\nBohumil Steigenhöfer (1. března 1905, Praha – ) byl československý hokejista.\n"}
{"id": "906496", "url": "https://cs.wikipedia.org/wiki?curid=906496", "title": "Jaroslav Pospíšil (lední hokejista)", "text": "Jaroslav Pospíšil (lední hokejista)\n\nJaroslav Pospíšil ( – ) byl československý hokejista.\n\n"}
{"id": "906501", "url": "https://cs.wikipedia.org/wiki?curid=906501", "title": "Václav Doležal (lední hokejista)", "text": "Václav Doležal (lední hokejista)\n\nVáclav Doležal ( – ) byl československý hokejista.\n"}
{"id": "906502", "url": "https://cs.wikipedia.org/wiki?curid=906502", "title": "František Lorenc (lední hokejista)", "text": "František Lorenc (lední hokejista)\n\nFrantišek Lorenc ( – ) byl československý hokejista.\n"}
{"id": "906503", "url": "https://cs.wikipedia.org/wiki?curid=906503", "title": "Anglický voláč", "text": "Anglický voláč\n\nAnglický voláč, též anglický voláč velký, je plemeno holuba domácího. Jedná se o  výstavní plemeno holubů, které je díky své impozantní postavě a prošlechtěnosti tvarů označován též jako král voláčů.\n\nAnglický voláč je typickým zástupcem vysonohohých voláčů: je to velký holub s útlou, dlouhou a vzpřímenou postavou, velkým voletem a dosti dlouhýma nohama. Cílem chovu je dokonalost tělesných tvarů a harmonické sladění jednotlivých částí těla. Hlava anglického voláče se nijak zvlášť neliší od hlavy holuba skalního, jen čelo je mírně vyšší. Oči jsou oranžové, v bílém peří vikvové. Krk je velmi dlouhý a tvoří podklad pro velké, kulovité a ve své dolní části dobře podvázané vole. Hruď je štíhlá, záda úzká a dlouhá, křídla jsou dlouhá, sevřená a nad ocasem překřížená. Nohy jsou dlouhé, vyrůstají jakoby z jednoho místa a jsou rozbíhavé, běháky jsou jemné, opeřené, ale rousky jsou spíše řidší a kratší, supí pera zcela chybí. Délka těla velkého anglického voláče je až 48 cm. Co se vzhledu týče je stejný anglický voláč zakrslý, který je však o třetinu menší a patří proto mezi malé vysokonohé voláče, společně s voláčem brněnským. Podobné plemeno je francouzský voláč, který nemá opeřené běháky a prsty.\n\nNa barvu opeření se neklade až takový důraz. Anglický voláč se chová v bílé barvě, ostatní barevné rázy mají tzv. anglickou kresbu: na barevném voleti je bilý půlměsíc, který končí asi 2 cm od očí, bílé jsou i ruční letky, rozety tvořené bílými peříčky na ramínkách a spodní část těla od poloviny hrudní kosti k ocasu. Ocas je barevný, u červených a žlutých holubů světlý.\n\nChov anglických voláčů je poměrně náročný, lepších výsledků je dosahováno při použití chůvek.\n\n\n"}
{"id": "906504", "url": "https://cs.wikipedia.org/wiki?curid=906504", "title": "Kanton Argentan-Est", "text": "Kanton Argentan-Est\n\nKanton Argentan-Est ( ) byl francouzský kanton v departementu Orne v regionu Dolní Normandie. Tvořilo ho šest obcí. Zrušen byl po reformě kantonů 2014.\n\n"}
{"id": "906505", "url": "https://cs.wikipedia.org/wiki?curid=906505", "title": "Levitace (paranormální)", "text": "Levitace (paranormální)\n\nLevitace ( = lehkost) je vznášení se ve vzduchu bez jakýchkoli mechanických prostředků. Někdy mají létat osoby, jindy jen předměty, např. stolky, židle, hudební nástroje, např. při spiritistických seancích. Zprávy o levitaci jsou starého data, dovedli to údajně někteří křesťanští svatí, předváděla to i některá média, údajně mohou levitovat i indičtí fakíři. Podle parapsychologie je to fenomén, uskutečňovaný pomocí energie psí, přesněji pomocí předpokládaných psychokinetických sil.\n\nPodobně jako „levitují“ osoby na představeních eskamotérů se údajně ve vzduchu vznášejí i členové některých sekt, např. sekty Transcendentální meditace Inda Mahariši Maheš Yogiho, podle nějž má mít levitace léčivé účinky. (Ve skutečnosti se jedná o poskakování na průžné podložce v sedu se skříženýma nohama; s levitací nemá tento pohyb nic společného.)Sekta zřizuje v některých místnostech svých zámků „letištní plochy“, kde klienti sedí se zkříženýma nohama, údajně levitují a prostřednictvím této „levitace“ dosáhnou vyléčení svých nemocí. Sekta dokonce inzeruje kurzy k nácviku levitace za 3000 dolarů. Našly se desítky osob, které se přiznaly, že kurz bezvýsledně absolvovaly.\n\nEskamotéři skutečně dovedou předvádět „levitaci“, mystifikaci umožněnou různými, často utajovanými triky. Naproti tomu v případě sekt jde zpravidla jen o propagační výroky, jejich levitaci nikdy nikdo neověřil a také nikdy neověří, protože z fyzikálních důvodů je něco takového v podmínkách zemské gravitace nemožné. A to, co jako levitaci označují stoupenci sekty M. M. Yogiho, je pouhé poskakování do výše několika cm na pérových matracích. Možnost levitace lze vyloučit i proto, že existence mimosmyslových, psychokinetických schopností, podobně jako energie psí, která by tyto fenomény umožňovala, nebyla nikdy prokázána a nic pro její existenci nesvědčí. Levitovat samozřejmě mohou osoby ve stavu beztíže, a pocit levitace, létání nebo plavání ve vzduchu se často dostavuje při usínání nebo naopak při ranním probouzení. Snad proto někteří lidé uvěřili, že je možnost levitace reálná.\n"}
{"id": "906506", "url": "https://cs.wikipedia.org/wiki?curid=906506", "title": "Kanton Argentan-Ouest", "text": "Kanton Argentan-Ouest\n\nKanton Argentan-Ouest ( ) byl francouzský kanton v departementu Orne v regionu Dolní Normandie. Tvořilo ho šest obcí. Zrušen byl po reformě kantonů 2014.\n\n"}
{"id": "906508", "url": "https://cs.wikipedia.org/wiki?curid=906508", "title": "Kanton Flers-Nord", "text": "Kanton Flers-Nord\n\nKanton Flers-Nord ( ) byl francouzský kanton v departementu Orne v regionu Dolní Normandie. Tvořilo ho sedm obcí. Zrušen byl po reformě kantonů 2014.\n\n"}
{"id": "906509", "url": "https://cs.wikipedia.org/wiki?curid=906509", "title": "Karel Kotrba (lední hokejista)", "text": "Karel Kotrba (lední hokejista)\n\nKarel Kotrba ( – ) byl československý hokejista.\n"}
{"id": "906511", "url": "https://cs.wikipedia.org/wiki?curid=906511", "title": "Kanton Flers-Sud", "text": "Kanton Flers-Sud\n\nKanton Flers-Sud ( ) byl francouzský kanton v departementu Orne v regionu Dolní Normandie. Tvořilo ho osm obcí. Zrušen byl po reformě kantonů 2014.\n\n"}
{"id": "906513", "url": "https://cs.wikipedia.org/wiki?curid=906513", "title": "Kanton Gacé", "text": "Kanton Gacé\n\nKanton Gacé ( ) byl francouzský kanton v departementu Orne v regionu Dolní Normandie. Tvořilo ho 14 obcí. Zrušen byl po reformě kantonů 2014.\n\n"}
{"id": "906514", "url": "https://cs.wikipedia.org/wiki?curid=906514", "title": "Václav Pondělíček", "text": "Václav Pondělíček\n\nVáclav Pondělíček (20. května 1888, Praha – 1982) byl československý hokejový brankář. V sezóně 1913 – 1914 hrál v klubu SK Slavia Praha. V roce 1914 se zúčastnil Mistrovství Evropy v Berlíně, které česká reprezentace vyhrála. Václav Pondělíček nastoupil 25. února v prvním zápase proti Belgii, který skončil českým vítězstvím 9:1. Byl to jeho první a zároveň poslední zápas v reprezentaci. \n\nV roce 2014 se objevil na sběratelské hokejové kartě v sérii věnované gólmanům.\n"}
{"id": "906515", "url": "https://cs.wikipedia.org/wiki?curid=906515", "title": "Anglický voláč zakrslý", "text": "Anglický voláč zakrslý\n\nAnglický voláč zakrslý je plemeno holuba domácího, vzhledově prakticky stejné jako anglický voláč, ale je asi o jednu třetinu menší. \n\nAnglický voláč zakrslý je zmenšeninou anglického voláče velkého: jeho hlava odpovídá proporcemi hlavě holuba skalního, jen čelo je poněkud vyšší. Oči jsou oranžové, v bílém peří vikvové. a tvoří podklad pro velké, kulovité a ve své dolní části dobře podvázané vole. Hruď je štíhlá, záda úzká a dlouhá, křídla jsou dlouhá, sevřená a nad ocasem překřížená. Nohy jsou dlouhé, vyrůstají jakoby z jednoho místa a jsou rozbíhavé, běháky jsou jemné, opeřené, ale rousky jsou spíše řidší a kratší, supí pera zcela chybí. Je jen o málo větší než podobný brněnský voláč. V porovnáním s ním je štíhlejší, jeho končetiny se při těle sbíhají a má opeřené běháky a prsty, brněnský voláč má běháky neopeřené a rovnoběžné. \n\nNa barvu opeření se v chovu anglických voláčů zakrslých neklade až takový důraz, důležitá je harmonie tělesných tvarů. Anglický voláč zakrslý se chová v bílé barvě, ostatní barevné rázy mají tzv. anglickou kresbu: na barevném voleti je bilý půlměsíc, který končí asi 2 cm od očí, bílé jsou i ruční letky, rozety tvořené bílými peříčky na ramínkách a spodní část těla od poloviny hrudní kosti k ocasu. Ocas je barevný, u červených a žlutých holubů světlý.\n\n\n"}
{"id": "906517", "url": "https://cs.wikipedia.org/wiki?curid=906517", "title": "Králův vrch (Ralská pahorkatina)", "text": "Králův vrch (Ralská pahorkatina)\n\nKrálův vrch (315 m n. m.), též Královský kámen, je návrší v okrese Česká Lípa Libereckého kraje, ležící asi 2 km východně od města Doksy na příslušném katastrálním území. Nejznámější útvar z celého návrší je skalní blok zvaný Králův stolec (306 m n. m.).\n\nZ několika míst na pískovcových blocích se nad stromy otevírají částečné výhledy na okolní krajinu.\n\nNejmohutnější z několika skalních pískovcových bloků na tomto návrší se nazývá \"Králův stolec\". Na Králově stolci podle pověsti odpočíval roku 1360 král Karel IV. (odtud název bloku i celého návrší) a kochal se pohledem na jím založený \"Velký rybník\" (Máchovo jezero). Dnes je již výhled přímo ze skalního bloku zarostlý, ale v okolí bloku jsou mezi stromy omezené výhledy na blízké vrchy Velká a Malá Buková, Mlýnský vrch a Pecopala.\n\nVrch náleží do celku Ralská pahorkatina, podcelku Dokeská pahorkatina, okrsku Bezdězská vrchovina a podokrsku Slatinská pahorkatina.\n\nKe Královu stolci vede odbočka ze žluté turistické trasy (Doksy – Břehyně) a naučné stezky Swamp. Automobil je možno zanechat v Doksech, Břehyni či u silnice tato sídla spojující.\n"}
{"id": "906520", "url": "https://cs.wikipedia.org/wiki?curid=906520", "title": "Josef Páral", "text": "Josef Páral\n\nJosef Páral (18. září 1893, Praha – ) byl český hokejista. Působil v klubu SK Slavia Praha, hrál na pozici útočníka. V roce 1914 reprezentoval na mistrovství Evropy v německém Berlíně, které české mužstvo vyhrálo. Josef Páral nastoupil v obou zápasech. Reprezentační premiéru si odbyl 25. února proti Belgii a český tým vyhrál 9:1, další zápas odehrál 27. února proti Německu a gólem přispěl k vítězství 2:0 a k zisku evropského titulu. Po turnaji se už v reprezentaci neobjevil. V roce 1919 se Slavií vyhrál Mistrovství Československého hokejového svazu.\n\n\n"}
{"id": "906522", "url": "https://cs.wikipedia.org/wiki?curid=906522", "title": "František Rublič", "text": "František Rublič\n\nFrantišek Rublič (28. listopadu 1893, Hořice – ) byl československý hokejista a politik. Hrál v klubech Česká sportovní společnost a Slavia Praha, nastupoval na pozici obránce. V roce 1913 se poprvé dostal do reprezentace a zúčastnil se mistrovství Evropy v německém Mnichově. Na mistrovství nastoupil 25. ledna do úvodního zápasu proti Belgii, který skončil výsledkem 4:4. Český tým skončil na konečném druhém místě. O rok později byl opět v kádru českých hokejistů pro mistrovství Evropy konaném v německém Berlíně. Na turnaji nastoupil do obou českých zápasů. Přičemž do úvodního zápasu proti Belgii, který Češi vyhráli 9:1 nastoupil s horečkou. Šampionát český tým suverénně vyhrál a stal se mistrem Evropy.\nNa turnaji také odehrál svoje poslední reprezentační utkání 27. února proti Německu, ve kterém český tým zvítězil v poměru 2:0. Jeho bratr Josef Rublič byl rovněž úspěšným hokejovým reprezentantem.\n\nPozději se František Rublič stal okresním hejtmanem v Hradci Králové.\n"}
{"id": "906523", "url": "https://cs.wikipedia.org/wiki?curid=906523", "title": "Thistle (Utah)", "text": "Thistle (Utah)\n\nThistle je zaniklá vesnice v okrese Utah County v Utahu ve Spojených státech amerických, ležící v nadmořské výšce 1 537 m n. m. přibližně 105 kilometrů jihovýchodně od Salt Lake City. Vesnice byla založena roku 1878 a zanikla v roce 1983.\n"}
{"id": "906524", "url": "https://cs.wikipedia.org/wiki?curid=906524", "title": "Josef Rublič", "text": "Josef Rublič\n\nJosef Rublič (4. srpna 1891, Hořice – ) byl český hokejista. Hrál v klubu Česká sportovní společnost a nastupoval na pozici útočníka. V roce 1911 se s českou reprezentací zúčastnil mistrovství Evropy v německém Berlíně, které český tým vyhrál. Josef Rublič nastoupil v zápase hraném 17. února odpoledne proti Belgii, ve kterém český výběr zvítězil v poměru 3:0. Byl i členem reprezentačního kádru na domácím šampionátu, který se uskutečnil v Praze o rok později. Na tomto turnaji byl ale pouze náhradníkem a do hry nezasáhl. Jeho bratr František Rublič byl rovněž úspěšným hokejovým reprezentantem. \n\n"}
{"id": "906525", "url": "https://cs.wikipedia.org/wiki?curid=906525", "title": "Mikrosystém (akupunktura)", "text": "Mikrosystém (akupunktura)\n\nMikrosystém (též replika, homunkulus nebo displej) je v akupunktuře projekce celého těla ve zmenšeném měřítku na různá místa povrchu těla. Podle některých autorů dokonce včetně meridiánů a akupunkturních aktivních bodů. Jehlovým zásahem do tělových bodů je potom možné léčit příslušné orgány a jejich choroby, analogicky celotělové akupunktuře. Jako první byl „objeven“ takový systém na povrchu ušního boltce v podobě malého člověka, homunkula, promítajícího se na boltec obráceně a v embryonálním držení (v aurikuloterapii). Podobné mikrosystémy byly popsány na dlani, chodidle (v reflexologii), obličeji, lebeční části hlavy, v ústech, na nosním hřbetu, na genitálu a dokonce i jednotlivé zuby mají mít přesné vztahy k jednotlivým vnitřním orgánům (v elektroakupunktuře dle Volla). Vpichem do aktivního bodu se mají povzbudit obranné síly organismu, normalizovat vnitřní prostředí a tím se má vyléčit choroba příslušného orgánu. Podle čínských indikačních seznamů lze zásahem na mikrosystému vyléčit choroby všech orgánových systémů, infekční choroby včetně malárie a tuberkulózy, furunklu, růže, zánětu slepého střeva atd., podle některých akupunkturistů dokonce i nádorová onemocnění.\n\nPředstava o mikrosystémech nemá žádné opodstatnění. Nebyl podán žádný důkaz existence takových projekcí a ani experimentálně se nezdařilo jejich existenci prokázat. Dalším argumentem proti jejich existenci je to, že snad každý z akupunkturistů a léčitelů má zcela jinou představu o lokalizaci a rozměrech mikrosystémů, jak je patrno z jejich knižních publikací. Z biologického hlediska není pro existenci mikrosystémů žádný důvod, z embryologického hlediska nelze jejich vznik vysvětlit a z evolučního hlediska se nemohly vyvinout, protože neslouží žádnému účelu. Mikrosystémy, displeje zakreslované na povrchu těla jsou jen fantazií autora nebo kreslíře. Udávaná velikost bodů 0,2 mm vylučuje, aby se mohl bod jehlou s jistotou zasáhnout. Event. léčebný efekt, většinou jen zmírnění bolesti, lze vysvětlit, podobně jako při celotělové akupunktuře, placebovým efektem a reflexním působením. \n"}
{"id": "906527", "url": "https://cs.wikipedia.org/wiki?curid=906527", "title": "Jaroslav Jarkovský", "text": "Jaroslav Jarkovský\n\nJaroslav Jarkovský (8. července 1881, Rychnov nad Kněžnou – 18. listopadu 1948) byl český hokejista, jeden z hokejových průkopníků v Čechách.\nHrál v klubu SK Slavia Praha. V roce 1909 byl účastníkem prvního mezinárodního hokejového turnaje ve francouzském Chamonix. Na turnaji nastoupil ve všech čtyřech utkáních, které český tým odehrál. V zápase proti Švýcarům 24. ledna vstřelil svůj jediný gól na turnaji. V letech 1911 – 1913 úspěšně reprezentoval na mistrovstvích Evropy. Na svém prvním mistrovství Evropy v roce 1911 vstřelil hned v prvním utkání proti Švýcarsku pět gólů a pomohl tak k výhře 13:0. V zápase proti Německu dal dva góly a v posledním střetnutí dal rovněž dva góly i Belgii. Podařilo se mu tak skórovat ve všech utkáních na turnaji a pomohl týmu k zisku prvního titulu na ME. O rok později vstřelil na mistrovství Evropy hattrick hned v prvním zápase proti Rakousku, v dalším zápase proti Německu se neprosadil. Přesto česká reprezentace turnaj vyhrála, později byly ale výsledky po německých protestech anulovány. Na Mistrovství Evropy v ledním hokeji 1913 obsadila česká reprezentace druhé místo. Jarkovský vstřelil dva góly v zápase proti Rakousku.\n\nCelkově odehrál v reprezentačním dresu v období od 23. ledna 1909 – 27. ledna 1913 dvanáct utkání, ve kterých vstřelil 16 branek. V některých zápasech zastával i roli kapitána týmu. Po vypuknutí války narukoval a v průběhu obdržel medaili za statečnost. Po skončení války už hokejovou kariéru neobnovil.\n\n"}
{"id": "906529", "url": "https://cs.wikipedia.org/wiki?curid=906529", "title": "Kanton Néronde", "text": "Kanton Néronde\n\nKanton Néronde ( ) je francouzský kanton v departementu Loire v regionu Rhône-Alpes. Tvoří ho 10 obcí.\n\n"}
{"id": "906532", "url": "https://cs.wikipedia.org/wiki?curid=906532", "title": "Kanton La Pacaudière", "text": "Kanton La Pacaudière\n\nKanton La Pacaudière ( ) je francouzský kanton v departementu Loire v regionu Rhône-Alpes. Tvoří ho 9 obcí.\n\n"}
{"id": "906533", "url": "https://cs.wikipedia.org/wiki?curid=906533", "title": "Kanton Perreux", "text": "Kanton Perreux\n\nKanton Perreux ( ) je francouzský kanton v departementu Loire v regionu Rhône-Alpes. Tvoří ho 9 obcí.\n\n"}
{"id": "906535", "url": "https://cs.wikipedia.org/wiki?curid=906535", "title": "Arakič", "text": "Arakič\n\nArakič (Abcházsky: Аракьаҽы) je vesnice v Abcházii v okresu Očamčyra. Nachází se severozápadně od okresního města Očamčyra. Ve vesnici žije 873 obyvatel, z nichž 93,8 % jsou Arméni. V rámci Abcházie má status obecního centra.\nNa severu obec hraničí s obcí Atara, na východě s obcí Kyndyg, na jihu a západě s obcí Adzjubža.\nVe vesnici žilo v roce 2011 873 obyvatel, z nichž 93,8 % jsou Arméni, 2,2 % Abcházci a 2,1 % Rusové. První dochované sčítání lidu zde proběhlo až v roce 1926, při kterém zde žilo 620 obyvatel a většina byli Arméni (rok 1926 byl až po křesťanské kolonizaci Abcházie a lze předpokládat, že před ní (před osmdesátými a devadesátými lety lety 19 stol.) zde žila většina Abcházců). V roce 1959 zde žilo 1 471 obyvatel, v roce 1989 zde žilo už jen 2 172 obyvatel. Během války v letech 1992 - 1993 byla vesnice obsazená gruzínským vojskem, které zde provádělo čistky, takže do roku 2011 zde zbylo jen 873 obyvatel.\nArakič se historicky dělí na dvě části:\n"}
{"id": "906537", "url": "https://cs.wikipedia.org/wiki?curid=906537", "title": "Kanton Roanne-Nord", "text": "Kanton Roanne-Nord\n\nKanton Roanne-Nord ( ) je francouzský kanton v departementu Loire v regionu Rhône-Alpes. Tvoří ho 4 obce.\n\n"}
{"id": "906539", "url": "https://cs.wikipedia.org/wiki?curid=906539", "title": "Kanton Roanne-Sud", "text": "Kanton Roanne-Sud\n\nKanton Roanne-Sud ( ) je francouzský kanton v departementu Loire v regionu Rhône-Alpes. Tvoří ho 9 obcí.\n\n"}
{"id": "906540", "url": "https://cs.wikipedia.org/wiki?curid=906540", "title": "ICONCLASS", "text": "ICONCLASS\n\nICONCLASS je klasifikační systém, který slouží k systematickému třídění objektů, lidí, abstraktních pojmů a událostí, které jsou vyobrazeny na obrazech, fotografiích, ilustracích nebo jiných vizuálních dokumentech. Název vznikl složením dvou slov „Iconography“ a „Classification“ – ikonografie a klasifikace. Třídění je založeno na desetinném principu a používá alfanumerickou notaci. V praxi našlo uplatnění především v muzeích, galeriích a v dalších podobných institucích, kde přirozeně slouží pro popis a klasifikaci obrazů, fotografií a dalších obrazových médií. Podstatou třídění je dávání do vztahů obrazy, které obsahují stejné objekty – tedy princip odkazování mezi jednotlivými dokumenty. Je možné tímto způsobem popisovat a vyhledávat jak celé obrazy, tak jednotlivé jejich prvky.\n\nTřídění ICONCLASS tvoří tři komponenty:\n\nMyšlenkovým zakladatelem třídění byl Henri van de Waal (1910–1972), profesor umění na nizozemské univerzitě v Leidenu, který se počátkem 50. let začal věnovat ikonografické klasifikaci, která později získala název ICONCLASS. První verze vznikla už v roce 1958. Jednotlivé svazky úplného vydání byly publikovány postupně mezi léty 1973 a 1985, tedy až po van de Waalově smrti. V rozvoji třídění dále pokračovali jeho žáci. V roce 1990 začala Utrechtská univerzita vydávat počítačové verze třídění. První online vyhledávač byl spuštěn v roce 2004 pod názvem Iconclass Libertas Browser, v roce 2009 ho nahradil systém Iconclass 2100 Browser. V současné době se stará o údržbu klasifikace Nizozemský institut dějin umění (Rijksbureau voor Kunsthistorische Documentatie), který v roce 2006 nahradil původního majitele Královskou nizozemskou akademii věd a umění (Koninklijke Nederlandse akademie van wetenschappen), která se o třídění starala od roku 2001.\n\nICONCLASS je hierarchický klasifikační systém podobný tezauru, tvořený alfanumerickou notací a slovním vyjádřením, které specifikuje jednotlivé třídy. ICONCLASS tak tvoří ucelený systém, který slouží pro zařazování vizuálních dokumentů do předem připravené klasifikace. Pomocí ICONCLASS je možné dokumenty systematicky popisovat, zařazovat do kategorií a následně zpětně podle těchto kategorií vyhledávat. \nKlasifikační systém ICONCLASS byl původně vydán v tištěné verzi obsahující 17 svazků. Každá třída obsahovala jednotlivé podřazené podtřídy a slovní vysvětlení. V současné době se tištěné verze, ani verze na CD nevydávají (v tištěné podobě nyní vycházejí pouze doplněné třídníky), třídění je dostupné zdarma online přes systém Iconclass 2100 Browser. Vyhledávat je možné dvěma způsoby – browsingem (procházením) a vyhledávání podle klíčového slova. Klíčová slova doplněná o vysvětlivky jsou v současné době dostupná ve čtyřech jazykových verzích: v anglické, německé, francouzské a italské. Kromě toho existuje částečný překlad do finštiny a norštiny a připravuje se verze v čínštině a holandštině.\n\nZákladem klasifikačního systému je deset hlavních obecných kategorií (tříd), které jsou označeny číslicemi 0-9. Hlavní kategorie se dále hierarchicky dělí do konkrétnějších kategorií. Základem je tří úrovňová hierarchie, první dvě úrovně (hlavní kategorie a kategorie o úroveň níže) jsou označeny číslicemi. Hlavní kategorie jsou na druhém nižším stupni děleny na devět nižších úrovní (číslice 1-9). Třetí úrovně jsou označeny velkými písmeny – nabízí tedy dělení na maximálně 25 nižších úrovní (písmeno J je vynecháno). Tato tříúrovňová hierarchická struktura tvoří 450 základních kategorií, které je dále možné konkretizovat pomocí dalšího rozdělování značeného číselnou notací. V původní tištěné verzi se v notaci pro přehlednost uváděla oboustranná mezera u písmene a mezera po každých dvou číslicích, v elektronické verzi však mezery již uvedeny nejsou.\n\nHlavní třídy:\n\nRozšíření hlavní třídy je možné vidět na následujícím příkladu.\n\nDo kategorie s notací 11G21 je tedy možné zařadit například obraz Leonaert Bramera Koncert andělů. \nTřída 0 se v původní verzi nenacházela, byla přidána až v roce 1996 na popud uživatelů.\n\nICONCLASS, stejně jako například Mezinárodní desetinné třídění, nabízí užití pomocných znaků pro zpřesnění termínu.\nJako pomocné znaky se používají závorky, pomocné termíny, zdvojená písmena a strukturální číslice. Kromě těchto znaků je možné použít například i dvojtečku, která stejně jako MDT dává dva termíny spolu do vztahu.\n\nText v závorce umístěný za notací umožňuje oprostit se od hierarchické struktury a použít konkrétní pojmenování objektu. Například třídník 25G41, který označuje květiny, můžeme rozšířit o přesný název – 25G41(LILY).\n\nPomocné termíny jsou definovány ve speciálním seznamu a vždy se vztahují k určité oblasti třídění. Tvoří jej řetězec číslic nebo číslic a slov a slovní vyjádření znaku. Pomocné znaky jsou uvedeny za znamínkem plus, jsou umístěny v kulaté závorce a uvádí se na konci celého třídníku.<br>\nNapř. pro třídu 43C, která ukrývá tematiku sportů, her a jiných fyzických aktivit, jsou definované pomocné znaky 1-9. Pomocný znak pod číslicí 6 reprezentuje venkovní aktivity. Notací 43C(+6) tedy můžou být označeny obrazy, které vyobrazují venkovní sporty.\n\nPomocné termíny můžou být více či méně podrobné, podrobnější tvoří tzv. „queue of keys“ neboli řadu pomocných termínů.\n\nV některých případech je možné zdvojit písmeno, které se v notaci nachází na třetím místě a mírně tím upravit význam – někdy se změní kontext, jindy je možné obrátit význam. Zdvojení není možné u všech termínů, pouze u některých.\nNapříklad třída 11H slouží pro označení svatých, třída 11HH pro označení světic.\n\nPro třídění ICONCLASS vznikly také strukturální číslice jako vodítko ke strukturalizaci společných informací o skupinách podobných postav (např. řečtí bohové, historické postavy, svatí, apod.)\n\nStejně jako pomocné termíny i strukturální číslice lze využít jen pro některé kategorie třídění. Slouží především k propojování příbuzných termínů z různých kategorií. Na rozdíl o pomocných termínů nejsou strukturální číslice uváděny v závorkách, ale jsou přímo součástí notace. V konečné notaci tedy není nijak patrné, že se jedná o pomocný znak. Portál ICONCLASS uvádí příklad třídníku 92B32 \"love-affairs of Apollo\", kde číslice 2 (pomocný znak) na konci třídníku reprezentuje milostné aféry a znak 92B3 boha Apollóna.\n\nICONCLASS je nejrozšířenější ikonografické třídění, populární je především v Evropě a Spojených státech. I přes jeho rozšíření však třídění sklízí i negativní kritiku. Je mu vyčítáno například to, že není vhodné pro zachycení běžných objektů (stoly, domy, apod.). ICONCLASS je nicméně považovaný za ne zcela ideální především kvůli jeho zaměření na západní kulturu a křesťanství, jak je tomu například i u Deweyho desetinného třídění. Jako nedostatek je také považována obtížnost zařadit moderní abstraktní díla, jelikož je třídění zaměřené primárně na umění západní civilizace vytvořené do 18. století. Z tohoto důvodu byla i později přidána třída 0 (abstraktní umění). Vyčítána je i časová náročnost používání, kdy údajně popsání jednoho obrazu zabere i 30 minut.\n\n\nVzhledem k tematickému zaměření tříd došlo k rozšíření především v Evropě a Severní Americe. Některé instituce, které používají ICONCLASS jsou uvedeny v následujícím seznamu:\n\nFinsko\nFrancie\nKanada\nNizozemsko\n\nNěmecko\nPortugalsko\nSpojené státy\nVelká Británie\n\n"}
{"id": "906543", "url": "https://cs.wikipedia.org/wiki?curid=906543", "title": "Kanton Saint-Germain-Laval", "text": "Kanton Saint-Germain-Laval\n\nKanton Saint-Germain-Laval ( ) je francouzský kanton v departementu Loire v regionu Rhône-Alpes. Tvoří ho 14 obcí.\n\n"}
{"id": "906544", "url": "https://cs.wikipedia.org/wiki?curid=906544", "title": "Kanton Vimoutiers", "text": "Kanton Vimoutiers\n\nKanton Vimoutiers ( ) je francouzský kanton v departementu Orne v regionu Normandie. Při reorganizaci správního členění reformě kantonů v roce 2014 byl utvořen z 33 obcí, do té doby sestával z 19 obcí. V květnu 2016 sestával z 32 obcí (vzhledem k procesu slučování některých obcí).\n"}
{"id": "906547", "url": "https://cs.wikipedia.org/wiki?curid=906547", "title": "Kanton La Ferté-Frênel", "text": "Kanton La Ferté-Frênel\n\nKanton La Ferté-Frênel ( ) byl francouzský kanton v departementu Orne v regionu Dolní Normandie. Tvořilo ho 14 obcí. Zrušen byl po reformě kantonů 2014.\n\n"}
{"id": "906549", "url": "https://cs.wikipedia.org/wiki?curid=906549", "title": "Kanton Le Merlerault", "text": "Kanton Le Merlerault\n\nKanton Le Merlerault ( ) byl francouzský kanton v departementu Orne v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "906550", "url": "https://cs.wikipedia.org/wiki?curid=906550", "title": "Kanton Messei", "text": "Kanton Messei\n\nKanton Messei ( ) byl francouzský kanton v departementu Orne v regionu Dolní Normandie. Tvořilo ho 10 obcí. Zrušen byl po reformě kantonů 2014.\n\n"}
{"id": "906552", "url": "https://cs.wikipedia.org/wiki?curid=906552", "title": "Kanton Saint-Haon-le-Châtel", "text": "Kanton Saint-Haon-le-Châtel\n\nKanton Saint-Haon-le-Châtel ( ) je francouzský kanton v departementu Loire v regionu Rhône-Alpes. Tvoří ho 12 obcí.\n\n"}
{"id": "906553", "url": "https://cs.wikipedia.org/wiki?curid=906553", "title": "Josef Winkler (duchovní)", "text": "Josef Winkler (duchovní)\n\nJosef Winkler (1826 Vsetín – 22. října 1903 Arriach) byl rakouský evangelický duchovní a církevní hodnostář.\n\nNarodil se ve Vsetíně. Studoval v Těšíně, Prešpurku a ve Vídni. Od roku 1849 působil jako vikář – nejprve ve Vsetíně a od roku 1850 v Holčovicích. V letech 1853–1859 půsbil jako farář v obci Feffernitz a od roku 1859 do své smrti v obci Arriach.\n\nV letech 1895–1903 zastával úřad superintendenta Vídeňské superintendence augsburského vyznání.\n\n\n"}
{"id": "906554", "url": "https://cs.wikipedia.org/wiki?curid=906554", "title": "Kanton Mortrée", "text": "Kanton Mortrée\n\nKanton Mortrée ( ) byl francouzský kanton v departementu Orne v regionu Dolní Normandie. Tvořilo ho 13 obcí. Zrušen byl po reformě kantonů 2014.\n\n"}
{"id": "906556", "url": "https://cs.wikipedia.org/wiki?curid=906556", "title": "Kanton Trun", "text": "Kanton Trun\n\nKanton Trun ( ) byl francouzský kanton v departementu Orne v regionu Dolní Normandie. Tvořilo ho 22 obcí. Zrušen byl po reformě kantonů 2014.\n\n"}
{"id": "906558", "url": "https://cs.wikipedia.org/wiki?curid=906558", "title": "Kanton Tinchebray", "text": "Kanton Tinchebray\n\nKanton Tinchebray ( ) byl francouzský kanton v departementu Orne v regionu Dolní Normandie. Tvořilo ho 15 obcí. Zrušen byl po reformě kantonů 2014.\n\n"}
{"id": "906560", "url": "https://cs.wikipedia.org/wiki?curid=906560", "title": "Kanton Putanges-Pont-Écrepin", "text": "Kanton Putanges-Pont-Écrepin\n\nKanton Putanges-Pont-Écrepin ( ) byl francouzský kanton v departementu Orne v regionu Dolní Normandie. Tvořilo ho 21 obcí. Zrušen byl po reformě kantonů 2014.\n\n"}
{"id": "906563", "url": "https://cs.wikipedia.org/wiki?curid=906563", "title": "Kanton Juvigny-sous-Andaine", "text": "Kanton Juvigny-sous-Andaine\n\nKanton Juvigny-sous-Andaine ( ) byl francouzský kanton v departementu Orne v regionu Dolní Normandie. Tvořilo ho 13 obcí. Zrušen byl po reformě kantonů 2014.\n\n"}
{"id": "906566", "url": "https://cs.wikipedia.org/wiki?curid=906566", "title": "Kanton La Ferté-Macé", "text": "Kanton La Ferté-Macé\n\nKanton La Ferté-Macé ( ) je francouzský kanton v departementu Orne v regionu Normandie. Při reorganizaci správního členění reformě kantonů v roce 2014 byl utvořen z 15 obcí, do té doby sestával z 9 obcí. V květnu 2016 sestával z 13 obcí (vzhledem k procesu slučování některých obcí).\n\n"}
{"id": "906568", "url": "https://cs.wikipedia.org/wiki?curid=906568", "title": "Kanton Le Mêle-sur-Sarthe", "text": "Kanton Le Mêle-sur-Sarthe\n\nKanton Le Mêle-sur-Sarthe ( ) byl francouzský kanton v departementu Orne v regionu Dolní Normandie. Tvořilo ho 15 obcí. Zrušen byl po reformě kantonů 2014.\n\n"}
{"id": "906569", "url": "https://cs.wikipedia.org/wiki?curid=906569", "title": "Kanton Passais", "text": "Kanton Passais\n\nKanton Passais ( ) byl francouzský kanton v departementu Orne v regionu Dolní Normandie. Tvořilo ho osm obcí. Zrušen byl po reformě kantonů 2014.\n\n"}
{"id": "906571", "url": "https://cs.wikipedia.org/wiki?curid=906571", "title": "Kanton Sées", "text": "Kanton Sées\n\nKanton Sées ( ) je francouzský kanton v departementu Orne v regionu Normandie. Tvoří ho 13 obcí. Při reorganizaci správního členění reformě kantonů v roce 2014 byl utvořen z 24 obcí, do té doby sestával z 13 obcí. V květnu 2016 sestával z 22 obcí (vzhledem k procesu slučování některých obcí).\n"}
{"id": "906572", "url": "https://cs.wikipedia.org/wiki?curid=906572", "title": "Kanton Domfront", "text": "Kanton Domfront\n\nKanton Domfront ( ) byl francouzský kanton v departementu Orne v regionu Normandie. Při reorganizaci správního členění reformě kantonů v roce 2014 byl utvořen z 22 obcí, do té doby sestával z 11 obcí. V květnu 2016 sestával z 13 obcí (vzhledem k procesu slučování některých obcí).\n"}
{"id": "906573", "url": "https://cs.wikipedia.org/wiki?curid=906573", "title": "Kanton Courtomer", "text": "Kanton Courtomer\n\nKanton Courtomer ( ) byl francouzský kanton v departementu Orne v regionu Dolní Normandie. Tvořilo ho 16 obcí. Zrušen byl po reformě kantonů 2014.\n\n"}
{"id": "906574", "url": "https://cs.wikipedia.org/wiki?curid=906574", "title": "Kanton Carrouges", "text": "Kanton Carrouges\n\nKanton Carrouges ( ) byl francouzský kanton v departementu Orne v regionu Dolní Normandie. Tvořilo ho 24 obcí. Zrušen byl po reformě kantonů 2014.\n\n"}
{"id": "906576", "url": "https://cs.wikipedia.org/wiki?curid=906576", "title": "Kanton Bourg-Argental", "text": "Kanton Bourg-Argental\n\nKanton Bourg-Argental ( ) je francouzský kanton v departementu Loire v regionu Rhône-Alpes. Tvoří ho 8 obcí.\n\n"}
{"id": "906581", "url": "https://cs.wikipedia.org/wiki?curid=906581", "title": "Kanton Le Chambon-Feugerolles", "text": "Kanton Le Chambon-Feugerolles\n\nKanton Le Chambon-Feugerolles ( ) je francouzský kanton v departementu Loire v regionu Rhône-Alpes. Tvoří ho 2 obce.\n\n"}
{"id": "906584", "url": "https://cs.wikipedia.org/wiki?curid=906584", "title": "Bára Kolářová", "text": "Bára Kolářová\n\nBarbora Vida, rozená jako Barbora Kolářová (* 10. května 1984, Praha), je modelka a II. česká vicemiss 2006.\n\n3. listopadu 2009 se zasnoubila se svým přítelem Přemyslem Vidou, manažerem wellnes centra a snowboardovým trenérem, a 4. února 2011 se za něj provdala. Po čtyřech letech manželství se rozhodli rozšířit rodinu - 19. dubna 2016 se jim narodila dcera Elizabeth Vida.\n\nStudovala na Univerzitě Jana Amose Komenského v Praze obor \"Sociální a masová komunikace\", který absolvovala v září 2009 a získala titul Bc., poté pokračovala v navazujícím magisterském oboru na téže univerzitě a získala titul Mgr.\nPracovala jako manažerka v modelingové agentuře Royal Promotion s.r.o. na Praze 2, jejíž součástí je lifestylový časopise pro všehoschopnou ženu \"LOOK magazine\". Nyní pracuje jako fashion konzultant v krejčovském salonu Galard.\n\nBára má o 4 roky mladší sestru Terezu Salte (rodným jménem Kolářová), která se v září 2013 provdala do Norska za vystudovaného právníka Johna Erika Jonassena Salteho a píše úspěšný blog o životě nejen v norské metropoli \"TerezaInOslo\". Blog získal v roce 2014 první místo v kategorii \"Life\" ankety \"Blogerka roku\". V létě 2015 se s manželem přestěhovala zpět do Prahy, kde založili agenturu Elite Bloggers, která zprostředkovává marketingové spolupráce mezi českými blogerkami a nejrůznějšími firmami. V listopadu 2015 obhájila prvenství v anketě \"Blogerka roku\" v kategorii \"Life\". V dalším ročníku téže ankety, nově pod názvem \"Czech Blog Awards\", skončila v kategorii \"Life\" na třetím místě. V srpnu 2017 Tereza porodila syna Williama a vydala své blogové zápisky v knize s názvem Šlehačková oblaka, kterou jí sestra Barbora pokřtila.\n\nV roce 2006 se Barbora zúčastnila soutěže Česká Miss a stala se \"II. českou vicemiss\".\n\nV současnosti je pořád žádanou modelkou, natáčí televizní reklamy a fotí nejrůznější kampaně.\n\n"}
{"id": "906585", "url": "https://cs.wikipedia.org/wiki?curid=906585", "title": "Dragoun (holub)", "text": "Dragoun (holub)\n\nDragoun, též anglický dragoun, je plemeno holuba domácího, původně šlechtěné jako holub poštovní. Je rozšířený po celém světě. Je též předkem současného plemene poštovního holuba.\n\nDragoun patří mezi klasická bradavičnatá plemena holubů. V minulosti lidé věřili, že ozobí holuba je centrem jeho orientačních schopností a u holubů používaných k přenosu zpráv tento znak upevňovali. Předci dragouna pravděpodobně pochází z Orientu, v současné podobě tento holub existuje už od začátku 18. století. Je to vynikající letec se skvělými orientačními vlastnostmi.\n\nDragoun je holub podobné velikosti jako holub poštovní, s širokou a krátkou postavou tvaru tupého klínu. Hlava je držena zdvižená, je zaoblená, horní profil hlavy tvoří nízkou křivku, při pohledu shora je hlava mezi očima široká. Zobák je zkrácený, silný, klínovitého tvaru, horní i dolní polovina zobáku jsou stejné šířky. Ozobí je značně vyvinuté, ale nespojuje se s obočnicemi. Oči jsou vždy červené, jen u bílých ptáků vikvové. Obočnice jsou široké, dvoukroužkové a pevně přiléhající a jejich vnější kroužek nepřesahuje temeno hlavy. Krk ptáka je krátký, široký a silný, plynule přecházející v širokou a  dobře klenutou hruď. Trup se zemí svírá úhel 45 %. Křídla jsou silná, krátká a přilehlá k tělu, stejně tak ocas je krátký. Nohy dragouna jsou nižší, rovné a neopeřené.\n\nOpeření je krátké, široké a přiléhající. Dragoun se chová ve všech rázech tzv. poštovního typu v černé i červené řadě, dále v barvách straky, grošované a bílé.\n\n"}
{"id": "906587", "url": "https://cs.wikipedia.org/wiki?curid=906587", "title": "Kanton Saint-Étienne-Nord-Est-1", "text": "Kanton Saint-Étienne-Nord-Est-1\n\nKanton Saint-Étienne-Nord-Est-1 ( ) je francouzský kanton v departementu Loire v regionu Rhône-Alpes. Tvoří ho severovýchodní část města Saint-Étienne.\n"}
{"id": "906597", "url": "https://cs.wikipedia.org/wiki?curid=906597", "title": "Kanton Saint-Étienne-Nord-Est-2", "text": "Kanton Saint-Étienne-Nord-Est-2\n\nKanton Saint-Étienne-Nord-Est-2 ( ) je francouzský kanton v departementu Loire v regionu Rhône-Alpes. Tvoří ho severovýchodní část města Saint-Étienne a obce Saint-Jean-Bonnefonds a Saint-Priest-en-Jarez.\n"}
{"id": "906600", "url": "https://cs.wikipedia.org/wiki?curid=906600", "title": "Smetanova vyhlídka u Třebsína", "text": "Smetanova vyhlídka u Třebsína\n\nSmetanova vyhlídka se nalézá nad údolím Vltavy na jejím levém břehu na vnější straně zákruty nad bývalými Svatojánskými proudy dnes zatopených vodami Štěchovické přehrady nedaleko od vesnice Třebsín.\n\nVyhlídka je přístupná odbočkou ze žluté turistické značky vedoucí z Třebsína do Nedvězí. Nalézá se nedaleko pod vrcholem kopce Kletečná (371 m n. m.). Vyhlídková plošina byla vybudována v roce 1974 a název obdržela po známém českém skladateli Bedřichu Smetanovi, který prý vyhlídku často navštěvoval a na základě dojmů z této vyhlídky zkomponoval druhou část svého známého cyklu symfonických básní Má vlast - tedy symfonickou báseň Vltava.\n\nZ vyhlídkové plošiny je nádherný pohled na meandr Vltavy a zejména na protější trampskou osadu Ztracená naděje. Po proudu Vltavy se stejném břehu nalézá přírodní rezervace Kobylí draha chránící zachované zakrslé a suťové doubravy, habřiny a skalní stepi.\n\n"}
{"id": "906601", "url": "https://cs.wikipedia.org/wiki?curid=906601", "title": "Judo na Letních olympijských hrách 2012 - muži - superlehká váha", "text": "Judo na Letních olympijských hrách 2012 - muži - superlehká váha\n\nZápasy v judu v kategorii superlehkých vah mužů proběhly v Londýně ve dne 28. července 2012.\n\nPoražení čtvrtfinalisté se utkávají mezi sebou v opravách. Vítězové oprav se následně utkávají o bronzovou medaili s poraženými semifinalisty.\n"}
{"id": "906602", "url": "https://cs.wikipedia.org/wiki?curid=906602", "title": "Vrtalka pórová", "text": "Vrtalka pórová\n\nVrtalka pórová (\"Napomyza gymnostoma\") je patogen poškozující rostliny cibulovin. Vrtalky jsou členovci z řádu dvoukřídlí (\"Diptera\") a čeledě vrtalkovití \"Agromyzidae\".\n\nNAPOGY \n\nPodle eol.org je pro patogena s označením \"Napomyza gymnostoma\" používáno více rozdílných názvů, například \"Phytomyza palpata\" nebo \"Agromyza phytomyzina\". \n\nEvropa. Podle některých zdrojů parazit původně pochází ze střední a východní Evropy. Podle EPPO \"Napomyza gymnostoma\" byla poprvé popsána v roce 1858 v regionu Poznani (Polsko). V roce 1976, tento druh byl hlášen v Dánsku, Švédsku, Polsku a ve Středomoří, ale žádná škoda nebyla pozorována. Od roku 1980 se \"Napomyza gymnostoma\" se stala škůdcem cibulovin v několika zemích z důvodů, které zůstávají neznámé. Nejdříve ve východní Evropě a v poslední době v západní Evropě.\n\nAreál rozšíření patogena v průběhu posledních dvaceti let roste, míří na východ do Itálie přes Balkán a na sever a na západ přes Německo. Nyní je zaznamenán z Rakouska, České republiky, Dánska, Německa, Maďarska, Itálie, Polska, Srbska, Slovenska, Slovinska, Španělska, Švédska a Turecka.\n\nPodle jiného zdroje je parazit jihoafrického původu a rozšířil se do Evropy z Polska na konci 60. let.\n\nObvykle druhy rodu česnek (\"Allium\") a některé další cibuloviny.\nPažitka je velmi vhodná jako hostitelská rostlina, protože je ve vegetaci po většinu roku a listy pažitky jsou tak k dispozici pro jarní i podzimní generaci much. \n\n\nNa listech jsou nápadné řady bílých skvrn po vpichu vajíček samičkou. V pletivu listů nebo kořenového krčku jsou drobné minující muší larvy. Provrtané rostliny bývají plné larev a nebo pupárií, zahnívají. Moucha je černě zbarvená, má světlejší hlavu a oranžově žlutá tykadla. Larvy jsou bílé, s nápadně velkými černými dýchacími otvory. Kukla je soudečkovité pupárium, 3,5 až 4 mm dlouhé. \n\nKvětilka cibulová \"Delia antiqua\".\n\nHlavním poškozením je poškození požerem, nabodnutím a přítomnost kukel mouchy v listoví, což činí rostliny neprodejné. Na rozhraní podzemní a nadzemní části tvoří larvy příčné a podélné miny. Občas se tvoří povrchové praskliny. Napadené rostliny zahnívají, jsou napadány houbami (např \"Sclerotium cepivorum\". V jedné rostlině může být 20–30 larev.\n\nMušky jsou šedočerné se světlou hlavou a dorůstají délky 3-4 mm. Larvy dorůstají až 8 mm, jsou bílé a na konci těla mají 2 nápadně velká černá stigmata. Kukla se ukrývá v soudečkovitém, hnědém, 3-4 mm dlouhém pupáriu.\n\nBěhem roku se tvoří dvě generace. Mušky první generace vylétají po přezimování v dubnu až květnu. Mušky druhé generace se líhnou v srpnu a září. Samičky kladou vajíčka na rozhraní mezi etiolovanou a zelenou část rostlin. Přezimují puparia v napadených rostlinách. Larvy se kuklí na konci miny. \n\nDůsledná likvidace posklizňových zbytků a hluboká orba.\n\nProvádí se ošetření při letu jarní generace (duben, květen) a podzimní generace (srpen, září).\n\nExperimentálně bylo prokázáno, že nejúčinnějšími insekticidy pro ochranu rostlin proti \"Napomyza gymnostoma\" je heptenophos (330 g a.i./ ha) a fosalon (420 g a.i./ ha). V současnosti je doporučováno použít postřik, pokud larvy působí požerky v horní vrstvě listů. Vzhledem k možnosti napadení tímto škůdcem a snaze vyhnout se použití insekticidů zemědělci doporučují pěstovat pórek tak daleko, jak je to možné od pažitky.\n\nProti patogenu jsou registrovány insekticidy na bázi pyrethroidů.\n\nJe doporučeno zakrývat pórek sítěmi, jakmile se mouchy podzimní generace vylíhnou a zakopat jakékoliv zbytky rostlin obsahující kukly tak hluboko, jak je to jen možné do půdy. Silně napadené rostliny je důležité odstranit z porostu i ze skladu a nekompostovat je. Varovná služba upozorňující na výlet \"Napomyza gymnostoma\" byla založena v Rakousku v roce 1997.\n\nPatogena napadá lumek \"Phygadeuon punctiventris\".\n\n"}
{"id": "906604", "url": "https://cs.wikipedia.org/wiki?curid=906604", "title": "Římskokatolická farnost Kučerov", "text": "Římskokatolická farnost Kučerov\n\nŘímskokatolická farnost Kučerov je územní společenství římských katolíků s farním kostelem svatého Petra a Pavla v obci Kučerov v děkanátu Slavkov. Do farnosti patří kromě Kučerova obce Hlubočany (včetně místní části Terešov) a Lysovice.\n\nPrvní písemná zmínka o kučerovském kostele sahá do roku 1235, kdy zde byl kostel patřící doubravickému klášteru. V roce 1725 byl celý přestavěn. V roce 1892 byl dostavbou rozšířen. Poslední celková úprava zejména interiéru proběhla v letech 1924–1925. \n\nKučerov byl prvním kněžským působištěm Jakuba Demla, který zde byl v l. 1902–1904 kaplanem. Administrátorem excurrendo je od 1. července 2010 R. D. Jan Hanák z Bohdalic.\n\nDnem vzájemných modliteb farností za bohoslovce a bohoslovců za farnosti brněnské diecéze je 27. duben. Adorační den připadá na 6. srpna.\n"}
{"id": "906607", "url": "https://cs.wikipedia.org/wiki?curid=906607", "title": "Kariér", "text": "Kariér\n\nKariér (z angl. \"carrier\", nosič) je plemeno holuba domácího, původně vyšlechtěné jako holub poštovní. V současnosti se jedná především o holuba okrasného.\n\nKariér patří mezi nejstarší bradavičnatá plemena vůbec, byl popsán už v roce 1735. V minulosti lidé věřili, že ozobí holuba je centrem jeho orientačních schopností a proto u holubů používaných k přenosu zpráv tento znak upevňovali. Kariér v novověku sloužil k doručování zpráv na území Přední Asie a v severní Africe. Je též jedním z předků současného poštovního holuba.\n\nJe to impozantně vyhlížející holub s velkou, kolmo vztyčenou postavou a nápadně vyvinutým ozobím a obočnicemi. Hlava je protáhlá, úzká a plochá, se zakulaceným zátylkem. Zobák je vodorovně nasazený, silný a velmi dlouhý, vzdálenost od středu očí ke špičce zobáku činí 50-55 mm. Má světlou barvu. Ozobí je rozvinuto do podoby bradavičnatého útvaru, který u dospělého holuba připomíná vlašský ořech. Tři čtvrtiny útvaru vyrůstají na horní polovině zobáku a čtvrtina na dolní. Ozobí bývá zcela vyvinuté až kolem 3. - 4. roku života ptáka. Oči jsou oranžové, u bílých ptáků a u strak tmavé. Obočnice jsou silně vyvinuté, tříkruhové a jejich vnitřní okraj má u ideálního jedince tvar kosočtverce, vnější okraj přesahuje temeno hlavy.\n\nKrk je dlouhý a slabý, hruď jen málo vyklenutá, ale široká, spoře opeřená, s obnaženým kýlem hrudní kosti. Křídla jsou dlouhá, avšak nad ocasem se nekříží a nesmí se dotýkat země. Ocas je též delší a země se téměř dotýká. Nohy jsou vysoké a neopeřené. Opeření je pevné a dobře přiléhající. Zbarvení je bílé nebo barevné v základních řadách, nejčastěji se vyskytují kariéři bílí, černí, šedohnědí, červení, žlutí, hnědí, hnědožlutí a dále pruhoví a kapratí ve všech barvách a straky.\n\nKariér je plemeno náročné na chov, jsou náchylní k zánětům dýchacích cest, jejich extrémně rozvinuté ozobí vyžaduje péči, podobně je třeba čistit i oči, aby nedocházelo k slzením a konjunktivitidám. Potřebují bezprašné prostředí a i při voliérovém chovu jsou divocí.\n\n"}
{"id": "906617", "url": "https://cs.wikipedia.org/wiki?curid=906617", "title": "Judo na Letních olympijských hrách 2012 - muži - pololehká váha", "text": "Judo na Letních olympijských hrách 2012 - muži - pololehká váha\n\nZápasy v judu v kategorii pololehkých vah mužů proběhly v Londýně ve dne 29. července 2013.\n\nPoražení čtvrtfinalisté se utkávají mezi sebou v opravách. Vítězové oprav se následně utkávají o bronzovou medaili s poraženými semifinalisty.\n"}
{"id": "906618", "url": "https://cs.wikipedia.org/wiki?curid=906618", "title": "Rytíř de Maison-Rouge", "text": "Rytíř de Maison-Rouge\n\nRytíř de Maison-Rouge (1846, \"Le chevalier de Maison-Rouge\"), česky též jako \"Královnin kavalír\" nebo \"Konec královny\", je dobrodružný historický román francouzského spisovatele Alexandra Dumase staršího, který napsal ve spolupráci s Augustem Maquetem. Román sice nepatří do autorova románového cyklu \"Paměti lékařovy\" (Mémoires d'un médecin), protože však jeho příběh bezprostředně navazuje na poslední část cyklu (román \"Hraběnka de Charny\") a završuje tragický příběh francouzské monarchie, bývá s tímto cyklem často vydáván tak, jako by byl jeho součástí. Navíc je titulní postava románu často ztotožňována s Filipem de Taverney, jednou z hlavních postav cyklu, ačkoliv o tom není v knize žádná zmínka.\n\nDumas román napsal na základě skutečné události. Markýz de Rougeville, ve snaze zachránit královnu, jí při návštěvě ve vězení podal karafiát, který měl v knoflíkové dírce. Byl v něm lístek, ve kterém nabízel královně své služby. Román se měl také původně jmenovat \"Rytíř de Rougeville\", ale po stížnosti markýzova syna byl jeho název změněn.\n\nRomán se odehrává během jakobínské hrůzovlády v Paříži roku 1793. Rytíř de Maison-Rouge chce za každou cenu zachránit Marii Antoinettu, kterou miluje, ale žádný z jeho pokusů mu nevychází. Každý královnin útěk, který zorganizuje, je kvůli nešťastné náhodě zmařen. Když královna dostane v karafiátu vzkaz, aby se připravila k útěku, její psík prozradí úkryt šlechticů, kteří ji přišli osvobodit, a ti musí prchnout.\n\nDalší dějovou linií románu tvoří příběh statečného mladého muže jménem Maurice Lindey, který se zamiluje do krásné ženy Genevievy. Ta je však pomocnicí rytíře de Maison-Rouge, a tak se Maurice, který Genevievě pomáhá s úkrytem, nechtěně zaplete do monarchistického spiknutí.\n\nKrálovna je převezena do vězení v Conciergerie a rozhodnutím Revolučního tribunálu odsouzena k smrti jako předtím její manžel král Ludvík XVI. Přes všechny snahy rytíře de Maison-Rouge je 16. října roku 1793 veřejně sťata gilotinou na Náměstí Revoluce. V tu samou chvíli si rytíř de Masion-Rouge probodne dýkou srdce.\n\nGenevieva je zatčena a rovněž odsouzena k smrti společně a Mauricovým přítelem Lorinem. Maurice se vydává za nimi do vězení, aby byl popraven s nimi, což se také skutečně stane.\n\n\n\n"}
{"id": "906632", "url": "https://cs.wikipedia.org/wiki?curid=906632", "title": "Mistr Litoměřického oltáře", "text": "Mistr Litoměřického oltáře\n\nMistr Litoměřického oltáře (* okolo 1470 – ) byl anonymní český malíř, činný na počátku 16. století na přelomu pozdní gotiky a renesance. Jeho nejznámějšími díly jsou Litoměřický oltář a nástěnné malby v kapli svatého Václava v katedrále svatého Víta, Václava a Vojtěcha v Praze. Malíř patřil k nejvýznačnějším umělcům, kteří působili na královském dvoře Vladislava Jagellonského v Praze. Je mu dnes připisována řada obrazů pro církevní i světské hodnostáře, a to jak katolické, tak utrakvistické. Je nepochybné, že měl pomocníky, kteří tvořili jeho dílnu.\n\nNedochovaly se žádné písemné doklady, které by umožnily zjistit identitu tohoto malíře. Existovaly pokusy ztotožnit ho s malířem Hansem Elfelderem, který do roku 1508 působil jako dvorní malíř krále Vladislava Jagellonského, tyto hypotézy však nejsou průkazné. Předpokládá se, že se narodil kolem roku 1470. Není jistý ani jeho původ. Podle starší literatury pocházel z Čech a školením prošel u Mistra Křivoklátského oltáře. Než se osamostatnil, krátce před rokem 1500, podnikl studijní cestu do dolnorakouského Podunají, kde se seznámil s tvorbou Ruelanda Frueaufa a Jörga Breue, jejichž podněty využil při své další práci. Vliv na něj měl i Albrecht Dürer. Mladší dějepis umění se přiklání k teorii, že malíř přišel do Čech již jako hotový umělec, zřejmě z jižního Německa nebo z Podunají.\n\nLitoměřický oltář vznikl pravděpodobně kolem roku 1505. Původně se jednalo o pětidílné oltářní retabulum o osmi křídlových deskách, kterých se dochovalo šest, z toho dvě oboustranně malované. O existenci oltáře v některém z litoměřických kostelů do roku 1633 neexistují žádné písemné doklady. Byly vysloveny tři teorie o jeho původu. Podle první byl původně určen pro litoměřický děkanský kostel. Jeho presbytář je však pro rozměrnou archu těsný. Podle druhé hypotézy objednal oltář pro kapitulní chrám svatého Štěpána jeho probošt Jan z Vartenberka. Měl být novým vybavením tohoto chrámu, který byl znovu vysvěcen v roce 1493. Třetí teorie vychází ze zprávy, že v roce 1633 věnoval královský rychtář Jiří Vilém Herold ze Stodu děkanskému kostelu různé zařízení, ostatky a také oltářní obrazy, na nichž jsou znázorněny pašije. Herold měl přátelské vztahy s premonstrátským klášterem v Praze na Strahově, kde jsou uloženy další obrazy Mistra Litoměřického oltáře. Není vyloučeno, že oltář byl původně umístěn tam. Heroldem darovaný oltář byl v děkanském kostele už roku 1671 nahrazen novým. Obrazy, nazývané dnes Litoměřickým oltářem se ve 2. polovině 19. století nalézaly v litoměřickém radničním sále jako majetek města. Od roku 1956 jsou vystaveny v Severočeské galerii výtvarného umění v Litoměřicích.\n\nZ Litoměřického oltáře se dochovaly následující části:\nV roce 1506 začal Mistr litoměřického oltáře se svou dílnou pracovat na výzdobě kaple svatého Václava v katedrále svatého Víta, Václava a Vojtěcha na Pražském hradě. Časově to souviselo s přípravou korunovace syna Vladislava Jagellonského Ludvíka na českého krále. Programem výzdoby bylo zobrazení svatováclavské legendy. Iniciátory díla a autory koncepce celého cyklu byli zřejmě zemský kancléř Albrecht z Kolovrat a Jan z Vartenberka, pražský a litoměřický probošt. Monumentální cyklus obsahuje celkem 36 scén, které zachycují různé části svatováclavské legendy. Svatý Václav je mj. znázorněn, jak přijíždí na říšský sněm, jak mu císař předává rámě svatého Víta, jak kácí sekerou šibenici, jak je zavražděn, jak jeho služebník Podiven v lázni zabíjí Václavova vraha. Dílem Mistra Litoměřického oltáře je rovněž dvojportrét Karla IV. a jeho manželky Alžběty Pomořanské, stejně jako portrét manželů Vladislava Jagellonského a Anny z Foix. Jagellonský královský pár je umístěn nad Parléřovou plastikou svatého Václava. V roce 1612 přemaloval výzdobu Mistra Litoměřického oltáře a jeho dílny Alexius z Květné. Tato přemalba byla na počátku 60. let 20. století sejmuta a původní dílo Mistra Litoměřického oltáře bylo v letech 1960–1965 obnoveno.\n\nMistr Litoměřického oltáře je autorem prvního moderního portrétu na českém území. V roce 1506 namaloval podobiznu zemského kancléře Albrechta z Kolovrat. Obraz je součástí soukromé sbírky v Německu. Pouze z kopie je známý votivní obraz pro Jana z Vartenberka z doby před rokem 1508.\n\nKolem roku 1510 vznikl tzv. Strahovský triptych, na němž se podílel dílenský tovaryš. Na střední desce je zobrazeno Navštívení Panny Marie, na levém křídle \"Narození Krista\" a \"Útěk do Egypta\". Na protějším křídle bylo zobrazeno \"Vraždění neviňátek\" (dnes v soukromé sbírce A. Bordiu, Madrid) a zřejmě i \"Obřezání Krista\".\n\nZ doby po roce 1510 pochází oltářní Oltář s Nejsvětější Trojicí. Pod Nejsvětější Trojicí na střední desce je portrét donátora, pravděpodobně rovněž Albrechta z Kolovrat. Heraldicky vpravo je zobrazena Panna Maria v ikonografickém znázornění Madony klasové – na jejím plášti jsou klasy, symbolizující Boží pole, které není třeba osévat. Heraldicky vlevo je postava svaté Barbory. Mistr Litoměřického oltáře je ještě autorem Oltářních křídel z Týnského chrámu, nesoucích postavy světic svaté Kateřiny a svaté Barbory v nadživotní velikosti (Národní galerie v Praze).\n\nSvatokateřinský oltář (Oltář s obrazy z legendy o svaté Kateřině Alexandrijské) byl zřejmě objednán pro klášterní kostel sv. Kateřiny na Novém Městě pražském přibližně v letech 1518-1522. Z křídlového oltáře se dochovaly tři původně oboustranně malované desky, z nichž dvě byly druhotně podélně rozříznuty. Nyní se nachází 4 obrazy ve sbírce (Národní galerie v Praze a dva v soukromé sbírce G. Schäfera, SRN.\nSvatokateřinský oltář:\n\nBěhem restaurování obrazu Svaté Anny s Marií a Ježíškem ze sbírek Národní galerie v Praze bylo v roce 2013 zjištěno, že se rovněž jedná o dílo Mistra Litoměřického oltáře.\n\n\n"}
{"id": "906635", "url": "https://cs.wikipedia.org/wiki?curid=906635", "title": "Walter Smith", "text": "Walter Smith\n\nWalter Smith může být:\n\n"}
{"id": "906636", "url": "https://cs.wikipedia.org/wiki?curid=906636", "title": "Little Red Rooster", "text": "Little Red Rooster\n\n„Little Red Rooster“ (původně „The Red Rooster“) je píseň, kterou napsal Willie Dixon a poprvé ji nahrál Howlin' Wolf v roce 1961. Vedle Wolfa na její původní verzi hrál Hubert Sumlin na kytaru, Sam Lay na bicí, Dixon na kontrabas a Johnny Jones na klavír. V roce 1963 tuto píseň, již pod názvem „Little Red Rooster“, nazpíval Sam Cooke. Později se dočkala řady dalších coververzí, například od The Doors, Grateful Dead či The Rolling Stones.\n"}
{"id": "906639", "url": "https://cs.wikipedia.org/wiki?curid=906639", "title": "Vyhlídka Máj", "text": "Vyhlídka Máj\n\nVyhlídka Máj se nalézá asi 1 km západně od vesnice Teletín. Z této skalní vyhlídky je jeden z nejznámějších pohledů na meandry řeky Vltavy v bývalých Svatojánských proudech dnes zatopených vodami Štěchovické přehrady. \n\nPohledy z této vyhlídky je možné spatřit na mnoha turistických prospektech a kalendářích věnovaných krásám vltavského údolí.\n\nVyhlídka je přístupná odbočkou dlouhou asi 1,5 km ze žluté turistické značce vedoucí z Teletína do Třebsína. Cestu je možné si zkrátit asi o 1 km po původní polní cestě vedoucí nyní přes elektrickým ohradníkem ohrazenou pastvinu s kravami k lesu, kde se po příchodu do lesa napojíme na odbočku žluté turistické značky vedoucí k vyhlídce.\n"}
{"id": "906640", "url": "https://cs.wikipedia.org/wiki?curid=906640", "title": "Karla Mráčková", "text": "Karla Mráčková\n\nKarla Mráčková (* 13. srpna 1973) je česká televizní moderátorka počasí, společenských akcí a absolventka České zemědělské univerzity.\n\nPochází z Prahy. Její matka byla účetní a otec pracoval jako provozní v restauraci. Je jedináček.\n\nVystudovala obchodní akademii, kterou absolvovala v roce 1991. 30. srpna 1991 se provdala za Josefa Mráčka na zámku v Roztocích u Prahy, se kterým má syny Nikolu Mráčka (* 1992), a Maximiliana (* 2001). Dne 22. listopadu 2009 se ji narodila v nemocnici Na Bulovce císařským řezem dcera Karla (vážila 3,25 kilo a měřila 51 centimetrů).\n\nOd července 1994 pracuje jako moderátorka na televizní stanici Nova (pořadu \"České lotynky\"). Po roce dostala nabídku moderovat počasí, a proto od října 1995 uvádí předpověď počasí. Vlastní závodnickou licenci na okruhy.\n\nV letech 1997–2004 studovala na Technické fakultě na České zemědělské univerzitě, obor \"Obchod a podnikání s technikou\", kde získala titul Ing.\n\nOd září 2008 do roku 2010 studovala obor \"Sociální a masová komunikace\" na Univerzitě Jana Amose Komenského v Praze. Od září 2012 studuje obor \"Andragogika\" na téže univerzitě.\n"}
{"id": "906641", "url": "https://cs.wikipedia.org/wiki?curid=906641", "title": "Mistrovství Evropy ve fotbale hráčů do 17 let 2013", "text": "Mistrovství Evropy ve fotbale hráčů do 17 let 2013\n\nMistrovství Evropy ve fotbale hráčů do 17 let 2013 se konalo od 5. do 17. května na Slovensku. Jednalo se o 12. ročník turnaje v této věkové kategorii, kterého se účastnilo osm týmů. Obhájcem titulu byla reprezentace Nizozemska, která vyhrála předchozí dva ročníky. Turnaje se mohli účastnit hráči narození nejdříve 1. ledna 1996.\n\n\n"}
{"id": "906643", "url": "https://cs.wikipedia.org/wiki?curid=906643", "title": "Klecové lůžko", "text": "Klecové lůžko\n\nKlecové lůžko nebo síťové lůžko, lůžko se sítí nebo mříží, je omezovací prostředek používaný v psychiatrických léčebnách, který je navržen tak, aby pacientům zabránil opuštění lůžka. Má tak podobnou funkci jako svěrací kazajka, kurtování nebo sedativa, tedy v lepším případě může pomoci při zvládnutí pacientova akutního záchvatu agresivity, v horším případě se k tomu personál uchyluje z pohodlnosti nebo nedostatku sil.\n\nKlecová lůžka se dodnes používají v zemích střední Evropy, za což tyto země čelí kritice mezinárodních institucí. Dokument o klecových lůžkách v České republice odvysílala britská BBC, do kampaně proti jejich používání se zapojila Joanne Rowlingová a vládě jejich zákaz doporučil Výbor pro lidská práva při OSN. Jejich užívání Česká republika roce 2008 v důsledku mezinárodního tlaku zakázala v ústavech sociální péče, ale v psychiatrických léčebnách jsou dále používána. \n\nPsychiatři si za občasným užíváním klecových lůžek stojí s tím, že mohou ochránit pacienty před zraněním sama sebe nebo ostatních. Podle kritiků (např. Liga lidských práv) by takový prostředek neměl být používán vůbec, protože je ponižující a nelidský, a už vůbec ne na dobu delší, než je nezbytně nutné.\n"}
{"id": "906646", "url": "https://cs.wikipedia.org/wiki?curid=906646", "title": "Leisure Suit Larry", "text": "Leisure Suit Larry\n\nLeisure Suit Larry je série eroticky laděných adventur, které napsal Al Lowe a vydávala Sierra Entertainment v letech 1987 až 2009. Hlavní postavou série je Larry Laffer, stárnoucí sukničkář, který se snaží (většinou neúspěšně) svádět atraktivní ženy.\n"}
{"id": "906647", "url": "https://cs.wikipedia.org/wiki?curid=906647", "title": "Judo na Letních olympijských hrách 2012 - muži - lehká váha", "text": "Judo na Letních olympijských hrách 2012 - muži - lehká váha\n\nZápasy v judu v kategorii lehkých vah mužů proběhly v Londýně ve dne 30. července 2012.\n\nPoražení čtvrtfinalisté se utkávají mezi sebou v opravách. Vítězové oprav se následně utkávají o bronzovou medaili s poraženými semifinalisty.\n"}
{"id": "906648", "url": "https://cs.wikipedia.org/wiki?curid=906648", "title": "Carmarthen", "text": "Carmarthen\n\nCarmarthen ( \"Caerfyrddin\") je město v hrabství Carmarthenshire ve Walesu ve Spojeném království.\n\nV roce 2001 zde žilo 14 648 obyvatel.\n\n"}
{"id": "906651", "url": "https://cs.wikipedia.org/wiki?curid=906651", "title": "Kanton Alençon-1", "text": "Kanton Alençon-1\n\nKanton Alençon-1 ( ) je francouzský kanton v departementu Orne v regionu Normandie. Při reorganizaci správního členění reformě kantonů v roce 2014 byl utvořen z části města Alençon a obce Cerisé, do té doby sestával z 17 obcí.\n"}
{"id": "906652", "url": "https://cs.wikipedia.org/wiki?curid=906652", "title": "Llanelli", "text": "Llanelli\n\nLlanelli je město v hrabství Carmarthenshire ve Walesu ve Spojeném království.\n\nV roce 2001 zde žilo 46 358 obyvatel.\n"}
{"id": "906653", "url": "https://cs.wikipedia.org/wiki?curid=906653", "title": "Kanton Alençon-2", "text": "Kanton Alençon-2\n\nKanton Alençon-2 ( ) je francouzský kanton v departementu Orne v regionu Normandie. Tvoří ho pouze část města Alençon a obec Saint-Germain-du-Corbéis.\n"}
{"id": "906654", "url": "https://cs.wikipedia.org/wiki?curid=906654", "title": "Kanton Alençon-3", "text": "Kanton Alençon-3\n\nKanton Alençon-3 ( ) byl francouzský kanton v departementu Orne v regionu Dolní Normandie. Tvořilo ho osm obcí. Zrušen byl po reformě kantonů 2014.\n\n"}
{"id": "906656", "url": "https://cs.wikipedia.org/wiki?curid=906656", "title": "Mike Vogel", "text": "Mike Vogel\n\nMichael James \"Mike\" Vogel (* 17. července 1979, Abington, Pensylvánie, Spojené státy americké) je americký herec a bývalý model. S hraním začal v roce 2001 a od té doby se objevil v mnoha filmech a seriálech jako \"Texaský masakr motorovou pilou\", \"Sesterstvo putovních kalhot\", \"Skřípění\", \"Poseidon\", \"Monstrum\", \"Blue Valentine\" a \"Černobílý svět\". Během let 2013–2015 hrál roli Daleho \"Barbie\" Barbary v seriálu stanice CBS \"Pod kupolí\". Během let 2017–2018 hrál roli kapitána Adama Daltona v seriálu \"The Brave\".\n\nNarodil se v Abingtononu a vyrůstal ve Warminsteru v Pensylvánii. Oba jeho dědečci bojovali ve 2. světové válce, jeden byl tankový velitel a bojoval v Bitvě v Ardenách a druhý sloužil u námořnictva. Má dva mladší sourozence, bratra Daniela Aarona a sestru Kristin. Navštěvoval střední školu Williama Tennenta, stejnou školu, na kterou chodili sportovci Brian Baker a Kermit Cintron. V prvním ročníku byl ve wrestlingovém týmu. Od roku 2000 často cestoval do New Yorku na konkurzy pro hraní i modeling.\n\nByl modelem pro značku Levi's a následně byl obsazen do seriálu \"S dětmi na krku\", kde se objevoval ve vedlejší roli v letech 2001 až 2004. Jeho první filmová role přišla ve snímku \"Skřípění\", kde se objevil po boku Adama Brodyho a Jennifer Morrison. Jeho další role přišla v televizním filmu \"Vítr v srdci\", který byl vydán tři měsíce po \"Skřípění\". Jedná se o moderní adaptací knihy Na Větrné hůrce. Zde hrál roli Heatha a roli Kate ztvárnila Erika Christensen. Jeho posledním filmem v tomto roce se stal remake \"Texaský masakr motorovou pilou\", který byl velmi úspěšný.\n\nV roce 2005 se objevil ve čtyřech filmových rolích. Nejprve hrál Erica Richmana, lásku postavy Blake Lively, ve filmu \"Sesterstvo putovních kalhot\". Dále se objevil v hlavní roli v nízkorozpočtovém snímku \"Supercross\". V roce 2003 také natočil thriller \"Spoušť\", kde se v hlavní roli objevila Anne Hathaway, ale film byl vydán až v listopadu 2005 pouze na DVD. Jeho posledním snímkem v roce 2005 bylo \"Co je šeptem...\", kde ztvárnil vedlejší roli syna postavy Kevina Costnera.\n\nV roce 2006 se objevil v katastrofickém filmu \"Poseidon\" a zahrál si zde snoubence postavy, kterou hrála Emmy Rossum. Vogelovi byla původně nabídnuta role Angela ve filmu \"\", ale roli odmítl, aby se mohl objevit v \"Poseidonu\". V ten samý rok se ještě objevil v romantické komedii \"Caffeine\" a bylo oznámeno, že se objeví v hororu \"Open Graves\", který se natáčel ve Španělsku. V roce 2007 hrál hlavní roli ve filmu \"Lekce umírání\". V roce 2009 si zahrál ve zmiňovaném \"Open Graves\" a ve filmu \"Pokoj naproti\". V roce 2010 jsme ho mohli zahlédnout v romantické komedii \"Na tuhle nemám\" a v televizních seriálech \"Pohotovost Miami\" a \"Heaven's Rain\".\n\nObjevil se v menší roli v komedii \"Co ty jsi za číslo?\" a ztvárnil Johnnyho Foota ve filmové adaptaci \"Černobílého světa\". V roce 2011 se objevil jako Dean v dramatickém seriálu \"Pan Am\". V roce 2013 ztvárnil roli zástupce šerifa Zacha Shelbyho v prvních sedmi epizodách seriálu \"Batesův motel\", který slouží jako prequel k filmu \"Psycho\" od Alfreda Hitchcocka.\n\nV seznamu \"Televizních nejpřitažlivějších mužů z roku 2011\" vydaného BuddyTV, se umístil na 96. místě.\n\nV roce 2013 získal roli Daleho \"Barbie\" Barbary ve sci-fi seriálu stanice CBS \"Pod kupolí\". Seriál je založený na stejnojmenné novele spisovatele Stephena Kinga. Seriál získal druhou sérii, která se vysílala v roce 2014, stejně tak získal sérii třetí, která má naplánované vysílání na rok 2015.\n\nV roce 2014 získal roli v televizním filmu stanice Hallmark \"In My Dreams\", po boku Katharine McPhee. V roce 2015 si zahrál v limitovaném seriálu \"Childhood's End.\" V roce 2017 si zahrál ve filmové adaptaci \"The Case for Christ.\" V září 2017 získal hlavní roli v seriálu NBC \"The Brave.\"\n\nV lednu 2003 se oženil s bývalou modelkou Courtney a měli dva mopslíky jménem Orlando a Olivia. Dne 20. února 2007 se Mikovi a Courtney narodila jejich první dcera, kterou pojmenovali Cassy Renee Vogel. Jejich druhá dcera, Charlee B. Vogel, přišla na svět dne 2. června 2009. Jejich první syn Gabriel James Vogel se narodil v roce 2013.\n\n"}
{"id": "906658", "url": "https://cs.wikipedia.org/wiki?curid=906658", "title": "Kanton Mortagne-au-Perche", "text": "Kanton Mortagne-au-Perche\n\nKanton Mortagne-au-Perche ( ) je francouzský kanton v departementu Orne v regionu Normandie. Při reorganizaci správního členění reformě kantonů v roce 2014 byl utvořen z 33 obcí, do té doby sestával z 14 obcí.\n"}
{"id": "906659", "url": "https://cs.wikipedia.org/wiki?curid=906659", "title": "Kanton Moulins-la-Marche", "text": "Kanton Moulins-la-Marche\n\nKanton Moulins-la-Marche ( ) byl francouzský kanton v departementu Orne v regionu Dolní Normandie. Tvořilo ho 16 obcí. Zrušen byl po reformě kantonů 2014.\n\n"}
{"id": "906663", "url": "https://cs.wikipedia.org/wiki?curid=906663", "title": "130 (číslo)", "text": "130 (číslo)\n\nSto třicet je přirozené číslo. Následuje po číslu sto dvacet devět a předchází číslu sto třicet jedna. Řadová číslovka je \"stý třicátý\" nebo \"stotřicátý\". Římskými číslicemi se zapisuje CXXX.\n\nSto třicet je\n\n\n\nSTS-130 byla montážní mise raketoplánu Endeavour k ISS. Hlavním úkolem mise byla doprava a instalace modulu Tranquility (Node 3) a Cupola ke stanici. Při čtrnáctidenní misi se uskutečnily tři výstupy do vesmíru o celkové délce 18 hodin a 14 minut.\n\n\n"}
{"id": "906664", "url": "https://cs.wikipedia.org/wiki?curid=906664", "title": "Galské války", "text": "Galské války\n\nGalské války také Galská válka byla série vojenských tažení Římanů v letech 58–50 př. n. l., v nichž prokonzul a vojevůdce Julius Caesar dobyl velkou část Galie. Sám je popsal ve své knize \"„Zápisky o válce galské“\", která je také hlavním historickým pramenem pro toto tažení.\n\nŘímané měli z Galů respekt a obavy, protože v roce 109 př. n. l. během Kimbrijské války napadli a vyplenili sever Itálie. Vypudit se je podařilo až po několika bitvách Gaiovi Mariovi.\n\nV roce 63 př. n. l. se galské kmeny Arvernů a Sekvanů spojili s germánským vůdcem Ariovistem a zautočili na galský kmen Aedů v bitvě u Magerobriga. Ariovistus po vítězné bitvě od Galů požadoval území pro svůj kmen Svébů. Svébové byli časem stále agresivnější a stále více utlačovali i spolčené galské kmeny Arvernů a Sekvanů. Poražený kmen Audů byl spojencem Římanů a tak vyslal do Říma druida Diviciaca, aby požádal o pomoc. V té době se k moci dostával Julius Caesar, kterého politická kariéra dostala do obrovských dluhů. Jeho členství v politickém triumvirátu složeném ještě z Marca Licinia Crassa a Pompeia mu zajistilo funkci prokonzula dvou provincií v \"Gallii Cisalpina\" a \"Ilýriku\". Když prokonzul \"Gallie Narbonensis\" Metellus Celer nečekaně zemřel, byla tato provincie také přidělena Caesarovi, k tomu mu bylo navíc prokonzulství prodlouženo na pět let, což v té době bylo neobvyklé. Julius Caesar se potřeboval dostat k moci a zároveň se zbavit finanční dluhů, proto hledal záminku pro napadení Galie. Tuto záminku našel ve chvíli, kdy germánskému tlaku od východu začal čelit i kmen Helvéciů a tak požádal o přechod přes římské provincie na západ. Caesar jejich žádost zamítl a následně nechal v oblasti Ženevského jezera postavit několik kilometrů dlouhé opevnění. Když ho Helvéciové ze severu obešli, vydal se za nimi a v bitvě u Bibracte západně od Augustoduna je v roce 58 př. n. l. napadl a zmasakroval. Starověký Řím nezasáhl, tím vstoupil do galských válek.\n\nPo tomto úspěchu vytáhl Caesar z jara roku 57 př. n. l. s osmi (později deseti) legiemi směrem do Porýní potlačit údajnou vzpouru Belgů. Pronikl rychle až k Severními moři a k Atlantiku a v roce 55 a 54 př. n. l. se dvakrát vylodil v Británii. Když se zdálo, že celá Galie je podrobena a římské vojsko se vrátilo na zimní základny, vypuklo velké povstání. Římské \"Cenabum\" (Orléans) dobyli Karnutové, vedení mladým knížetem Vercingetorixem, a část obyvatel pobili. Přesto se Caesarovi podařilo přejít přes zasněžené hory a město dobyl zpět. Vercingetorix jej sice ještě porazil u Gergovie (asi 8 km jižně od Clermont-Ferrand), pak se však stáhl do Alésie (asi 40 km severozápadně od Dijonu), kde byl roku 52 př. n. l. obklíčen, zajat a později v Římě popraven. Ještě v následujícím roce museli Římané potlačovat místní povstání, Caesar byl ale vůči povstalcům mírnější a situace v Gallii se uklidnila. Roku 49 př. n. l. však senát Caesara vyzval, aby se vzdal svého konzulství. Ten se vydal do Itálie, překročil Rubicon a tažením na Řím začala občanská válka proti Pompeiovi.\n\nV 19. století se galské povstání a jeho vůdce Vercingetorix stali součástí francouzského národního mýtu a některé postavy - například v kreslených komiksech o Asterixovi - jsou i dnes velmi populární.\n\n"}
{"id": "906665", "url": "https://cs.wikipedia.org/wiki?curid=906665", "title": "Barbora Mottlová", "text": "Barbora Mottlová\n\nBarbora Mottlová (* 18. červenec 1986, Praha) je česká herečka, zpěvačka, příležitostná moderátorka a modelka.\n\nNa střední škole studovala oboru \"Módní návrhářství\". Poté studovala na Vyšší odborné škole herecké obor \"Dramatické umění a moderování\", který absolvovala v červnu 2009. Poté studovala na Univerzitě Jana Amose Komenského v Praze bakalářský obor \"Scénická a mediální studia\".\n\nOd prosince 2008 do července 2015 působila v Divadle F. X. Šaldy v Liberci (hra \"Sedm nápadů na zavraždění manžela, Penzion pro svobodné pány, Erotikon doktora Š., Lakomec, Se noci svatojánské, Figarova svatba, Balada pro banditu, Princové jsou na draka a další\").\n\nDále hostuje v divadle Bez zábradlí\n\n\n\n"}
{"id": "906670", "url": "https://cs.wikipedia.org/wiki?curid=906670", "title": "Machynlleth", "text": "Machynlleth\n\nMachynlleth je město v hrabství Powys ve Walesu ve Spojeném království.\n\nV roce 2001 zde žilo 2 147 obyvatel.\n"}
{"id": "906677", "url": "https://cs.wikipedia.org/wiki?curid=906677", "title": "Kanton Bazoches-sur-Hoëne", "text": "Kanton Bazoches-sur-Hoëne\n\nKanton Bazoches-sur-Hoëne ( ) byl francouzský kanton v departementu Orne v regionu Dolní Normandie. Tvořilo ho 11 obcí. Zrušen byl po reformě kantonů 2014.\n\n"}
{"id": "906678", "url": "https://cs.wikipedia.org/wiki?curid=906678", "title": "Kanton Nocé", "text": "Kanton Nocé\n\nKanton Nocé ( ) byl francouzský kanton v departementu Orne v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "906682", "url": "https://cs.wikipedia.org/wiki?curid=906682", "title": "Kanton Longny-au-Perche", "text": "Kanton Longny-au-Perche\n\nKanton Longny-au-Perche ( ) byl francouzský kanton v departementu Orne v regionu Dolní Normandie. Tvořilo ho 13 obcí. Zrušen byl po reformě kantonů 2014.\n\n"}
{"id": "906683", "url": "https://cs.wikipedia.org/wiki?curid=906683", "title": "Kanton Tourouvre", "text": "Kanton Tourouvre\n\nKanton Tourouvre ( ) je francouzský kanton v departementu Orne v regionu Normandie. Při reformě kantonů v roce 2014 byl utvořen z 41 obcí, do té doby sestával z 15 obcí. V květnu 2016 sestával z 25 obcí (vzhledem k procesu slučování některých obcí).\n"}
{"id": "906684", "url": "https://cs.wikipedia.org/wiki?curid=906684", "title": "Kanton Pervenchères", "text": "Kanton Pervenchères\n\nKanton Pervenchères ( ) byl francouzský kanton v departementu Orne v regionu Dolní Normandie. Tvořilo ho 14 obcí. Zrušen byl po reformě kantonů 2014.\n\n"}
{"id": "906685", "url": "https://cs.wikipedia.org/wiki?curid=906685", "title": "Kanton Bellême", "text": "Kanton Bellême\n\nKanton Bellême ( ) byl francouzský kanton v departementu Orne v regionu Dolní Normandie. Tvořilo ho 15 obcí. Zrušen byl po reformě kantonů 2014.\n\n"}
{"id": "906687", "url": "https://cs.wikipedia.org/wiki?curid=906687", "title": "Kanton Rémalard", "text": "Kanton Rémalard\n\nKanton Rémalard ( ) byl francouzský kanton v departementu Orne v regionu Dolní Normandie. Tvořilo ho 12 obcí. Zrušen byl po reformě kantonů 2014.\n\n"}
{"id": "906689", "url": "https://cs.wikipedia.org/wiki?curid=906689", "title": "Římskokatolická farnost Rostěnice", "text": "Římskokatolická farnost Rostěnice\n\nŘímskokatolická farnost Rostěnice je územní společenství římských katolíků s farním kostelem svatého Cyrila a Metoděje v obci Rostěnice-Zvonovice v děkanátu Slavkov. Do farnosti patří obec Rostěnice-Zvonovice.\n\nRostěnice patří mezi nejstarší obce vyškovského okresu. Poprvé jsou zmíněny již v listině olomouckého biskupa Jindřicha Zdíka, která sice není datována, ale podle údajů v textu pochází zřejmě z roku 1141.\n\nAdministrátorem excurrendo je od 1. července 2010 R. D. Jan Hanák z Bohdalic.\n\nDnem vzájemných modliteb farností za bohoslovce a bohoslovců za farnosti brněnské diecéze je 23. září. Adorační den připadá na 14. ledna.\n\nVe farnosti se pořádá tříkrálová sbírka. V roce 2017 se při ní vybralo 6 918 korun. \n"}
{"id": "906690", "url": "https://cs.wikipedia.org/wiki?curid=906690", "title": "Kanton Le Theil", "text": "Kanton Le Theil\n\nKanton Le Theil ( ) byl francouzský kanton v departementu Orne v regionu Dolní Normandie. Tvořilo ho 10 obcí. Zrušen byl po reformě kantonů 2014.\n\n"}
{"id": "906692", "url": "https://cs.wikipedia.org/wiki?curid=906692", "title": "Kutol", "text": "Kutol\n\nKutol (Abcházsky: Кәтол) je vesnice v Abcházii v okresu Očamčyra. Nachází se severozápadně od okresního města Očamčyra. Ve vesnici žije 2 181 obyvatel, z nichž 96,5 % jsou Abcházci. V rámci Abcházie má status obecního centra.\nNa severu obec hraničí s obcí Džgerda, na východě s obcí Kočara a Labroj, na jihu s obcí Tamyš a západě s obcemi Kyndyg a Atara.\n\nVe vesnici žilo v roce 2011 2 181 obyvatel, z nichž 96,5 % byli Abcházci, 1,6 % Gruzínci a 1,4 % Rusové. První dochované sčítání lidu zde proběhlo v roce 1886. Podle něj měl Kutol 1 352 obyvatel, z nichž většina byli Abcházci. V roce 1926 zde žilo 1 795 obyvatel, z nichž 94,6 % byli Abcházci a 3,6 % Gruzínci, v roce 1959 pak 3 208 obyvatel a v roce 1989 3 755 obyvatel. Během války v letech 1992 - 1993 značná část obyvatel odešla.\n\nKutol se historicky dělí na šest částí:\n"}
{"id": "906702", "url": "https://cs.wikipedia.org/wiki?curid=906702", "title": "Mistrovství Evropy v basketbalu žen 2007", "text": "Mistrovství Evropy v basketbalu žen 2007\n\n31. mistrovství Evropy v basketbalu žen proběhlo v dnech 24. září – 7. října v Itálii městech Vasto, Lanciano, Chieti a Ortona.\n\nTurnaje se zúčastnilo 16 týmů, rozdělených do čtyř čtyřčlenných skupin. První tři družstva postoupila do dvou osmifinálových skupin z nichž nejlepší čtyři družstva postoupila do Play off. Mistrem Evropy se stalo družstvo Ruska.\n Lotyšsko - Turecko 73:62 (18:18, 38:31, 59:49)\n\n24. září 2007 (18:30) – Vasto\n\n24. září 2007 (21:00) - Vasto\n\n25. září 2007 (18:30) - Vasto\n\n25. září 2007 (21:00) - Vasto\n\n26. září 2007 (18:30) - Vasto\n\n26. září 2007 (21:00) - Vasto\n Německo - Rumunsko 85:78 (25:19, 42:40, 68:59)\n\n24. září 2007 (18:00) – Lanciano\n\n24. září 2007 (20:30) – Lanciano\n\n25. září 2007 (18:00) – Lanciano\n\n25. září 2007 (20:30) – Lanciano\n\n26. září 2007 (18:00) – Lanciano\n\n26. září 2007 (20:30) – Lanciano\n Rusko - Itálie 60:55 (22:18, 34:31, 42:39)\n\n24. září 2007 (15:30) – Chieti\n\n24. září 2007 (18:00) – Chieti\n\n25. září 2007 (15:30) – Chieti\n\n25. září 2007 (18:00) – Chieti\n\n26. září 2007 (15:30) – Chieti\n\n25. září 2007 (18:00) – Chieti\n Španělsko - Bělorusko 76:62 (17:12, 40:27, 60:51)\n\n24. září 2007 (18:00) – Orthona\n\n24. září 2007 (20:30) – Orthona\n\n25. září 2007 (18:00) – Orthona\n\n25. září 2007 (20:30) – Orthona\n\n26. září 2007 (18:00) – Orthona\n\n26. září 2007 (20:30) – Orthona\n\n\n Belgie - Turecko 85:63 (29:10, 49:26, 72:46)\n\n28. září 2007 (16:00) – Vasto\n\n28. září 2007 (18:30) – Vasto\n\n28. září 2007 (21:00) – Vasto\n\n30. září 2007 (16:00) – Vasto\n\n30. září 2007 (18:30) – Vasto\n\n30. září 2007 (21:00) – Vasto\n\n2. října 2007 (16:00) – Vasto\n\n2. října 2007 (18:30) – Vasto\n\n2. října 2007 (21:00) – Vasto\n\n\n Španělsko - Itálie 79:64 (25:18, 47:32, 63:47)\n\n29. září 2007 (15:30) – Orthona\n\n29. září 2007 (18:30) – Orthona\n\n29. září 2007 (21:00) – Orthona\n\n1. října 2007 (15:30) – Orthona\n\n1. října 2007 (18:30) – Orthona\n\n1. října 2007 (21:00) – Orthona\n\n3. října 2007 (15:30) – Orthona\n\n3. října 2007 (18:30) – Orthona\n\n3. října 2007 (21:00) – Orthona\n Lotyšsko - Francie 66:62 (13:10, 28:18, 44:40)\n\n4. října 2007 (15:30) – Chieti\n\n4. října 2007 (21:00) – Chieti\n\n4. října 2007 (18:30) – Chieti\n\n4. října 2007 (21:00) – Chieti\n Rusko - Lotyšsko 67:36 (16:17, 27:21, 47:29)\n\n6. října 2007 (18:30) – Chieti\n\n6. října 2007 (21:00) – Chieti\n Rusko - Španělsko 74:68 (23:11, 44:24, 53:45)\n\n7. října 2007 (19:30) – Chieti\n\n Bělorusko - Lotyšsko 72:63 (16:17, 32:24, 55:37)\n\n7. října 2007 (17:00) – Chieti\n Litva - Francie 67:65 (13:14, 27:33, 50:57)\n\n6. října 2007 (13:30) – Chieti\n\n6. října 2007 (16:00) – Chieti\n Česko - Litva 93:54 (28:12, 49:18, 66:36)\n\n7. října 2007 (14:30) – Chieti\n\n Belgie - Francie 72:63 (18:19, 32:28, 47:47)\n\n7. října 2007 (12:15) – Chieti\n"}
{"id": "906708", "url": "https://cs.wikipedia.org/wiki?curid=906708", "title": "Sienna Millerová", "text": "Sienna Millerová\n\nSienna Millerová (nepřechýleně Miller; * 28. prosince 1981 New York) je britsko-americká herečka, módní návrhářka a modelka. Přestože se narodila v New Yorku, dětství strávila v Londýně. Nejprve se věnovala fotomodelingu a svou první filmovou roli získala v roce 2001, kdy hrála v romantické komedii \"Klíč k lásce\". Později hrála v řadě dalších filmů, mezi které patří například životopisný film \"Warholka\", kde ztvárnila herečku a modelku Edie Sedgwick.\n\n"}
{"id": "906709", "url": "https://cs.wikipedia.org/wiki?curid=906709", "title": "Estonská první republika", "text": "Estonská první republika\n\nEstonská první republika (oficiálně Eesti Vabariik — zpočátku též starým pravopisem Eesti Wabariik — tedy „Estonská republika“, v dnešní estonské historiografii Eesti esimene vabariik či sõjaeelne Eesti Vabariik, tedy „estonská první republika“ či „předválečná Estonská republika“, v publicistice stručně Esimene vabariik, tedy „První republika“, nebo s využitím odlišení pravopisu Eesti Wabariik či jen Wabariik) byl státní útvar na území Estonska v letech 1918–1940.\n\nPo porážce Švédska v Severní válce se Estonsko stalo součástí Ruského impéria, které postupně zesilovalo snahy o rusifikaci estonského obyvatelstva. Nárůst kulturního sebevědomí Estonců během národního obrození tak snadno přerostl v politický program vytvoření samostatného státu. Po Únorové revoluci v Rusku bylo dosud administrativně rozdělené estonské území sjednoceno do samosprávné gubernie, řízené ve vnitřních záležitostech zemským sněmem. Ten však po Říjnové revoluci a zhroucení dosavadní ruské moci bolševická ruská vláda 26. listopadu 1917 rozpustila. V reakci na to se zemský sněm 28. listopadu 1917 prohlásil za nejvyšší a suverénní zákonodárný orgán na estonském území do doby, než bude zvoleno nové zákonodárné shromáždění. Bolševici v odpověď zemský sněm rozehnali a přislíbili volby na počátek roku 1918. Avšak poté, co v těchto volbách jasně zvítězili zastánci estonské samostatnosti, byly výsledky voleb ruskou vládou anulovány.\n\nEstonská politická reprezentace dále v ilegalitě připravovala vyhlášení estonské suverenity. Vhodná situace k tomuto kroku nastala po změně válečné situace v únoru 1918. Když 24. února ruská vojska opustila Tallinn před postupující armádou císařského Německa, ustavili estonští představitelé prozatímní vládu a vydali deklaraci o vzniku nezávislé Estonské republiky. Už 25. února však do Tallinnu vstoupila německá vojska a německé velení deklaraci anulovalo. Uzavřením brestlitevské mírové smlouvy 3. března byla Německu potvrzena vojenská přítomnost v Pobaltí, estonská prozatímní vláda však byla během května Británií, Francií a Itálií uznána za legitimní vládu nezávislého Estonska.\n\nKdyž 11. listopadu uznalo Německo svou porážku v 1. světové válce podepsáním příměří v Compiègne, začaly se německé jednotky stahovat z Pobaltí. Sovětská vláda v tom viděla možnost získat kontrolu nad pobaltskými zeměmi a zahájila proti nim 13. listopadu rozsáhlou ofenzívu, v jejímž rámci 28. listopadu vkročila sovětská armáda na estonské území a vůči teprve vznikajícím a špatně vyzbrojeným estonským branným silám dobyla do konce roku celé východní a jihovýchodní Estonsko a dostala se na vzdálenost pouhých 34 km od Tallinnu.\n23. prosince 1918 byl vrchním velitelem estonských ozbrojených sil jmenován generál Johan Laidoner, který od estonské vlády obdržel zvláštní pravomoci k provedení všeobecné mobilizace a válečných rekvizic. Na pomoc Estonsku dorazila eskadra britských lehkých křižníků, které převzaly ochranu estonského pobřeží před sovětským loďstvem a estonským obráncům Tallinnu předaly několik dodávek zbraní, a k estonským silám se přidaly též oddíly dobrovolníků z Finska, Švédska a Dánska, a několik bělogvardějských jednotek. 4. ledna se Laidonerovi podařilo prolomit postupující frontu a zastavit bolševický postup. 6. ledna zahájily estonské ozbrojené síly protiofenzívu, kterou do 24. února osvobodily celé estonské území a navzdory výraznému posílení sovětských jednotek na estonské frontě postoupily hluboko na ruské území.\n\nProti vznikajícímu suverénnímu estonskému státu se postavila rovněž vládnoucí baltoněmecká vrstva. Zástupci baltských Němců Estonska a Livonska vyhlásili již 12. dubna 1918 samostatný Baltský stát, který se 5. listopadu spojil s Vévodstvím Kuronsko a Zemgalsko ve Spojené baltské vévodství, jež pod vedením říšského generála Rüdigera von der Goltze začalo budovat jako svou armádu Baltskou zeměbranu. Ta několikrát drobně zasáhla proti estonským — a souběžně za suverénní Lotyšsko bojujícím lotyšským — jednotkám již během roku 1918, avšak k rozhodujícímu střetnutí s ní došlo až 19.–23. června 1919 v bitvě o Cēsis, kde definitivně podlehla spojeným estonským a lotyšským jednotkám.\n\n22. října zahájila novou mohutnou ofenzívu Rudá armáda. Ve dnech 18.–30. listopadu došlo v oblasti Narvy k nejtvrdším bojům celé estonské osvobozenecké války, avšak estonským jednotkám se podařilo udržet pozice. Když byl 30. prosince odražen poslední sovětský pokus o průlom, přistoupilo sovětské velení 3. ledna 1920 na příměří. 2. února 1920 pak byla v Tartu uzavřena mírová smlouva mezi Estonskem a sovětským Ruskem, která vytvořila předpoklad ke všeobecnému mezinárodnímu uznání samostatného Estonska zajištila novému státu alespoň několik let klidu od ruské expanzivní politiky.\n\nJeště během války za nezávislost, krátce po odražení první sovětské ofenzívy, se 5.–7. dubna 1919 konaly první volby do Ústavodárného shromáždění (\"Asutav Kogu\"). Volební právo bylo všeobecné, bez omezení majetkem, původem nebo pohlavím. K volbám se dostavilo cca 80 % oprávněných voličů a zvolilo stodvacetičlenný zákonodárný sbor. Přibližně dvě třetiny mandátů získala levicově orientovaná politická uskupení, do Ústavodárného shromáždění se dostali též zástupci estonských Rusů a Němců, kteří dohromady tvořili cca 5 % obyvatelstva na estonskou vládou tehdy kontrolovaných územích.\n\nÚstavodárné shromáždění se sešlo poprvé 23. dubna. Jeho předsedou byl zvolen sociální demokrat August Rei. Následně začala práce na estonské ústavě, která byla završena jejím přijetím 15. června 1920, a příprava rozsáhlé pozemkové reformy, která byla spuštěna zákonem přijatým 10. října 1919. Ve shodě s nově platnou ústavou ukončilo Ústavodárné shromáždění ke 20. prosinci 1920 svou činnost, načež v lednu převzal ústavodárnou již podle nové ústavy zvolený řádný parlament.\n\nÚstavodárné shromáždění se z obavy o možnou koncentraci moci do rukou jedné osoby snažilo vyhnout samostatné instituci hlavy státu. Zákonodárnou moc představoval jednokomorový parlament (\"Riigikogu\") složený ze stovky poslanců, výkonnou moc představovala parlamentem pověřená vláda. Jako zástupce republiky vystupoval navenek předseda vlády (\"Riigivanem\").\n\nNová ústava, která vstoupila v platnost roku 1933, zavedla instituci hlavy státu v rozsahu prezidentské demokracie. \"Riigivanem\" nebyl nadále spjat s vládou, nýbrž byl určován přímou volbou a měl pravomoci jmenovat a odvolávat vládu, vést vnitřní a zahraniční politiku, i rozpouštět parlament.\n\nJedním z prvních kroků nové vlády byla rozsáhlá pozemková reforma, při níž byly znárodněno více než tisíc panských sídel s polnostmi, lesy i přidruženým průmyslem. Do vlastnictví mladé republiky tak přešla téměř všechna půda někdejších velkovlastníků (v drtivé většině případů německých), což znamenalo přibližně 58 % veškeré estonské zemědělské půdy. Většina této půdy byla následně rozdělena bezzemkům. Celkem tak bylo založeno kolem 56 000 nových soukromých hospodářství.\n\nPřibližně devět desetin (88 % na celém území, 92 % na území bez oblastí později připojených k Rusku) obyvatelstva meziválečné republiky tvořili Estonci. Z neestonského obyvatelstva bylo nejvíce Rusů (8 %), kteří obývali především Pečersko, Narevské předpolí a pobřeží Čudského jezera. Druhou nejpočetnější menšinou byli baltští Němci (1,5 %), sídlící zejména ve městech. Počtem následovali Švédové (1 %), obývající především západní pobřeží a ostrovy, rovněž zejména ve městech žijící Židé (0,5 %) a zejména při jižní hranici sídlící Lotyši (0,5 %).\n\nJakkoli se suverénní Estonsko zrodilo především z myšlenky národního státu Estonců, bylo už od svého vyhlášení postaveno na principiální rovnosti všech občanů bez ohledu na národnost, a tak bylo chápáno i většinou příslušníků menšin. Mnoho estonských Němců a Rusů bojovalo v estonské válce za nezávislost po boku Estonců proti Baltské zeměbraně i Rudé armádě. Po válce přijatá ústava i navazující zákony pak zaručily každému občanu právo svobodně rozhodnout o své národnostní příslušnosti, a národnostním menšinám právo na školní vzdělání v mateřském jazyce a na zakládání národnostně orientovaných kulturních spolků. V obcích, kde většinu obyvatel tvořila národnostní menšina, bylo zaručeno právo používat menšinový jazyk v samosprávě a místním úředním styku, a ústřední státní orgány byly povinovány přijímat písemnosti krom estonštiny též v ruštině, němčině a švédštině.\n\nZcela ojedinělým počinem pak bylo přijetí zákona o kulturní autonomii roku 1925. Ten umožňoval národnostním menšinám o alespoň třech tisících příslušníků (v okamžiku přijetí zákona to byli Rusové, Němci, Švédové, Židé a Lotyši) založit si vlastní kulturní samosprávu se statusem subjektu veřejného práva. Kulturní samospráva sestávala z konstituující \"kulturní rady\" (\"kultuurnõukogu\"), lidově nazývané „národní parlament“, výkonné \"kulturní vlády\" (\"kultuurvalitsus\") a místních \"kulturních správ\" (\"kultuurhoolekogud\"). Do kompetence kulturní samosprávy patřil dohled nad veřejnými i soukromými školami a otázky kultury, sportu a mládeže. Financování veřejných škol pracujících v menšinovém jazyce přitom zaručoval až do středoškolského stupně stát, pro financování soukromých školy a kulturních institucí pak směly kulturní samosprávy v rámci zastupované menšiny stanovovat zvláštní daň. Rozhodnutí kulturních samospráv nepodléhalo státnímu schvalování, stát jen dohlížel na zachování všeobecného zákonného rámce.\n\nMožnosti založení kulturní samosprávy podle zákona z roku 1925 využili estonští Němci a Židé. V meziválečné Evropě se jednalo o možnost tak ojedinělou, že se Židovský národní fond roku 1927 rozhodl zapsat Estonskou republiku do své Zlaté knihy za „historický počin, že skrze ni poprvé v dějinách židovského národa byla darována židovské menšině kulturní autonomie“.\n\n\n"}
{"id": "906710", "url": "https://cs.wikipedia.org/wiki?curid=906710", "title": "Kanton L'Aigle-Est", "text": "Kanton L'Aigle-Est\n\nKanton L'Aigle-Est ( ) byl francouzský kanton v departementu Orne v regionu Dolní Normandie. Tvořilo ho devět obcí. Zrušen byl po reformě kantonů 2014.\n\n"}
{"id": "906711", "url": "https://cs.wikipedia.org/wiki?curid=906711", "title": "Kanton L'Aigle-Ouest", "text": "Kanton L'Aigle-Ouest\n\nKanton L'Aigle-Ouest ( ) byl francouzský kanton v departementu Orne v regionu Dolní Normandie. Tvořilo ho šest obcí. Zrušen byl po reformě kantonů 2014.\n\n"}
{"id": "906716", "url": "https://cs.wikipedia.org/wiki?curid=906716", "title": "Kanton Wormhout", "text": "Kanton Wormhout\n\nKanton Wormhout ( ) je francouzský kanton v departementu Nord v regionu Nord-Pas-de-Calais. Tvoří ho 11 obcí.\n\n"}
{"id": "906717", "url": "https://cs.wikipedia.org/wiki?curid=906717", "title": "Říše Liao", "text": "Říše Liao\n\nŘíše Liao (kitansky \"Mos Jælud\"; ; ) neboli říše Kitanů (kitansky: \"Mos diau-d kitai huldʒi gur\"; ; ) byl kitanský stát existující v letech 907–1125 v Mandžusku a částech severní Číny, Mongolska a ruského Dálného východu.\n\nZa rok vzniku říše Liao je považován rok 907, kdy se A-pao-ťi stal velikým chánem kitanského státu a současně v Číně zanikla říše Tchang. A-pao-ťi se roku 916 prohlásil císařem říše Liao, již předtím zahájil expanzi kitanského státu, když si podrobil Tataby, kmeny severního Mandžuska, Džürčeny v Přímoří a nakonec roku 926 i Parhe ve východním Mandžusku a severní Koreji. Později Kitané získali ještě šestnáct krajů v severní Číně (okolí Pekingu). Čínská říše Sung a korejské Korjo vyplácely Kitanům tribut.\n\nNapětí mezi tradičním kitanským uspořádáním společnosti a státu a čínskými praktikami a postupy prosazovanými liaoskými panovníky bylo určujícím rysem politického života říše. Toto napětí vedlo k sérii krizí při řešení nástupnictví; císařové říše Liao dávali přednost čínskému zvyku nástupnictví prvorozeného syna, kdežto velká část kitanských elit stála za tradiční volbou nejvhodnějšího kandidáta. Dualismus kitanských a čínských postupů se projevil i v administrativě, když A-pao-ťi zřídil dvě paralelní vlády. Severní správa řídila kitanské a nečínské oblasti podle kitanských způsobů, zatímco jižní úřady spravovaly oblasti osídlené Číňany při použití tradičních čínských úředních postupů. Rozdíly mezi Číňany a Kitany existovaly i ve společenském uspořádání; v kontrastu k jasně podřízenému postavení čínských žen měly Kitanky lepší postavení v rodině i společnosti.\n\nŘíše Liao byla zničena Džürčeny, kteří roku 1115 povstali, založili říši Ťin a v desetileté válce dobyli celé Liao. Roku 1121 uzavřela protikitanské spojenectví s Ťiny říše Sung, ale do bojů výrazněji nezasáhla.\n\nČást kitanských bojovníků, družina člena panovnického rodu Jie-lü Ta-š’a a posádka pevnosti Che-tchun na řece Orchon ve středním Mongolsku, roku 1129 ustoupila před ťinskými vojsky do Sedmiříčí ve střední Asii. Založili zde nový stát, Karakitanský chanát s centrem v Balasagunu, který přetrval do roku 1218, kdy byl dobyt armádou Mongolské říše.\n\n\n"}
{"id": "906720", "url": "https://cs.wikipedia.org/wiki?curid=906720", "title": "Dotykové napětí", "text": "Dotykové napětí\n\nDotykové napětí je elektrické napětí, které vzniká na lidském těle jako důsledek současného dotyku dvou předmětů nebo částí elektrického obvodu s rozdílným potenciálem. Podle normy ČSN je považováno za bezpečné dotykové napětí (tedy napětí, které není lidskému životu nebezpečné) napětí do 50 V.\n\nZvláštním typem dotykového napětí je krokové napětí, které vzniká překlenutím dvou míst s rozdílným potenciálem lidským krokem. Tento zvláštní typ dotykového napětí vzniká např. v místech v okolí na zem spadlých drátů vysokého napětí a je velice nebezpečný. Příčinou vzniku je v daném případě rychle klesající elektrický potenciál země s rostoucí vzdáleností od místa spadlých drátů. Při chůzi směrem k nebezpečnému místu pak vzniká mezi nohama současně se dotýkajícíma země právě toto životu nebezpečné dotykové napětí.\n"}
{"id": "906721", "url": "https://cs.wikipedia.org/wiki?curid=906721", "title": "Kanton Saint-Étienne-Nord-Ouest-1", "text": "Kanton Saint-Étienne-Nord-Ouest-1\n\nKanton Saint-Étienne-Nord-Ouest-1 ( ) je francouzský kanton v departementu Loire v regionu Rhône-Alpes. Tvoří ho severozápadní část města Saint-Étienne a obec Villars.\n"}
{"id": "906722", "url": "https://cs.wikipedia.org/wiki?curid=906722", "title": "Kanton Saint-Étienne-Nord-Ouest-2", "text": "Kanton Saint-Étienne-Nord-Ouest-2\n\nKanton Saint-Étienne-Nord-Ouest-2 ( ) je francouzský kanton v departementu Loire v regionu Rhône-Alpes. Tvoří ho severozápadní část města Saint-Étienne a obce Roche-la-Molière a Saint-Genest-Lerpt.\n"}
{"id": "906723", "url": "https://cs.wikipedia.org/wiki?curid=906723", "title": "Kanton Saint-Étienne-Sud-Est-1", "text": "Kanton Saint-Étienne-Sud-Est-1\n\nKanton Saint-Étienne-Sud-Est-1 ( ) je francouzský kanton v departementu Loire v regionu Rhône-Alpes. Tvoří ho jihovýchodní část města Saint-Étienne.\n"}
{"id": "906725", "url": "https://cs.wikipedia.org/wiki?curid=906725", "title": "Kanton Saint-Étienne-Sud-Est-2", "text": "Kanton Saint-Étienne-Sud-Est-2\n\nKanton Saint-Étienne-Sud-Est-2 ( ) je francouzský kanton v departementu Loire v regionu Rhône-Alpes. Tvoří ho jihovýchodní část města Saint-Étienne.\n"}
{"id": "906726", "url": "https://cs.wikipedia.org/wiki?curid=906726", "title": "Kanton Saint-Étienne-Sud-Est-3", "text": "Kanton Saint-Étienne-Sud-Est-3\n\nKanton Saint-Étienne-Sud-Est-3 ( ) je francouzský kanton v departementu Loire v regionu Rhône-Alpes. Tvoří ho jihovýchodní část města Saint-Étienne.\n"}
{"id": "906728", "url": "https://cs.wikipedia.org/wiki?curid=906728", "title": "Townshendovy zákony", "text": "Townshendovy zákony\n\nTownshendovy zákony (angl. \"Townshend Acts\") byly vyhlášeny britským parlamentem v roce 1767 a znamenaly v koloniích Severní Ameriky nepřímé daně na spotřební zboží. Vztahovaly se k daním na dovoz skla, olova, papíru a čaje. Byly odvolány roku 1770, ale ponecháno bylo clo za čaj. Ve svých důsledcích vedly k americké válce o nezávislost.\n"}
{"id": "906729", "url": "https://cs.wikipedia.org/wiki?curid=906729", "title": "Obilnice", "text": "Obilnice\n\nObilnice je tradiční zařízení na dlouhodobé skladování obilnin. Účelem je ochrana zrní před plísněmi a škůdci, před klíčením a ovšem také zloději. Pro velká množství obilí je nahradily sýpky a v současnosti sila. \n\nJako metafora se slovo obilnice užívá pro úrodné země či kraje, které produkují a vyvážejí obilí. „Obilnicí“ starověkého Říma byl Egypt, obilnicí Evropy Ukrajina, „obilnicemi světa“ jsou míněny např. Kanada, USA, Kazachstán, Ukrajina.\n\nNejstarší obilnice byly patrně obilní jámy, vykopané v zemi a často vymazané jílem. Pokud byly blízko obydlí, hromadil se v nich oxid uhličitý, který bránil klíčení a zároveň hubil hlodavce. Z řeckého označení obilní jámy \"siros\" vzniklo moderní slovo silo. Později se jako obilnice užívaly i velké keramické nádoby, případně dřevěné truhly. Zde se obilí skladovalo na vzduchu a muselo se chránit hlavně před hlodavci a vlhkostí. \n\n"}
{"id": "906730", "url": "https://cs.wikipedia.org/wiki?curid=906730", "title": "Kostel Nanebevzetí Panny Marie (Předklášteří, novogotický)", "text": "Kostel Nanebevzetí Panny Marie (Předklášteří, novogotický)\n\nKostel Nanebevzetí Panny Marie je římskokatolický chrám v obci Předklášteří v okrese Brno-venkov. Je součástí památkově chráněného areálu kláštera Porta coeli, který byl roku 2010 prohlášen národní kulturní památkou České republiky.\n\nPo zrušení konventu cisterciaček v roce 1782 se klášterní kostel Nanebevzetí Panny Marie stal farním chrámem. O obnově kláštera jednal řád od roku 1861, románsko-gotická bazilika ale zůstala farnosti. Proto nechaly sestry v letech 1900 a 1901 postavit nový konventní kostel (resp. kapli) v novogotickém slohu podle projektu Františka Pavlů. Chrám vznikl na místě sýpky (ještě předtím se zde nacházela kaple svaté Kateřiny, jejíž základy byly nalezeny), u západního křídla ambitu. Jedná se o jednolodní stavbu s pravoúhle zakončeným kněžištěm, loď i presbytář jsou zaklenuty křížovou klenbou. V pozdější době byla ke severní stěně kněžiště přistavěna sakristie.\n\nJe filiálním kostelem předklášterské farnosti.\n"}
{"id": "906731", "url": "https://cs.wikipedia.org/wiki?curid=906731", "title": "Zlo mezi námi", "text": "Zlo mezi námi\n\nZlo mezi námi ( )\nje švédské filmové drama natočené podle knihy spisovatele Jana Guillou. Snímek pojednává o šikaně v rámci soukromé internátní školy ve Švédsku ze strany Studentské rady vůči zdejším začínajícím studentům, kteří mají proti nim nižší postavení.\n\nHlavním hrdinou je 16letý Erik, který už odmalička vyrůstá se svou ovdovělou matkou a despotickým otčímem, který jeho a matku velmi často bije. Erikova matka je klasickým případem týrané ženy, která ztratila naději na lepší život a zcela se podřizuje svému muži. Otčím je velmi nemilosrdný a dává Erikovi výprask za každou maličkost, třeba i za to, že mu upadl během oběda nůž.\n\nKvůli špatnému rodinnému prostředí se stává z Erika rváč a má ve škole problémy s disciplínou. Při jednom incidentu, kdy zmlátí spolužáka do bezvědomí, je vyloučen. Jeho matka prodá část svého dědictví a zaplatí mu soukromou internátní školu. Mohlo by se zdát, že se Erik konečně dostane do lepšího prostředí, když bude na čas oddělený od domova a despotického otčíma. Bohužel i zde však panuje diktatura. Ve Stiansberské škole, která se právě stala Erikovým novým domovem, nemá nad studenty moc profesorský sbor, nýbrž Rada studentů v čele se staršími studenty. Ti mají právo udělovat tresty mladším, kteří se nemohou bránit, protože za napadení člena Rady studentů by byli vyloučeni. Erik se odmítá podřídit, a proto se stává jejich kořistí. Jelikož je Erik ale zvyklý na drsné zacházení, zdolává tyranii, což předsedu Rady, šlechtice Silverhielma, velmi popuzuje a vymýšlí nové způsoby, jak jej zlomit. Jednoho dne Erika napadnou, svážou, polijí vodou a nechají spoutaného uprostřed mrazu na palouku. Toho si všimne zdejší uklízečka, Finka Marie, a zachrání jej. Protože je proti pravidlům školního řádu, aby měli zaměstnanci vztah se studenty, je Marie propuštěna a Erik vyloučen.\n\nKdyž se připravuje na odjezd ze školy, všimne si vizitky, kterou mu před příjezdem do Stiansbergu dal právník jeho zesnulého otce. Rozhodne se mu zavolat. Právník dorazí do školy a povede se mu donutit ředitele, aby zde Erika nechal dostudovat pod podmínkou, že školu nedá před soud za poškozování lidských práv. Poté si ještě stihne vyřídit účty se Silverhielmem. Erik dostuduje a vrací se domů. Doma se opět dostává do křížku s otčímem kvůli snížené známce z chování, proto se rozhodne s otčímem skoncovat jednou provždy a zbije jej. Otčím následně končí v nemocnici, kde nepřizná pravý původ věci, jelikož by se pak mohlo zjistit, co všechno dělal své ženě a nevlastnímu synovi.\n\nErik se stává svobodným mužem a začíná si konečně užívat života. Setkává se se svým nejlepším kamarádem ze školy, který ji musel kvůli krutosti Rady studentů opustit a nakonec se stal právníkem. S ním si popřeje hodně štěstí do budoucna a jde vstříc osudu. Erikův osud nám dále není znám. Zůstává otázkou, zda se pokusí kontaktovat Marii nebo nikoliv.\n"}
{"id": "906736", "url": "https://cs.wikipedia.org/wiki?curid=906736", "title": "Akita-Jake-jama", "text": "Akita-Jake-jama\n\nAkita-Jake-jama ( , 1 366 m n. m.) je název aktivního vulkanického komplexu nacházejícího se v severozápadní části japonského ostrova Honšú asi 7 km západně od stratovulkánu Hačimantai. Komplex je tvořen několika stratovulkány a lávovými dómy. Aktivita je doložena od 19. století, kdy proběhly dvě středně silné freatomagmatické erupce. Na západním úpatí komplexu se nacházejí radioaktivní horké pramenty Tamagawa.\n\n"}
{"id": "906738", "url": "https://cs.wikipedia.org/wiki?curid=906738", "title": "Akusekidžima", "text": "Akusekidžima\n\nAkusekidžima ( , 584 m n. m.) je malý ostrov vulkanického původu, nacházející se v japonském souostroví Rjúkjú. Ostrov dosahuje nadmořské výšky 584 m, dalších 800 m se nachází pod hladinou moře. Většinu pobřeží tvoří skalní útesy.\n\nSopka se nachází v centrální části starších vulkánů (Birojama a Nakadate) a je tvořena převážně andezitem a dacitem. V historické době nebyla zaznamenána žádná erupce. Jediný důkaz o nedávné činnosti vulkánu poskytuje datování lávových proudů a tefrových vrstev.\n\n"}
{"id": "906739", "url": "https://cs.wikipedia.org/wiki?curid=906739", "title": "Kostel Nanebevzetí Panny Marie (Předklášteří)", "text": "Kostel Nanebevzetí Panny Marie (Předklášteří)\n\nKostel Nanebevzetí Panny Marie je římskokatolický chrám v obci Předklášteří v okrese Brno-venkov. Je farním kostelem místní farnosti a zároveň součástí památkově chráněného areálu kláštera Porta coeli, který byl roku 2010 prohlášen národní kulturní památkou České republiky.\n\nKostel byl postaven ve dvou etapách mezi lety 1233 a 1240, tedy krátce po založení konventu. Za oficiální zakladatelku je považována Konstancie Uherská, dcera uherského krále Bély III., a vdova po českém králi Přemyslu Otakarovi I., která rovněž stojí za vznikem celého klášterního komplexu Porta Coeli. K vysvěcení kostela došlo roku 1239. Zdejší presbyterium později posloužilo jako královnina hrobka. Byl zde pohřben, jakožto jeden ze spoluzakladatelů, také její syn, markrabě Přemysl.\n\nV období válek se celý komplex potýkal s mnoha problémy. Roku 1782 došlo na základě patentu o rušení klášterů, vydaného Josefem II., ke zrušení kláštera, které vedlo k tomu, že kostel byl nadále využíván jako farní.\n\nOd roku 1901, kdy začal být klášterní komplex po zhruba stoleté odmlce znovu využíván, sloužil opět jako konventní kostel kláštera. Během světových válek došlo ještě k mnoha změnám, nicméně funkce chrámu se zachovala dodnes.\n\nPůdorys kostela zachovává schéma nestejnoramenného kříže, obvyklé u cisterciáků. Mezi presbyterium a podélné tři lodi (z nichž hlavní převyšuje obě postranní) je vsunuta loď příčná. Kněžiště je zakončeno několikaúhelníkovým závěrem, který se v jednodušší formě objevuje i u obou vedlejších lodí. Uvnitř chrámu jsou tyto postranní lodi připojeny arkádami k hlavní lodi, jejíž zdivo je neseno nečleněnými pilíři, které nepřerušovaně přecházejí ve stěnu. Tato stěna se poté uplatňuje jako významná stavební složka.\n\nZdůraznění hmotné zdi je zřejmě ještě přežitkem románského slohového cítění a dodává tak stavbě robustního a přísného rázu. Na zdivo navazuje žebrová klenební soustava, která je již gotická, stejně tak jako opěrné pilíře na vnějším zdivu chrámu. Klenba nacházející se v jednotlivých lodích kostela je křížová, rozdělená na několik samostatných polí. Tvary svorníků se v každém poli liší, a v některých z polí dokonce chybí.\n\nV levé chrámové lodi se objevuje nevšední stavební prvek – zvýraznění vítězného oblouku, přičemž zde jedno z klenebních žeber přebývá. Je ovšem zcela možné, že tento počin nebyl zamýšlen a jedná se pouze o stavařskou chybu, ač efektní.\n\nV presbyteriu byla ke zklenutí použita šestidílná klenba. Tato klenba je opět rozdělená na jednotlivá pole, přičemž v obou z polí se sbíhá vždy šestice žeber. Jejich spoj je opatřen svorníkem vegetabilního typu. Po stranách žebra přecházejí v přípory válcového profilu. U přízedního žebra má krycí deska tvar šestiúhelníku, u ostatních žeber je tento prvek čtvercový. Na hlavicích se potom objevuje bobulový dekor. U oken se uplatňuje jejich zvýraznění v podobě lomeného oblouku. V oknech se pak nachází coby výplň vitráž. Efekt je umocněn blankytně modrou výmalbou představující nebesa; ta ovšem pochází z období baroka.\n\nI přes bohatou zdobnost hlavic a mohutná kruhová okna s kružbou působí stavba stroze, zcela v souladu se zásadami účelného cisterciáckého stavitelství své doby.\n\nS chudobou plastické výzdoby nápadně kontrastuje honosný západní portál, patřící k ojedinělým památkám svého druhu ve střední Evropě. Tento prvek měl vyjádřit symbolické označení kláštera: \"Porta Coeli\", tedy Brána nebes. Konzoly rámující lomené archivolty naznačují, že portál měl být původně krytý otevřenou předsíní, podobně jako je tomu u benediktýnské baziliky v Třebíči. Dodnes však není známo, byla-li tato předsíň zbourána, nebo pouze projektována. Portál je vsazen do zesíleného zdiva západního průčelí a rozložen do pěti stupňů, přičemž zleva i zprava je střežen ležícími lvy. Od nich se rozvíjí kamenná krajka akantů a vinných listů s hrozny, prostřídávaná sloupky se sochami apoštolů. Nad vlastním vchodem je umístěn tympanon s ústřední postavou Krista, po jehož bocích přihlíží ženská a mužská postava. Tympanon je opět hojně lemován bujným florálním, stylizovaným dekorem.\n\nKostel nemá věž, nad křížením hlavní a příčné lodi byla vybudována čtyřboká zvonice.\n\nVedle hlavního vstupu se nachází renesanční plastika \"Kristus na Olivetské hoře\" z 16. století.\n\nChrámový interiér, doplněný vybavením v období pozdního baroka, byl svěřen nejvýznamnějším umělcům tehdejší epochy. Za abatyše Cecilie Fundulusové byl objednán v dílně znojemského sochaře Josefa Winterhaldera staršího nový hlavní oltář. Stavba z pravého mramoru budovaná v letech 1764–1769, byla ale kvůli pokročilému věku umělce dokončena až brněnským sochařem Ondřejem Schweiglem, který rovněž dodal jeho štukovou sochařskou složku. Středu oltáře vévodí monumentální plátno rakouského malíře Franze Antona Maulbertsche na téma Nanebevzetí Panny Marie. Dále jsou v presbytáři nad bočními výklenky v rocaillových rámech obrazy sv. Filipa a sv. Jakuba, které přidržují Schweiglovi andělé.\n\nPo stranách vítězného oblouku se nachází boční oltáře svatého Jana Nepomuckého a svatého Jana Křtitele. Oba se honosí plátny Franze A. Maulbertsche a sochami Ondřeje Schweigla. Na jejich menzách stojí prosklené rakve s relikviářovými figurínami světců z římských katakomb, sv. Pinosy nalevo a svaté Theodory napravo. Dále jsou v severní boční kapli oltář sv. Ducha, a v jižní oltář sv. Bernarda z Clairvaux. Obrazy na obou oltářích namaloval Josef Stern a štukové sochy vytvořil Ondřej Schweigl. Kazatelna s reliéfem baziliky svatého Petra na poprsnici, scénou \"Předání klíčů sv. Petrovi\" na schodišti a sousoším \"Víry na stříšce\" a také křtitelnice se sousoším Kristova křtu jsou rovněž dílem Schweigla.\n\nNa zdi severní lodi visí trojice obrazů Ignáce Raaba: \"Kristus umírá na kříži\", \"Narození Krista\" a \"Kristus v Emauzích\". Na západním chóru stojí novodobý varhanní stroj umístěný do původní barokní skříně se sochami muzicírujících andělů.\n"}
{"id": "906742", "url": "https://cs.wikipedia.org/wiki?curid=906742", "title": "Teardrops (album)", "text": "Teardrops (album)\n\nTeardrops je debutové studiové album belgického zpěváka-skladatele, Toma Diceho. Bylo představeno 30. dubna 2010 a v Belgii dosáhlo pozice 1.\n\n"}
{"id": "906745", "url": "https://cs.wikipedia.org/wiki?curid=906745", "title": "Cech Vlka", "text": "Cech Vlka\n\nCech Vlka je občanské sdružení založené 14. dubna 2012 v Pardubicích na podporu a přiblížení tradičních řemesel lidem současné doby. Krom řemesel se sdružení věnuje i hraní fantasy her – LARPů i Dračí doupě či DnD.\n\nZaložení skupiny, věnující se v té době primárně oblasti fantasy proběhlo 14. dubna 2012 v Pardubicích. Celé hnutí bylo iniciováno Petrem Liškou. Jelikož se myšlenky rozšířily nad rámec původního záměru, bylo založeno občanské sdružení. Toto sdružení již rozšířilo své zájmy o řemeslnou výrobu, kterou od roku 2013 prezentuje na řemeslných jarmarcích. Na počátku roku 2013 se k občanskému sdružení hlásí 17 členů a dalších 7 spolupracovníků.\nObčanské sdružení je otevřené i novým zájemcům, přičemž neshromažďuje pouze řemeslníky. Vítání jsou též umělci. \nDále je přítomno několik malířů a kreslířů i začínající spisovatel fantasy. \n\nOd roku 2013 se občanské sdružení veřejně představuje pořádáním řemeslných jarmarků na hradě Košumberk v obci Luže – jarmarky jsou pořádány dvakrát do roka – na jaře a na podzim. V letních měsících pak na hradu Litice u obce Litice nad Orlicí. \nPro pořádání těchto jarmarků se občanské sdružení rozhodlo vytvořit zvláštní podmínky pro handicapované – jimž je umožněn vstup zdarma, včetně asistenčního doprovodu; přesun od parkoviště z podhradí na hrad je pak v rámci organizace řešen individuálně – pohyb po hradní ploše je pak bezbariérový.\nVstup zdarma je též zařízen i pro děti z dětských domovů. Na vlastní náklady též sdružení zorganizuje dopravu pro děti z Pardubického dětského domova. \n\nAčkoli se hlavní činnost sdružení přenesla do oblasti řemesel, náklonnost k fantasy i hrám na hrdiny zůstala zachována. Sdružení se aktivně podílí na LARPové bitvě Heroes V – motivované stejnojmennou strategickou hrou.\n\n\n"}
{"id": "906746", "url": "https://cs.wikipedia.org/wiki?curid=906746", "title": "Tokmak", "text": "Tokmak\n\nTokmak ( ) je město v Záporožské oblasti na Ukrajině. Leží na řece Tokmak zhruba 98 kilometrů jihovýchodně od Záporoží, hlavního města oblasti. V roce 2013 v něm žilo 32 tisíc obyvatel.\n\nSídlo bylo založeno v roce 1784 pod jménem \"Velykyj Tokmak\" ( ). Městem se stalo v roce 1938.\n"}
{"id": "906751", "url": "https://cs.wikipedia.org/wiki?curid=906751", "title": "Pižmovka", "text": "Pižmovka\n\nPižmovka má různé významy:\n\n\n\n\n"}
{"id": "906755", "url": "https://cs.wikipedia.org/wiki?curid=906755", "title": "Gordon Banks", "text": "Gordon Banks\n\nGordon Banks (30. prosince 1937, Sheffield – 12. února 2019, Stoke-on-Trent) byl anglický fotbalový brankář. Mezinárodní federace fotbalových historiků a statistiků ho jmenovala 2. nejlepším brankářem 20. století (po Lvu Jašinovi a před Dino Zoffem). Pelé ho v roce 2004 zařadil mezi 125 nejlepších žijících fotbalistů.\n\nS anglickou reprezentací se stal mistrem světa roku 1966 a získal bronzovou medaili z mistrovství Evropy 1968, celkem za ni odehrál 73 utkání. Chytal též na mistrovství světa v Mexiku roku 1970. Dvakrát získal Anglický ligový pohár, jednou s Leicesterem City (1964) a jednou se Stoke City (1972).\n\n"}
{"id": "906764", "url": "https://cs.wikipedia.org/wiki?curid=906764", "title": "Teardrops", "text": "Teardrops\n\nTeardrops může být:\n\n"}
{"id": "906769", "url": "https://cs.wikipedia.org/wiki?curid=906769", "title": "Guy Pearce", "text": "Guy Pearce\n\nGuy Pearce (* 5. října 1967 Ely, Anglie) je australský herec. Svou kariéru zahájil seriálem \"Neighbours\", kde hrál v necelých pěti stech epizodách v letech 1985−1989. Později hrál v mnoha filmech i televizních seriálech. V roce 2006 ztvárnil Andyho Warhola ve filmu \"Warholka\" a v následujícím roce Harryho Houdini ve filmu \"Iluze lásky\"\n\n"}
{"id": "906772", "url": "https://cs.wikipedia.org/wiki?curid=906772", "title": "Somewhere in England", "text": "Somewhere in England\n\nSomewhere in England je deváté sólové studiové album George Harrisona, vydané v roce 1981 u vydavatelství Dark Horse Records. Nahráváno bylo v rozmezí října 1979 a února 1981 a producentem byl Harrison a Ray Cooper. Píseň „All Those Years Ago“ byla věnována památce zesnulého Johna Lennona a hráli v ní další dva dřívější členové skupiny The Beatles, Paul McCartney a Ringo Starr.\n\n"}
{"id": "906783", "url": "https://cs.wikipedia.org/wiki?curid=906783", "title": "Sammy Price", "text": "Sammy Price\n\nSammy Price (6. října 1908 Honey Grove, Texas, USA − 14. dubna 1992 New York City, New York, USA) byl americký jazzový klavírista. Začínal jako zpěvák a tanečník v okolí Dallasu. V roce 1938 začal spolupracovat s vydavatelstvím Decca Records, kde hrál jako sideman na řadě nahrávek. Rovněž měl vlastní skupinu nazvanou Texas Bluesicians, ve které s ním hrál trumpetista Emmett Berry a altsaxofonista Don Stovall.\n"}
{"id": "906786", "url": "https://cs.wikipedia.org/wiki?curid=906786", "title": "Sammy", "text": "Sammy\n\nJméno Sammy nosí více osobností:\n\n"}
{"id": "906788", "url": "https://cs.wikipedia.org/wiki?curid=906788", "title": "Farní sbor Slezské církve evangelické augsburského vyznání v Neborech", "text": "Farní sbor Slezské církve evangelické augsburského vyznání v Neborech\n\nFarní sbor Slezské církve evangelické augsburského vyznání v Neborech je sborem Slezské církve evangelické augsburského vyznání v Neborech (Třinec). Sbor spadá pod Třinecký seniorát.\n\nSbor byl založen roku 2002; vznikl odloučením od sboru v Třinci.\n\nSlužba sboru se uskutečňuje v moderní modlitebně vystavěné v letech 1997–2001. Sboru dále náleží hřbitov se zvonicí.\n\n\n\n\n\n"}
{"id": "906792", "url": "https://cs.wikipedia.org/wiki?curid=906792", "title": "Andy Stanfield", "text": "Andy Stanfield\n\nAndrew „Andy“ William Stanfield (29. prosince 1927 Washington, D.C. – 15. června 1985 Livingston, New Jersey) byl americký atlet, sprinter, dvojnásobný olympijský vítěz.\n\nV dětství se s rodiči odstěhoval do Jersey City, kde absolvoval střední školu. Po vojenské službě studoval od roku 1948 na Seton Hall University. V roce 1949 se stal mistrem USA na 100 i 200 metrů, o rok později vyhrál národní šampionát v běhu na 60 yardů, v roce 1951 zvítězil ve skoku do dálky. V témže roce vytvořil světový rekord v běhu na 220 yardů časem 20,6 s. Na olympiádě v Helsinkách v roce 1952 zvítězil v běhu na 200 metrů a byl rovněž členem vítězné štafety USA na 4×100 metrů. O čtyři roky později na olympiádě v Melbourne vybojoval stříbrnou medaili v běhu na 200 metrů.\n\n"}
{"id": "906799", "url": "https://cs.wikipedia.org/wiki?curid=906799", "title": "Železniční trať Podkowa Leśna Główna – Milanówek Grudów", "text": "Železniční trať Podkowa Leśna Główna – Milanówek Grudów\n\nŽelezniční trať Podkowa Leśna Główna – Milanówek Grudów (v Polsku označená číslem 48) je jednokolejná elektrifikovaná železniční trať o délce 2,8 km. Provoz na ní byl zahájen v roce 1936 pod názvem Elektryczna Kolej Dojazdowa. Jedná se o odbočku železniční trati Warszawa Śródmieście WKD – Grodzisk Mazowiecki Radońska (v Polsku označená číslem 47) spojující města Podkowa Leśna a Milanówek, která se nacházejí jihozápadně od Varšavy, v Mazovském vojvodství.\nTrať původně končila ve stanici Milanówek WKD, avšak se změnou vozového parku v letech 1971 - 1972, vyžadující větší poloměr oblouků, byla trať uzavřena a zlikvidována.\n\n\n"}
{"id": "906800", "url": "https://cs.wikipedia.org/wiki?curid=906800", "title": "Tibor Zátek", "text": "Tibor Zátek\n\nTibor Zátek (* 14. června 1971) je bývalý slovenský fotbalista, obránce. Po skončení aktivní kariéry trénuje mládež.\n\nV československé lize hrál za Duklu Banská Bystrica, dále hrál v Německu nižší soutěž za SSV Jahn Regensburg, slovenskou ligu za FK Dukla Banská Bystrica, v české lize za FC Baník Ostrava, po návratu na Slovensko za 1. FC Košice a MFK Ružomberok. V Rakousku postoupil z nižší soutěže do ligy s SV Mattersburg, odkud se vrátil do MFK Ružomberok. Profesionální kariéru končil v Rakousku v nižších soutěžích. V nejvyšších soutěžích nastoupil k 269 utkáním a dal 4 góly. Za reprezentační tým Slovenska nastoupil v letech 1997–2000 ve 14 utkáních.\n\n"}
{"id": "906803", "url": "https://cs.wikipedia.org/wiki?curid=906803", "title": "Prüferův obor", "text": "Prüferův obor\n\nPrüferův obor je pojem z matematiky, konkrétněji z teorie okruhů. Jedná se o obory, které sdílejí vlastnosti s Dedekindovými obory, přestože nemusí být noetherovské. Tvrzení o ideálech a modulech známá v případě Dedekindových oborů pro ně ovšem platí jen v případě konečně generovaných modulů. Prüferovy okruhy nesou své jméno po německém matematikovi Heinzovi Prüferovi.\n\nPrüferův okruh je takový komutativní okruh bez dělitelů nuly, v kterém je každý konečně generovaný ideál invertibilní vzhledem k násobení ideálů.\n\nExistuje ovšem velké množství ekvivalentních definic. Například kterákoliv z následujících vlastností je v případě oboru integrity formula_1 ekvivalentní tomu, že se jedná o Prüferův obor:\n\n\n"}
{"id": "906804", "url": "https://cs.wikipedia.org/wiki?curid=906804", "title": "Dolani", "text": "Dolani\n\nDolan (: \"دولان → Dolan\" plurál: \"Dolanlar\", : \"Dolan\" plurál: \"Dolanlar\", : 刀朗, nebo 多朗 pchin-jinem \"tolan\", obvyklou fonetikou: \"to-lan\") je oblast nebo také název komunity lidí žijících ve Východním Turkestánu (dnešní autonomní oblast Sin-ťiang v Číně). Termín \"„Dolan“\" má pravděpodobně souvislost s předchozí kulturou a civilizací v této oblasti, nicméně podle čínských historických pramenů jde o jeden ze starých ujgurských kmenů. Dolani jsou rozděleni do „sedmi rodin“ - \"„yәttә uruқ“\" ( Dolo - sedm) a mluví obvyklým ujgurským nářečím. Žijí převážně v údolích řek Jarkend, Aksu a Tarim a v oblasti Lop nurského jezera. Lze je nalézt také u Kašgaru. Většina z nich pracuje v zemědělství. Jejich počet se odhaduje na 100 tisíc.\n\nHistorie této komunity je málo známá. Antropologicky jde o smíšenou rasu túránského typu. Názorů na jejich původ je více:\n\n\n\n\n\n\n\n\n"}
{"id": "906808", "url": "https://cs.wikipedia.org/wiki?curid=906808", "title": "Koncentrační tábor Crveni krst", "text": "Koncentrační tábor Crveni krst\n\nKoncentrační tábor Crveni krst (německy Das Anhalterlager – Nisch, srbsky Концентрациони логор Црвени Крст) byl v dobách druhé světové války koncentrační tábor, nacházející se v severní části města Niš (Srbsko). Nacházel se v bezprostřední blízkosti nádraží \"Niš - Crveni krst\" a jeho budovy, dokončené roku 1930, před vypuknutím konfliktu sloužily jako vojenská skladiště.\n\nV táboře bylo během války internováno na 30 000 lidí; ať už Srbů, partyzánů, Židů, Romů a dalších. Zhruba polovina z nich byla zabita na kopci Bubanj, který se nachází jihozápadně od Niše. V táboře byli internováni také i norští zajatci.\n\nKoncentrační tábor byl zřízen v roce 1941 po dubnové válce a obsazení Srbska německými nacistickými jednotkami jako první koncentrační tábor mimo Bělehrad. Až do začátku roku 1942 byl obehnán pouze ostnatým drátem. 12. února téhož roku ovšem uprchlo z tábora 105 vězňů, což přinutilo německou správu zpřísnit bezpečnostní opatření a obehnat tábor zdí. Kromě toho bylo zastřeleno pro výstrahu cca 1100 vězňů. Koncentrační tábor Crveni krst byl uzavřen po úspěšné nišské operaci a osvobození města partyzánským bulharským a sovětským vojskem v říjnu 1944.\n\nV roce 1969 byl tábor přestavěn na muzeum a o deset let později prohlášen kulturní památkou mimořádného významu. Roku 1987 byl o tomto táboru natočen i film. Na vrcholu Bubanj, kde byli vězni ve velkém popravováni, byl vybudován park s připomínkou odporu (převážně komunistů) proti fašistické okupaci. V letech 2004 a 2012 prošel areál tábora rekonstrukcí a i nadále slouží jako muzeum.\n\n"}
{"id": "906809", "url": "https://cs.wikipedia.org/wiki?curid=906809", "title": "Důl Eduard", "text": "Důl Eduard\n\nDůl Eduard je bývalý stříbrný a uranový důl, ležící v údolí Eliášského potoka u Jáchymova, na cestě mezi městem a Božím Darem.\n\nPo druhé světové válce, v době masivní těžby uranu na Jáchymovsku, zde stál jeden z koncentračních táborů. Po ukončení těžby zde bylo vybudováno biatlonové centrum. Masívní těžbu připomíná mohutný odval nad Horkým rybníkem a zbytky budov TNP. Dnes se zde provozují sportovní aktivity a stojí zde jedno zastavení NS Jáchymovské peklo, věnované ekologii oblasti.\n\n"}
{"id": "906813", "url": "https://cs.wikipedia.org/wiki?curid=906813", "title": "Johan Neeskens", "text": "Johan Neeskens\n\nJohannes Jacobus „Johan“ Neeskens (* 15. září 1951, Heemstede) je bývalý nizozemský fotbalista, záložník, pilíř jednoho z nejslavnějších národních týmů Nizozemska a Ajaxu Amsterdam.\n\nDržitel dvou stříbrných medailí z mistrovství světa (1974, 1978) a jedné bronzové z mistrovství Evropy v Bělehradě roku 1976. V nizozemské reprezentaci odehrál celkem 49 utkání, v nichž vstřelil 17 branek.\n\nS Ajaxem Amsterdam třikrát vyhrál Pohár mistrů evropských zemí (1971, 1972, 1973), dvakrát Superpohár UEFA (1972, 1973) a jednou Interkontinentální pohár (1972). S FC Barcelona pak ještě Pohár vítězů pohárů 1978/79. Dvojnásobný mistr Nizozemska (1972, 1973), dvojnásobný vítěz nizozemského poháru (1971, 1972), vítěz španělského poháru (1978).\n\nV anketě Zlatý míč, která hledala nejlepšího fotbalistu Evropy, se roku 1974 umístil na pátém místě. Pelé ho roku 2004 zařadil mezi 125 nejlepších žijících fotbalistů.\n\nPo skončení hráčské kariéry se věnoval trenérské činnosti.\n\n"}
{"id": "906815", "url": "https://cs.wikipedia.org/wiki?curid=906815", "title": "Ferda", "text": "Ferda\n\nFerda může být:\n\n"}
{"id": "906825", "url": "https://cs.wikipedia.org/wiki?curid=906825", "title": "IFA", "text": "IFA\n\nIFA může být:\n\n"}
{"id": "906829", "url": "https://cs.wikipedia.org/wiki?curid=906829", "title": "Shawn Hatosy", "text": "Shawn Hatosy\n\nShawn Hatosy (* 29. prosince 1975 Frederick, Maryland, USA) je americký herec. Svou první roli získal v roce 1995 ve filmu \"Domů na svátky\". První větší roli si zahrál v roce 1997 ve filmu \"All Over Me\". Později hrál například ve filmech \"Zkurvená noc\" (2003), \"Warholka\" (2006), \"Alpha Dog\" (2006) nebo \"Špatnej polda\" (2009). Mimo filmy hrál rovněž v různých seriálech, například \"Policajti z L. A.\" nebo \"Vražedná čísla\"\n\n"}
{"id": "906834", "url": "https://cs.wikipedia.org/wiki?curid=906834", "title": "Northmark: Hour of the Wolf", "text": "Northmark: Hour of the Wolf\n\nNorthmark: Hour of the Wolf je česká karetní RPG počítačová hra z roku 2012. Vytvořilo ji studio Rake in Grass. Hra měla být zafinancována pomocí Kickstarteru, ale z požadovaných 8000 dolarů se povedlo vybrat jen 1140. Avšak vývojáři hru přesto vydali, přičemž do ní vložili 150 000 KČ. Hra byla na Anifilmu 2013 nominována na cenu Česká hra roku za Umělecký přínos české herní tvorbě v roce 2012. Hra je inspirována titulem Betrayal at Krondor z roku 1993.\n\nHráč si na začátku vybere, jestli chce hrát za bojovníka, mága nebo druida. Hráč se poté pohybuje po herní mapě a plní různé úkoly. Soubojový systém funguje jako karetní hra, která obsahuje 180 druhů karet představující úkony postav.\n\nHra začíná pokusem o zavraždění správce hradu Northmark. Hráč se ujímá hrdiny, který má zjistit, kdo za tímto atentátem stojí a kdo je tajemná postava, známá jako Vlk.\n\n"}
{"id": "906841", "url": "https://cs.wikipedia.org/wiki?curid=906841", "title": "Meteorologický stroj", "text": "Meteorologický stroj\n\nMeteorologický stroj byl název prvního bleskosvodu, který měl „odsávat“ blesky ze vzduchu, ale po vystavení meteorologického stroje zavládlo velmi teplé počasí. Obyvatelé se domnívali, že za to může meteorologický stroj. Z této příčiny byl strhnut a rozebrán.\n\n\n"}
{"id": "906848", "url": "https://cs.wikipedia.org/wiki?curid=906848", "title": "Seznam měst v Myanmaru", "text": "Seznam měst v Myanmaru\n\nToto je seznam měst v Myanmaru.\n\nV tabulce jsou uvedena města nad 70 000 obyvatel z výsledků sčítání lidu ze dne 31. března 1983. Odhad je k 1. lednu 2006. Počet obyvatel je uveden pro vlastní města bez příměstských oblastí.\n\nObchodní a průmyslové centrum Myanmaru představuje největší město Rangún s 5 miliony obyvatel. Dalšími velikými městy jsou Mandalaj, Moulmein, Basein, Pegu a Sistwei. Hlavním městem Myanmaru je od 6. listopadu 2005 nově založené Neipyijto, které v tabulce uvedeno není. V roce 2009 byl počet obyvatel Neipyijta odhadován na 925 000 obyvatel.\n"}
{"id": "906849", "url": "https://cs.wikipedia.org/wiki?curid=906849", "title": "Krajinou příběhů českých hradů známých i neznámých", "text": "Krajinou příběhů českých hradů známých i neznámých\n\nKrajinou příběhů českých hradů známých i neznámých byl desetidílný dokumentární cyklus České televize, který se snažil divákům přiblížit historii a stavební vývoj některých hradů v Čechách. Kromě reálných záběrů se u jednotlivých dílů objevovaly i počítačové animace, znázorňující rekonstrukci podoby jednotlivých hradních objektů. Jednotlivými díly provázel Ladislav Cigánek. Seriál odstartoval 20. června 2011 dílem, věnovaným hradům v oblasti mezi Berounem a Rakovníkem. Dne 29. dubna 2016 měla premiéru druhá řada cyklu.\n\n"}
{"id": "906856", "url": "https://cs.wikipedia.org/wiki?curid=906856", "title": "Terazijský tunel", "text": "Terazijský tunel\n\nTerazijský tunel (v srbštině Теразијски тунел/Terazijski tunel) je silniční tunel v Bělehradě, který podchází třídu Terazije. Slavnostně byl otevřen 4. prosince 1970, ve stejný den, jako nedaleký most Gazela.\n\nVybudován byl v letech 1969–1970, a to i přesto, že potřeba mimoúrovňového překonání třídy Terazije existovala již před druhou světovou válkou. Na západní straně tunel ústí k Zelenému venci, na východní straně pak ústí v průčelí budovy Svazu obchodních komor, který byla vybudována v roce 1960 a v jejímž plánu se s dostavbou tunelu počítalo.\n\nTunel neměl zůstat osamocen; doplnit ho měl další, který by z bělehradského náměstí Republiky (Trg Republike) směřoval k Brankovu mostu. Zůstalo však pouze u projektu.\n"}
{"id": "906879", "url": "https://cs.wikipedia.org/wiki?curid=906879", "title": "Kanton Cassel", "text": "Kanton Cassel\n\nKanton Cassel ( ) je francouzský kanton v departementu Nord v regionu Nord-Pas-de-Calais. Tvoří ho 13 obcí.\n\n"}
{"id": "906887", "url": "https://cs.wikipedia.org/wiki?curid=906887", "title": "Fytogeografické členění Česka", "text": "Fytogeografické členění Česka\n\nZ hlediska fytogeografického členění, tedy z hlediska botanického, se Česko člení do 3 fytogeografických oblastí, které se dále dělí do 6 podoblastí a 99 okresů. Zmíněnými třemi oblastmi jsou termofytikum, mezofytikum a oreofytikum. Převážnou část území zabírá mezofytikum, zatímco termofytikum se rozkládá v pásu mezi severními, středními a východními Čechami a v další oblasti na jižní Moravě. Oreofytikum je naproti tomu zastoupeno nejméně, a to převážně v horských příhraničních oblastech a ostrůvkovitě i ve vnitrozemí.\n\n\n"}
{"id": "906895", "url": "https://cs.wikipedia.org/wiki?curid=906895", "title": "Vislava", "text": "Vislava\n\nVislava je obec na Slovensku v okrese Stropkov. Leží ve střední části Nízkych Beskyd. První zmínka o obci je z roku 1353.\n\nNa červeném štítu je uprostřed zlatý žitný snop. Vpravo od něj srp. V horních rozích štítu dva řeckokatolické kříže.\n\nV obci se nachází řeckokatolický chrám svatého Bazila Velkého z roku 1905.\n"}
{"id": "906896", "url": "https://cs.wikipedia.org/wiki?curid=906896", "title": "Patricia Janečková", "text": "Patricia Janečková\n\nPatricia Janečková (* 18. června 1998, Münchberg) je operní zpěvačka slovenského původu a absolutní vítězka soutěže Talentmania. V současnosti žije v Ostravě.\n\nPatricia Janečková se narodila v německém Münchbergu slovenským rodičům, kteří se záhy přestěhovali do Ostravy. Zpěvu se věnuje od svých čtyř let. Po ukončení základní školy začala studovat Janáčkovu konzervatoř a Gymnázium v Ostravě. \n\nJejí první vystoupení na jevišti bylo v ostravském Divadle Antonína Dvořáka, kde také poprvé účinkovala s ostravskou Janáčkovou filharmonii. \n\nPo vítězství v soutěži Talentmania ve spolupráci s hudebním skladatelem, dirigentem a producentem Oskarem Rózsou vydala své debutové album. \n\nV současnosti veřejně vystupuje a zároveň navštěvuje soukromé hodiny zpěvu u české operní zpěvačky Evy Dřízgové-Jirušové. V roce 2014 vyhrála Mezinárodní pěveckou soutěž liturgické hudby \"Concorso di musica sacra\" v Římě.\n\n"}
{"id": "906899", "url": "https://cs.wikipedia.org/wiki?curid=906899", "title": "Michal Donath", "text": "Michal Donath\n\nMichal Donath (* 18. dubna 1949) je český odborník na public relations.\n\nVystudoval VŠE (Fakultu zahraničního obchodu absolvoval 1973), pracoval v různých odvětvích obchodu, výroby i služeb.\n\nV období před rokem 1989 byl agentem Státní bezpečnosti, jak uváděly Cibulkovy seznamy, různí Donathovi oponenti nebo podle tiskové zprávy CET 21 i Městský soud v Praze. Sám Donath to podle deníku Super nepopřel, pouze konstatoval, že plní ustanovení lustračního zákona. Vrchní soud naopak přikázal Vladimíru Železnému omluvu za tvrzení, že Donath je „bývalý vysoký funkcionář StB“, což stvrdil i Nejvyšší soud.\n\nByl pražským dopisovatelem časopisu Time. V roce 1991 se stal generálním ředitelem české pobočky PR agentury Burson–Marsteller, později ji převzal od původních vlastníků a přejmenoval na Donath-Burson-Marsteller. V roce 2010 se agentura osamostatnila od sítě Burson-Marsteller a nyní nese jméno Donath Business & Media (DBM).\n\nV letech 1996-1998 DBM poskytovala mediální zastoupení společnosti TVX Bohemia Důlní, která usilovala o vytěžení zlatého ložiska v Kašperských Horách a dostala se do střetu s ekology i místními samosprávami. Působení DBM v této kauze zkritizoval ve shrnujícím materiálu pro časopis Sedmá generace zástupce ekologického hnutí Duha Vojtěch Kotecký.\nZastupoval též Ronalda Laudera a společnost CME v arbitráži s Českou republikou ohledně investice v TV Nova. Arbitráž přiznala v březnu 2003 CME odškodné ve výši deset miliard korun.\n\nV roce 2012 DBM pod jeho vedením pečovala zejména o mediální obraz a komunikaci společností Billa, Karlovarské minerální vody, Reckitt Benckiser, Tesco SW a UPS.\n\nStal se též mediálním zástupcem International PhotoVoltaic Investors Club, sdružujícího zahraniční provozovatele slunečních elektráren, které v květnu 2013 vyvolalo arbitráž s Českou republikou kvůli mimořádné dani zavedené českou vládou ke kompenzaci nadměrně vysoké státní podpory solární energie.\n\nProsadil se především jako krizový komunikátor, v krizové komunikaci podporuje zásadu maximální transparentnosti. Novináři byl vnímán jako kontroverzní a neskromný, sám je naopak opakovaně kritizoval z neprofesionality a nekolegiality.\n\nJako mediální zástupce například zastupuje během úpadkové krize společnost Heavy Machinery Services, významného českého výrobce a opravce železničních vagonů.\n\nV roce 1995 byl spoluzakladatelem české Asociace Public Relations Agentur, byl též členem jejího vedení a její etické komise, v roce 2007 z ní ale vystoupil, jelikož zastával názor, že pro informování o public relations je třeba uvádět konkrétní příklady z praxe, zatímco pro APRA byla taková otevřenost přehnaná. Přednáší o public relations na pražských kurzech London School of Public Relations.\n"}
{"id": "906904", "url": "https://cs.wikipedia.org/wiki?curid=906904", "title": "Přijímání na ruku", "text": "Přijímání na ruku\n\nPřijímání na ruku je způsob svatého přijímání, při němž věřící přijme proměněnou hostii na rozevřené, přes sebe položené dlaně a poté si ji sám vloží do úst. V římskokatolické církvi lze tento mimořádný způsob praktikovat jen v případě, že Kongregace pro bohoslužbu a svátosti udělí indult k jeho používání pro určitý stát (na základě žádosti příslušné biskupské konference) a místní ordinář (typicky diecézní biskup) připustí jeho využití. \n\nPřijímání na ruku vzbuzuje odpor zejména ze strany katolických tradicionalistů, kteří tento způsob považují za nevhodný, nedůstojný a riskantní z hlediska znesvěcení proměněné hostie či jejích částeček. Naopak jeho příznivci argumentují, že takto se přijímalo už v prvotní církvi.\n\nProtestanské církve používají tento způsob přijímání už od 16. století, anglikáni od roku 1552, kdy bylo vydáno definitivní znění Knihy společných modliteb. V římskokatolické církvi se objevil až na začátku 60. let 20. století v Nizozemsku, a to v rozporu s tehdy platným kanonickým právem, a následně se rozšířil i v Belgii, Německu a Francii. \n\nDne 29. května 1969 vydala Kongregace pro bohoslužbu z pověření papeže Pavla VI. instrukci \"Memoriale Domini\", ve které sice prohlásila za standardní přijímat do úst, avšak současně zavedl možnost udělit indult umožňující přijímání na ruku, jestliže se příslušná biskupská konference dvoutřetinovou většinou svých členů v tajném hlasování rozhodne požádat o jeho udělení. Indult ovšem není povolením pro věřící ani odobřením, že jde o žádoucí způsob přijímání, ale povolením pro duchovní přijímání na ruku tolerovat. I když je pro nějaký stát udělen, je plně v pravomoci místních ordinářů (typicky diecézních biskupů) odmítnout ho pro svou diecézi jako nevhodný a nepotřebný - podobné případy se už vyskytly, např. Juan Rodolfo Laise, biskup ze San Luís (Argentina), je zakázal pro celou diecézi a kardinál Caffarra, arcibiskup boloňský (Itálie), je zakázal pro část své arcidiecéze.\n\nDosud byl indult umožňující přijímat na ruku udělen například pro tyto státy a území:\n\n"}
{"id": "906923", "url": "https://cs.wikipedia.org/wiki?curid=906923", "title": "Nahohřbetí", "text": "Nahohřbetí\n\nNahohřbetí (\"Gymnotiformes\") je řád ryb žijících ve sladkých vodách Střední a zejména Jižní Ameriky, jehož zástupci dokážou vysílat elektrické výboje. Zástupci mají ze stran zploštělé úhořovité tělo a jedinou dlouhou řitní ploutev, pomocí které se mohou pohybovat dopředu i dozadu. Výjimkou je paúhoř elektrický, který má tělo válcovité.\n\nJe známo téměř 200 druhů, vzhledem k nedostatečné prozkoumanosti oblastí jejich výskytu se skutečný počet může řádově lišit. Popsané druhy se řadí do pěti čeledí:\n\n\nElektrický orgán vytváří zpravidla slabé elektrické výboje o napětí řádu milivoltů, tedy natolik slabé, že nedokážou ohrozit okolní ryby. Ryby je využívají k orientaci v prostředí, k vyhledávání drobných bezobratlých u dna, kteří jim slouží za potravu, a možná i ke vzájemné komunikaci. Výjimkou je největší zástupce řádu - paúhoř elektrický, který dokáže generovat výboje o napětí stovek voltů\n\nElektrický orgán je zpravidla odvozený od svalových buněk, u čeledi Apteronotidae od buněk nervových (spinálních neuronů). Vytvářený elektrický signál je druhově specifický a liší se formou vlny, velikostí, trváním a frekvencí opakování. To platí i pro blízce příbuzné druhy. Například druh \"Brachyhypopomus walteri\" vytváří výboje tvaru vlny střídavého napětí, \"Brachyhypopomus bennetti\", patřící ke stejnému podrodu \"Odontohypopomus\", pulsní výboje napětí stejnosměrného.\n\nVýboje s nejvyšším napětím byly naměřeny u druhu \"Electrophorus voltai\", nově objeveného v r. 2019. Dosahují až 860 voltů.\n"}
{"id": "906926", "url": "https://cs.wikipedia.org/wiki?curid=906926", "title": "Prácheň (hrad)", "text": "Prácheň (hrad)\n\nPrácheň je zřícenina gotického hradu na ostrožně nad Otavou u Horažďovic, jehož zbytky jsou chráněny jako kulturní památka České republiky. Předchůdcem hradu bylo raně středověké hradiště, které zaniklo v polovině třináctého století. Ke hradu patřila také vesnice, ze které se dochoval pouze kostel svatého Klimenta. Lokalita je s výjimkou těsného okolí kostela a přilehlého hřbitova součástí přírodní rezervace Prácheň.\n\nOstrožna byla osídlena již v době halštatské, ale opevnění z té doby nebylo prokázáno. Před polovinou jedenáctého století zde vzniklo raně středověké hradiště doložené písemnými prameny i archeologickými nálezy. V dobách raného feudalismu v Čechách patřilo stejně jako okolní půda českým knížatům. Hrad Prácheň se tak stal centrem zdejší oblasti a získal po něm jméno celý někdejší Prácheňský kraj. V době vlády knížete Bedřicha je na Práchni jako kastelán roku 1184 doložen významný český šlechtic a zakladatel moci Vítkovců v jižních Čechách Vítek I. z Prčice.\n\nPozději však hradiště zpustlo a v roce 1315 Bavor III. ze Strakonic začal na jeho místě se souhlasem krále Jana Lucemburského stavbu nového hradu. Bavor o dva roky později zemřel, a Prácheň přešla na Viléma ze Strakonic, kterému patřila až do doby okolo roku 1359, kdy zemřel, a majitelem se stal Bavor ze Strakonic na Blatné. Další zprávy o hradu z období jeho života se nedochovaly. V letech 1389–1394 hrad nejspíše jako poručník spravoval Zdeněk z Rožmitálu a po něm Břeněk ze Strakonic, jehož smrtí po roce 1404 rod Bavorů ze Strakonic vymřel.\n\nDo roku 1417 byl prácheňským pánem Jan starší z Hradce, který sídlil na Velharticích, a po něm jeho syn Menhart z Hradce († 1449). Menhartův syn Oldřich přežil svého otce jen o čtyři roky a hrad po něm zdědili nezletilí potomci Jana Hradeckého, jejichž rod se během husitských válek zadlužil. Aby mohli dluhy splatit, prodali před rokem 1456 jejich poručníci Prácheň Děpoltovi z Rýzmberka. Od něj hrad s Horažďovicemi koupili bratři Jan a Racek z Kocova. Oba sídlili ve městě a hrad zanedbávali. Racek se navíc dostal do sporu s Albrechtem Bavorským a v letech 1477–1478 se podporován Matyášem Korvínem bránil v obležených Horažďovicích. Vyhladovělé město se nakonec vzdalo a Racek přišel o majetek. Roku 1481 o něj vedl při u zemského soudu, ale výsledek sporu se nedochoval. Obléhatelé však své válečné výdaje uhradili prodejem horažďovického panství, které roku 1483 koupil Jan ze Švamberka, ale ještě toho roku se novým majitelem stal Půta Švihovský z Rýzmberka. Ten nechal Prácheň na počátku šestnáctého století opravit, ale roku 1558 se hrad připomíná jako pustý.\n\nLokalita se nachází na ostrožně nad pravým břehem Otavy v nadmořské výšce okolo 505 metrů.\n\nRaně středověké hradiště bylo dvoudílné s celkovou rozlohou asi 2,8 hektaru. Výše položenou akropoli na severním konci ostrohu zničila stavba hradu. Z předhradí se dochoval pozůstatek hradby v podobě valu širokého až patnáct metrů a vysokého okolo šesti metrů. Archeologický výzkum prokázal, že původní hradbu tvořila čelní zeď z nasucho kladených kamenů široká 1,5 metru, na kterou se napojovala dřevohlinitá konstrukce široká 5,5 metru. Před hradbou bývala berma a mělký příkop.\n\nRozměrný hrad založený na počátku čtrnáctého století svou koncepcí odpovídal královským hradům s obvodovou zástavbou. Je proto možné, že zakladatelem hradu byl panovník, který stavbou pověřil vybraného šlechtice. Ten poté hrad získal jako léno, ale musel ho v případě potřeby dát k dispozici králi.\n\nDispozice hradu byla trojdílná. V přední části se dochovaly pouze fragmenty hradby. V čele největší střední části stával okrouhlý bergfrit, za kterým se nacházelo dlouhé nádvoří s palácovými křídly na západní a východní straně. Kromě dalších prostor paláce obsahovaly jednotky tvořené velkým sálem s dvojicí obytných místností na kratších stranách, které jsou typické pro hrady krále Přemysla Otakara II. Níže položená zadní část hradu zřejmě obsahovala hospodářské budovy. V jejím severním čele stála další věž nejasného půdorysu.\n\nVnější stranu východního paláce zesilují dvojice okrouhlých a čtverhranných věží. Není jisté, zda vznikly současně se stavbou paláce, nebo byly vloženy do prostoru parkánu dodatečně. Jejich schopnost flankování hrad řadí také ke hradům kastelového typu.\n\n\n"}
{"id": "906927", "url": "https://cs.wikipedia.org/wiki?curid=906927", "title": "Paní z Monsoreau", "text": "Paní z Monsoreau\n\nPaní z Monsoreau (1846, \"La dame de Monsoreau\"), česky též jako \"O korunu a lásku\", je dobrodružný historický román francouzského spisovatele Alexandra Dumase staršího, který napsal ve spolupráci s Augustem Maquetem. Jde o druhou část autorovy románové trilogie \"Hugenoti\" z období náboženských válek ve Francii v 16. století (předcházející díl tvoří román \"Královna Margot\", následuje román \"Králův šašek\")\n\nDěj románu se odehrává v letech 1578-1579 převážně v Paříži a velmi volně navazuje na předcházející díl trilogie. Na francouzském trůně panuje slabošský král Jindřich III., jehož šlechtici soupeří s družinou následníka trůnu Františka, vévody z Anjou, mezi nimiž je za nejlepšího šermíře považován hrabě de Bussy.\n\nBussy je jedné noci v Paříži přepaden čtyřmi královskými šlechtici. Když je už na pokraji svých sil, otevřou se za ním dveře domu, o které se opíral. Je tak zachráněn, ale raněn. V domě je ošetřován krásnou dívkou a lékařem Remym. K ránu se Bussy probere venku a začne po neznámé krásce pátrat.\n\nBussy společně s Remym, který se stane jeho přítelem a osobním lékařem, zjistí, že dívka se jmenuje Diana de Meridor a zamiluje se do ní. Diana jeho lásku opětuje. Po Dianě však touží i vévoda z Anjou a také již poměrně starý hrabě de Monsoreau, vrchní královský lovčí. Pod záminkou, aby se Diana nestala milenkou vévody d'Anjou, donutí jejího otce, aby mu Dianau i proti její vůli dal za ženu. Bussy a Diana se však tajně scházejí za pomoci Remyho a pana de Saint-Luc a jeho ženy.\n\nJindřich III. se odhodlal vydat edikt zaručující hugenotům náboženskou svobodu. Vévoda z Anjou, který s tím nesouhlasí, se chce sám stát králem namísto svého bratra. Vstoupí do Katolické ligy, aliance francouzské katolické šlechty, kterou založil vévoda de Guise s cílem vyhubit hugenoty ve Francii a svrhnout krále Jindřicha III. Vévoda z Anjou se dokonce nechá členy ligy tajně pomazat na krále Francie. Vévoda de Guise za podpory své sestry, vévodkyně de Montpensier, a svého bratra, kardinála de Guise, ovšem využívá vévodu z Anjou k tomu, aby se stal králem on. Na stopě spiknutí je však moudrý králův šašek Chicot.\n\nHrabě de Bussy stojí ovšem na straně krále a stává se tak pro vévodu z Anjou nepohodlným. Když vévoda zjistí, že Bussy je milencem Diany de Monsoreau, prozradí vše jejímu žárlivému manželovi, taktéž členovi Katolické ligy. Monsoreau s více než deseti muži přepadne Bussyho na jeho schůzce s Dianou. Bussymu přispěje na pomoc Remy a Saint-Luc, který odvede Dianu do bezpečí. Bussy s Remym pobijí všechny protivníky, Remy je však zraněn na hlavě a upadne do bezvědomí. Bussy zabije i hraběte de Monsoreau. Sám je však smrtelně raněn služebníkem vévody z Anjou, který je střelí z bambitky na přímý vévodův příkaz.\n\nVévoda de Guise zajme krále a pod pohrůžkou smrti jej nutí, aby se vzdal trůnu v jeho prospěch. Guise však netuší, že za krále se vydává jeho šašek Chicot, který mezitím odhalil všechna tajemství Katolické ligy. Chicot v přestrojení abdikaci podepíše. Guide jásá, když tu ke svému zděšení zjistí že dokument je podepsán jménem Chicot I. Do krypty kláštera, kde Chicota spiklenci drží, se probíjí královi ozbrojenci. Guise musí prchnout a vévoda z Anjou je uvězněn.\n\nO nešťastnou Dianu se několik dnů stará paní de Saint-Luc. Jednoho dne však nachází její lůžko prázdné. Diana zmizela.\n\n\n\n"}
{"id": "906929", "url": "https://cs.wikipedia.org/wiki?curid=906929", "title": "Marmite", "text": "Marmite\n\nMarmite jebritská pomazánka vyráběná z kvasnicového extraktu, který vzniká jako vedlejší produkt při vaření piva. Podobně jako pivo je velice bohatá na vitamín B. Marmite je lepkavá, tmavě hnědá hmota s velmi výraznou chutí, která rozděluje názory spotřebitelů. Slogan společnosti vyrábějící Marmite zní: \"Buď to miluješ, nebo nenávidíš\".\n\nMarmite se vyrábí i na Novém Zélandu, zde však má mírně odlišnou místní recepturu. Na tu však Novozélanďané nedají dopustit a když v roce 2012 jediná novozélandská továrna na Marmite zavřela kvůli opravám, vypukla panika, lidé začali skupovat balení Marmite a na internetu se prodávala za mnohonásobně nadsazené ceny. Místní média pak krizi překřtila na \"Marmageddon.\"\n\nVelmi podobná pomazánka se vyrábí i v Austrálii, zde ji nazývají Vegemite.\n\nSvým vzhledem, konzistencí a chutí se Marmite a Vegemite mírně liší, Marmite obsahuje na rozdíl od Vegemite i vitamín B12.\n"}
{"id": "906930", "url": "https://cs.wikipedia.org/wiki?curid=906930", "title": "Tchina", "text": "Tchina\n\nTchina (Abcházsky : Ҭхьына) je vesnice v Abcházii v Okresu Očamčyra. Nachází se severně od okresního města Očamčyra. Ve vesnici žije 654 obyvatel, z nichž 99%, jsou Abcházci. V rámci Abcházie má status obecního centra.\nNa severu obec hraničí s obcemi Otap a Arasadzych, na jihu s obcí Džal a na západě s vesnicí Člou.\nVe vesnici žilo v roce 2011 654 obyvatel, z nichž 99,4 % jsou Abcházci a 0,5 % Rusové. První dochované sčítání lidu zde proběhlo v roce 1886, při kterém zde žilo 422 obyvatel a všichni byli Abcházci. V roce 1926 zde žilo 895 obyvatel, z nichž 98,3 % byli Abcházci, 1,1 % Gruzínci a 0,4 % Turci . V roce 1959 zde žilo 1 058 obyvatel a v roce 1989 995 obyvatel. Během války v letech 1992 - 1993 došlo úbytku obyvatel a v roce 2011 jich zde zustalo jenom 654.\nTchina se historicky dělí na čtyři částí:\n"}
{"id": "906943", "url": "https://cs.wikipedia.org/wiki?curid=906943", "title": "Kochleární implantát", "text": "Kochleární implantát\n\nKochleární implantát je druh ušního implantátu (implantovaného přístroje určeného na pomoc sluchově postiženým lidem), který se vkládá do vnitřního ucha (stimuluje nervy ve vnitřním uchu) a nahrazuje funkci hlemýždě (kochley). První implantát byl navržen na Univerzitě v Melbourne v Austrálii a firmou Cochlear Limited.\n\nPrvní zpráva o přímé elektrické stimulaci sluchového nervu pochází z Francie, kdy v roce 1956 publikovali Djourno a Eyries výsledky elektrické stimulace prostřednictvím drátku implantovaného do sluchového nervu úplně hluchého pacienta. Pacient slyšel zvuky a usnadnilo se mu odezírání. Mohl rozlišit několik slov.\n\nV roce 1961 voperoval dr. William House z Los Angeles pětielektrodový systém do scala tympani zcela neslyšícímu. Od roku 1972 začal ve větším měřítku implantovat pacientům jednokanálovou kochleární neuroprotézu navrženou ohluchlým elektroinženýrem Jackem Urbanem (Hrubý, 1998). V roce 1977 svůj program zahájilo dalších pět skupin – Anglie, NSR, Rakousko, Španělsko a Švýcarsko.\n\nVe stejném roce zveřejnili zprávu o svém implantátu také dr. Clark a dr. Tong z Austrálie. Z tohoto implantátu se později vyvinula dnes nejrozšířenější kochleární neuroprotéza Nucleus. V roce 1983 dosáhl počet implantovaných pacientů již asi 420 a implantace provádělo celkem 12 skupin z osmi zemí. V současné době vyrábějí kochleární implantáty firmy Advanced Bionics z USA (implantát Clarion), Cochlear z Austrálie (implantát Nucleus), MED-EL z Rakouska a Philips Hearing Implants z Belgie (implantát LAURA) (Holmanová, 2002).\n\nHistorie kochleárních implantací v Česku\n\nOd roku 1978 se začaly v Ústavu radiotechniky a elektroniky Československé akademie věd vyvíjet elektronické pomůcky pro sluchově postižené. Tehdy vznikla např. víceúčelová pomůcka pro děti s vadou sluchu a reaktometr – pomůcka pro včasné odhalování vady sluchu u malých dětí. Ředitel ústavu ing. Václav Zima, DrSc., vytvořil výzkumnou skupinu, která se rozhodla vyvinout vlastní jednokanálový kochleární implantát. Lékařské části projektu se ujal MUDr. Miloš Valvoda z ORL kliniky FVL UK v Praze. Tato skupina založila Laboratoř elektronických smyslových náhrad a v roce 1984 byla neuroprotéza dokončena. Skupina vytvořila také řadu dalších pomůcek pro sluchově postižené. Byly zde také vytvořeny první počítačové programy pro výuku neslyšících dětí, psací telefon pro neslyšící atd. V laboratoři začali působit také odborníci z jiných oborů pracující s neslyšícími. Laboratoř se tak postupně začala zabývat problematikou hluchoty ve všech jejích sférách.\n\n19. ledna 1987 byla jednokanálová extrakochleární neuroprotéza voperována prvnímu pacientovi, který ohluchl v dospělosti po úraze. Po implantaci pacient slyšel zvuky, značně se mu usnadnilo odezírání a kontrola vlastního hlasu. Kochleární implantát poté postupně dostalo 10 pacientů a minimálně jeden z nich byl schopen rozumět i uzavřenému souboru slov bez odezírání. V roce 1989 byla neuroprotéza zcela překonstuována s využitím nejmodernějších zahraničních materiálů. Byl navržen unikátní integrovaný obvod pro vícekanálový implantát s pevným titanovým pouzdrem (Hrubý, 1998).\n\nV roce 1993 byla na ORL klinice v Motole voperována první neuroprotéza Nucleus. Téhož roku vznikl Program kochleárních implantátů u dětí. V srpnu 1994 vznikla organizace uživatelů KI pod názvem SUKI (Sdružení uživatelů kochleárních implantátů) a od tohoto roku také hradí kochleární implantáty VZP. Jedno sídlí na Klinice otorinolaryngologie a chirurgie hlavy a krku 1. LF UK FN Motol (podílelo se na vývoji české kochleární neuroprotézy a v současné době se zabývá převážně implantacemi dospělých), druhé pak na Otolaryngologické klinice 2. LF UK FN Motol, jehož vedení se ujal doc. MUDr. Zdeněk Kabelka, Ph.D. Jedná se o Centrum kochleárních implantací u dětí CKID (implantuje výhradně děti a mladistvé do 18 let). V roce 2003 bylo 162 dětských a 78 dospělých pacientů s implantátem.\n\nV České republice jsou čtyři centra kochleárních implantací (Praha, Brno, Ostrava, Hradec Králové). Do prosince roku 2007 byla provedena kochleární implantace (kochleární implantát Nucleus) v České republice u 306 dětí, nejmladší dítě bylo ve věku 17 měsíců. Každý rok se provádí přibližně 30 operací.\n\nKochleární implantát se skládá ze dvou komponentů, přijímacího stimulátoru a řečového procesoru.\n\nPřijímací stimulátor je umístěn pod pacientovu kůži během operace. Obsahuje elektronickou součástku, která kontroluje proud elektrických impulsů do ucha. Obsahuje také anténu, která přijímá frekvenční signál z vnější cívky a magnet, který drží vnější cívku na místě. K balíčku jsou připojeny miniaturní drátky, které jsou spojeny s elektrodami. Svazek elektrod je vložen do vnitřního ucha. Plošná elektroda je umístěna pod svalem blízko ucha.\n\nŘečový procesor se nachází mimo tělo. Cívku řečového procesoru udržuje při pokožce magnet. Mikrofon je umístěn za uchem. Větší řečový procesor SprintTM se může nosit v kapse nebo v kapsičce za opaskem. Menší ESPrintTM se nosí za uchem.\n\nVlastní orgán sluchu je u člověka uložen ve výběžku stočeného blanitého útvaru nazývaného hlemýžď (lat. \"cochlea\"), který je vyplněn endolymfou. Vše, spolu s polokruhovitými kanálky statokinetického orgánu, je uloženo v kostěné dutině – labyrintu, který je vyplněn tekutou perilymfou. Dno blanitého labyrintu hlemýždě tvoří bazilární membrána, na níž je uložen Cortiho orgán. Jeho nejdůležitější částí jsou smyslové buňky s citlivými výběžky (vláskové buňky). Nad Cortiho orgánem se vznáší rosolovitá membrána tektoria. Zvukové vlnění zachyceny bubínkem se přes sluchové kůstky přenáší na perilymfu a dále na basilární membránu. Charakter kmitání membrány závisí na výšce tónu. Dráždí se převážně vláskové buňky na bázi. Hluboké tóny podráždí smyslové buňky na vrcholu hlemýždě.\n\nBezdrátový přenos informace přes kůži se v tomto případě uskutečňuje na magnetoindukčním principu, mezi vysílací cívkou za uchem a přijímací cívkou, která je vhojena pod kůží do vyhloubeného prostoru ve spánkové kosti. Zpracování zvuku a jeho provedení na optimální binární kód elektrických impulzů se děje v řečovém procesoru, který je spojení kabelem s vysílací cívkou. Miniaturizace řečového procesoru pokročila dnes tak daleko, že v nejmodernějších implantátech firmy Nucleus (Esprit – Nucleus 24) se řečový procesor umisťuje jako závěsný aparát za ucho. Hlavním úkolem řečového procesoru je provést spektrální analýzu vstupujícího zvuku, tj. pomocí filtrů rozdělit komplexní zvuk, jakým je například řeč, na jednotlivé frekvenční složky. Zvukový analogový signál je pak převáděn na sérii impulsů na výstup z jednotlivých filtrů. Řečový procesor tak vykonává podobnou funkci, jako systém receptorů zdravého vnitřního ucha. Elektrické impulsy jsou z vyhojení přijímací části vedeny na elektrody, které představují miniaturní izolované platinoirídiové drátky o průměru několika mikrometrů. Svazek miniaturních elektrod je zasunut přes kulaté okénko asi 15 až 20 mm do nitra hlemýždě. Jednotlivé elektrody jsou zakončeny v různých vzdálenostech od začátku hlemýždě, a tak mohou při podráždění elektrickým impulsem aktivovat specifické skupiny vláken sluchového nervu. Nahrazuje se tím tonotopický princip analýzy zvuku ve vnitřním uchu, kde na vysoké frekvence zvuku reagují receptory (a i s nimi spojená vlákna) ve vstupní části hlemýždě na tóny nízké reagují receptory ve vzdálené části hlemýždě.\n\nImplantaci předchází podrobné předoperační vyšetření. Nezbytnou podmínkou pro implantaci je funkčnost minimálního množství vláken sluchového nervu. Ta se zkoumá drážděním vnitřního ucha z elektrody, která je skrz bubínek zavedena na vyklenutí hlemýždě. Elektrická stimulace musí vyvolat vjemy, které odpovídají zvukovému vjemu. Vlastní operace, při které se implantuje přijímací cívka s dekodérem a zavádí se kulatým okénkem svazek elektrod do jednoho z kanálků hlemýždě (lat. \"scala tympani\"), trvá zkušenému operatérovi asi tři hodiny. Řečové procesory ušních implantátů jsou běžně nositelné po dvou týdnech po operaci.\n\nhttps://www.cochlear.com/cz\n\nhttp://ruce.cz/clanky/441-kochlearni-implantat-nadeje-nebo-prokleti\n"}
{"id": "906944", "url": "https://cs.wikipedia.org/wiki?curid=906944", "title": "Starokatolická farnost Děčín-Podmokly", "text": "Starokatolická farnost Děčín-Podmokly\n\nStarokatolická farnost Děčín-Podmokly, nazývaná též Starokatolická farnost Světec-Hostomice, je bývalá farnost starokatolické církve. Existovala v letech 1921–1946.\n\nFiliální obec v Děčíně-Podmoklech vznikla roku 1891 sloučením místních skupin věřících konstituovaných v Podmoklech (1885), v Děčíně (1887) a v Ludvíkovicích-Folknářích (1888). Podléhala rovněž nejprve farnosti Varnsdorf a po jejím zřízení farnosti Krásná Lípa, oficiálním datem vzniku je však státní uznání 20. června 1910. Roku 1921 byla povýšena na samostatnou farnost.\n\nVlastního duchovního měla obec s přestávkami již od roku 1901, prvním duchovním správcem po zřízení farnosti roku 1921 se stal dosavadní správce Alois Paschek (pozdější biskup), pak krátce Eduard Gnedinger, ale již od roku 1924 musela být spravována z farnosti Varnsdorf. Roku 1927 k ní byl proto připojen filiální sbor ve Světci-Hostomicích, do té doby podléhající farnosti Arnultovice, a děčínským farářem se stal do roku 1935 jeho duchovní správce Franz Billich. Sídlil však nadále ve Světci a děčínsko-podmokelská farnost proto byla občas nazývána „farnost Světec-Hostomice“. V letech 1936–1941 farnost administroval Eduard Jech, poté byla neobsazena a byla opět spravována z Varnsdorfu.\n\nFarnost přišla o své věřící v letech 1945–1946 v důsledku vysídlení Němců z Československa. Zanikla 28. července 1946, kdy byl počet starokatolických farností v Československu redukován na šest.\n\nObec dlouho neměla vlastní modlitebnu, starokatolický kostel byl postaven až v letech 1931–1934 na místě s romantickou vyhlídkou na Labe (ve středověku údajné místo městského popraviště), při silnici na Hřensko. V roce 1945 jej převzala Církev československá husitská, která jej roku 1958 předala pravoslavné církvi. Od roku 1976 jej spravovalo jako depozitář Okresní muzeum v Děčíně a v září 1989 vyhořel. Protože starokatolická církev nepozbyla oficiálně vlastnického práva ke kostelu, přihlásila se po roce 1990 a ruinu převzala; záměr rekonstrukce objektu však nakonec vzdala a roku 2008 jej prodala firmě Good Times Jaroslava Hroudy.\n"}
{"id": "906948", "url": "https://cs.wikipedia.org/wiki?curid=906948", "title": "Vyškovce", "text": "Vyškovce\n\nVyškovce () jsou obec na Slovensku v okrese Stropkov. První zmínka o obci je z roku 1414.\nŘeckokatolický chrám svatého archanděla Michaela z roku 1901.\n"}
{"id": "906949", "url": "https://cs.wikipedia.org/wiki?curid=906949", "title": "Magické hory", "text": "Magické hory\n\nMagické hory je dokumentární cyklus České televize, který diváky blíže seznamoval se vznikem, historií a mýty různých hor v Čechách a na Moravě. Kromě toho se také zaobírá krajinou, životem v horách a také hledáním jejich smyslu pro člověka. Cyklus vznikl v roce 2010 jako pocta Karlu Hynkovi Máchovi. Jednotlivými díly prováděli geolog, spisovatel a filosof RNDr. Václav Cílek a herečka Květa Fialová.\n\n"}
{"id": "906953", "url": "https://cs.wikipedia.org/wiki?curid=906953", "title": "Seznam dílů seriálu Cesty domů", "text": "Seznam dílů seriálu Cesty domů\n\nToto je seznam dílů seriálu \"Cesty domů\". Český televizní seriál Cesty domů se vysílá od 18. září 2010 na televizní stanici Prima family.\n\n<onlyinclude></onlyinclude>\n\n"}
{"id": "906956", "url": "https://cs.wikipedia.org/wiki?curid=906956", "title": "Kanton Coudekerque-Branche", "text": "Kanton Coudekerque-Branche\n\nKanton Coudekerque-Branche ( ) je francouzský kanton v departementu Nord v regionu Nord-Pas-de-Calais. Tvoří ho tři obce.\n\n"}
{"id": "906957", "url": "https://cs.wikipedia.org/wiki?curid=906957", "title": "Kanton Bourbourg", "text": "Kanton Bourbourg\n\nKanton Bourbourg ( ) je francouzský kanton v departementu Nord v regionu Nord-Pas-de-Calais. Tvoří ho 12 obcí.\n\n"}
{"id": "906958", "url": "https://cs.wikipedia.org/wiki?curid=906958", "title": "Kanton Bergues", "text": "Kanton Bergues\n\nKanton Bergues ( ) je francouzský kanton v departementu Nord v regionu Nord-Pas-de-Calais. Tvoří ho 13 obcí.\n\n"}
{"id": "906959", "url": "https://cs.wikipedia.org/wiki?curid=906959", "title": "Kanton Bailleul-Nord-Est", "text": "Kanton Bailleul-Nord-Est\n\nKanton Bailleul-Nord-Est ( ) je francouzský kanton v departementu Nord v regionu Nord-Pas-de-Calais. Tvoří ho čtyři obce.\n\n"}
{"id": "906960", "url": "https://cs.wikipedia.org/wiki?curid=906960", "title": "Kanton Bailleul-Sud-Ouest", "text": "Kanton Bailleul-Sud-Ouest\n\nKanton Bailleul-Sud-Ouest ( ) je francouzský kanton v departementu Nord v regionu Nord-Pas-de-Calais. Tvoří ho šest obcí.\n\n"}
{"id": "906961", "url": "https://cs.wikipedia.org/wiki?curid=906961", "title": "Mercedes-Benz W124", "text": "Mercedes-Benz W124\n\nMercedes-Benz W124 je německý vůz vyšší střední třídy vyráběný značkou Mercedes-Benz mezi lety 1984-1996 (kombi až 1997) a zástupce třídy E Class do roku 1995, kdy byl nahrazem modelem W210.\n"}
{"id": "906962", "url": "https://cs.wikipedia.org/wiki?curid=906962", "title": "Kanton Dunkerque-Est", "text": "Kanton Dunkerque-Est\n\nKanton Dunkerque-Est ( ) je francouzský kanton v departementu Nord v regionu Nord-Pas-de-Calais. Tvoří ho šest obcí.\n\n"}
{"id": "906963", "url": "https://cs.wikipedia.org/wiki?curid=906963", "title": "Kanton Dunkerque-Ouest", "text": "Kanton Dunkerque-Ouest\n\nKanton Dunkerque-Ouest ( ) je francouzský kanton v departementu Nord v regionu Nord-Pas-de-Calais. Tvoří ho dvě obce.\n\n"}
{"id": "906964", "url": "https://cs.wikipedia.org/wiki?curid=906964", "title": "Kanton Steenvoorde", "text": "Kanton Steenvoorde\n\nKanton Steenvoorde ( ) je francouzský kanton v departementu Nord v regionu Nord-Pas-de-Calais. Tvoří ho devět obcí.\n\n"}
{"id": "906965", "url": "https://cs.wikipedia.org/wiki?curid=906965", "title": "Kanton Grande-Synthe", "text": "Kanton Grande-Synthe\n\nKanton Grande-Synthe ( ) je francouzský kanton v departementu Nord v regionu Nord-Pas-de-Calais. Tvoří ho dvě obce.\n\n"}
{"id": "906966", "url": "https://cs.wikipedia.org/wiki?curid=906966", "title": "Lalokonosec rýhovaný", "text": "Lalokonosec rýhovaný\n\nLalokonosec rýhovaný (\"Otiorhynchus sulcatus\") je brouk z čeledě nosatcovití \"Curculionidae\". Způsobuje poškození celé škály rostlinných druhů okusem a na kořenech rostlin působí vážné škody jeho larvy.\n\nOTIOSU\nPodle EPPO a biolib.cz je pro patogena s označením \"Otiorhynchus sulcatus\" používáno více rozdílných názvů, například \"Brachyrhinus sulcatus\" nebo \"Otiorhynchus sayi\". \n\nEvropa, Severní Amerika. \n(Rhododendron spp.), tis (Taxus spp.), růže (Rosa spp.) a mnoho dalších.\n\nOhniskový žír v jehličí a příležitostní žír borky na mladých letorostech. Pokud dojde k ohlodání kroužku borky na bázi, dojde k vadnutí celého letorostu. Brouci vykusují na okrajích listů charakteristická, obloukovitá poškození. Mohou poškozovat i květy a stonky, které kroužkují. Velkým problémem jsou však jejich larvy, ožírající nejen jemné kořínky, ale i silné kořeny, a to až na dřevní část. V měkkých hlízách vyžírají otvory. Napadené rostliny, omezují růst, vadnou a odumírají. Nebezpečí představují především pro skleníkové substráty či krytokořennou sadbu.\nPoškození mrazem nebo sviluškou smrkovou.\n\nOkusování okrajů listů způsobovaná žeroucími dospělci jsou většinou jen kosmetická poškození. Ale škody na kořenech rostlin způsobované dlouho žijícími larvami jsou ve Velké Británii odhadovány ve výši 30 milionů liber ve formě každoročních ztrát u okrasných rostlin. Žír larev na kořenech může vést k odumírání rostlin.\n\n\nBrouci se líhnou v květnu a červnu. Během noci okusují nadzemní části rostlin, zejména listy. Během dne jsou zpravidla v různých úkrytech, čímž unikají pozornosti. Někteří brouci žijí 2 a i více let.\n\nDospělci jsou aktivní po setmění Lze je z rostlin sbírat večer. Snáze je lze najít, jestliže je jim poskytnut vhodný úkryt před denním světlem, např. prkna na zemi.\n\nV boji proti larvám se osvědčují užitečná dravá háďátka. Jakmile teplota půdy dosáhne 12 °C lze háďátka přidat do konve s vodou a provést zálivku. Ošetření by se mělo provádět na jaře a na podzim a následující rok by měl být postup zopakován. Úspěch s hlísticemi jako činiteli biologické ochrany je omezován teplotou. Některé druhy hlístic vyžadují k tomu, aby byly aktivní, aspoň 14 °C – tj. teplotu vyšší, než je vyžadována larvami škůdců. Ale jsou vyvíjeny nové kmeny hlístic, které fungují i při nižších teplotách.\n\nHlavní dostupné chemické přípravky proti lalokonosci, které zabraňují zamoření larvami, jsou granulované přípravky míchané do kompostu před sázením do nádob. Mohou být používány v každém stadiu až do konečného sázení do nádob a poskytují ochranu až na dva roky. Nezaručují úplnou ochranu, například v případě, kdy jsou při hrnkování použity neošetřené příměsi do ošetřených substrátů, protože larvy mohou přežívat okolo kořenů.\n\nJinou možností ochrany je použití dostupných insekticidních přípravků například Decis Flow 2,5 nebo Zolone 35 EC. Chemickou variantou ochrany je také použití přípravku Dursban. Jde o sypký prostředek, který se nasype kolem kořenových krčků rostlin a lehce přihrne půdou. Dalšími použitelnými přípravky jsou Mospilan nebo Karate.\n\n"}
{"id": "906967", "url": "https://cs.wikipedia.org/wiki?curid=906967", "title": "Kanton Gravelines", "text": "Kanton Gravelines\n\nKanton Gravelines ( ) je francouzský kanton v departementu Nord v regionu Nord-Pas-de-Calais. Tvoří ho pět obcí.\n\n"}
{"id": "906973", "url": "https://cs.wikipedia.org/wiki?curid=906973", "title": "Zbynský vrch", "text": "Zbynský vrch\n\nZbynský vrch (390 m n. m.) je neovulkanický vrch v okrese Česká Lípa Libereckého kraje, ležící asi 3,5 km ZJZ od města Doksy. Na severním úpatí leží vesnice Zbyny, do jejíhož katastrálního území vrch náleží.\n\nVrchol je bez výhledu, ale od okrajů zalesnění kolem vrchu jsou pěkné výhledy na okolní Ralskou pahorkatinu, Kokořínsko a České středohoří.\n\nVrch náleží do celku Ralská pahorkatina, do podcelku Dokeská pahorkatina, do okrsku Jestřebská kotlina a do podokrsku Tachovská vrchovina.\n\nNejblíže je možno dojet automobilem do Zbyn, poté pokračovat pěšky k vrcholu či kolem něj. Vrch míjí zelená turistická stezka z Korců do Skalky u Doks.\n"}
{"id": "906974", "url": "https://cs.wikipedia.org/wiki?curid=906974", "title": "Bulharské námořnictvo", "text": "Bulharské námořnictvo\n\nBulharské námořnictvo (bulharsky: \"Voennomorski sili na Republika Balgariya\") je námořní složkou ozbrojených sil Bulharska. Patří mezi malá námořnictva. Jeho jádrem jsou fregaty, korvety a raketové čluny. Námořnictvo tvoří cca 3000 osob. Hlavní základnou je Varna. Námořní letectvo provozuje několik vrtulníků Eurocopter AS565 Panther a Mil Mi-14.\n\n\n\n\n\n\n\n"}
{"id": "906991", "url": "https://cs.wikipedia.org/wiki?curid=906991", "title": "Starokatolická farnost Pelhřimov", "text": "Starokatolická farnost Pelhřimov\n\nStarokatolická farnost Pelhřimov je farnost Starokatolické církve v České republice.\n\nFarnost byla založena v roce 1999 (registrována 12. prosince 2001) a 17. října 1999 se zde konala první starokatolická bohoslužba. Prvním farářem se stal Grzegorz Zywczok.\n\nBohoslužby se konaly nejprve v modlitebně Českobratrské církve evangelické v Růžové ulici nebo v soukromí, nyní v pelhřimovském domově důchodců a příležitostně též v kostele svatého Víta.\n"}
{"id": "906992", "url": "https://cs.wikipedia.org/wiki?curid=906992", "title": "Ferdinand Jan Kinský", "text": "Ferdinand Jan Kinský\n\nFerdinand Jan Nepomuk Josef kníže Kinský z Vchynic a Tetova (4. prosinec 1781 ve Vídni – 3. listopad 1812 ve Vetrusech), německy \"Ferdinand Johann Nepomuk Joseph Fürst Kinsky von Wchinitz und Tettau\" byl český šlechtic a císařský důstojník.\n\nByl synem knížete Josefa Arnošta a jeho ženy Marie Rosálie hraběnky Harrachové. Když ve svých 17 letech ztratil otce, stal se knížetem a majorátním pánem.\n\nVpád Francouzů v roce 1809 jej vedl ke vstupu do Landsturmu (zeměbrany) v hodnosti hejtmana (kapitán pěchoty). Jím vedený batalion dostal jméno „Legie arcivévody Karla“ a byl přidělen k jednotkám operujícím v Bavorsku.\n\nVyznamenal se v bitvách u Řezna, Aspern, kdy jej arcivévoda Karel na bojišti u Aspern vyznamenal vojenským řádem Marie Terezie, a v bitvě u Wagramu. Pak následovalo povýšení do hodnosti podplukovníka. V roce 1811 nastoupil ke Schwarzenberským Hulánům a byl povýšen do hodnosti plukovníka.\n\nKníže Ferdinand byl spolu s Josefem Františkem Maxmiliánem z Lobkovic a arcivévodou Rudolfem velkým mecenášem Ludwiga van Beethovena, kterému v roce 1809 přiznali doživotní rentu.\n\nKníže Ferdinand Jan zemřel v roce 1812 ve věku pouhých 30 let, když při obhlídce statků utrpěl smrtelná zranění po pádu z koně.\n\nZ manželství s Marií Karolínou von Kerpen vzešli tři synové: Rudolf kníže Kinský, Hermann a Josef. Jeho švagry byli nejvyšší purkrabí František Antonín Kolovrat a kníže Anton Isidor Lobkowicz.\n\n"}
{"id": "906996", "url": "https://cs.wikipedia.org/wiki?curid=906996", "title": "Lydie Romanská", "text": "Lydie Romanská\n\nLydie Romanská (nar. 13. září 1943 v Polance nad Odrou) je česká básnířka, prozaička a sbormistryně; členka Obce spisovatelů (1990);\npředsedkyně ostravského střediska Obce spisovatelů (2007 až 2017); členka Rady Obce spisovatelů ČR (2007 dosud), od r. 2012 první místopředsedkyní Rady OSČR a členka Českého centra Mezinárodního PEN klubu (2011). Od roku 2017 je mimořádnou členkou Spolku slovenských spisovatel'ov.\n\nVystudovala učitelství (1963) a obor hudební výchova (1968) na Pedagogické fakultě Ostravské univerzity, kde také obhájila rigorózní práci z hudební teorie (PhDr., 2005). Vyučovala na ostravských základních školách (1962 -1992). Roku 1987 se provdala po dlouholetém vztahu za hudebního skladatele Dobroslava Lidmilu (1926 – 2006), původně manžel její sestry, a poskytla mnohé své verše jako texty k jeho vokálním skladbám: kantátám, malým dětským operám, cyklům písní pro děti aj. V letech 1992 až 2012 byla ředitelkou Základní umělecké školy Dobroslava Lidmily v Ostravě-Svinově. Jako sbormistryně a dirigentka vedla řadu sborových těles, organizovala koncerty vokální hudby, s dětským pěveckým sborem Cantabo Svinov CZ koncertovala spolu s manželem téměř ve všech zemích střední Evropy. Avšak její umělecké literární dílo je spíš (pod)průměrného rázu, vzhledem ke kritickému ocenění i publikační historii. V místě bydliště pořádala literární besedy a autorská čtení. Jejími hosty byli spisovatelé Blanka Kubešová, Eva Kotarbová, Helena Lisická, Petr Musílek, Oldřich Šuleř, Bohumil Pavlok, Karel Vysloužil, Karla Erbová a další. S básníky Vladimírem Křivánkem a Zeno Kaprálem účinkovala v literárním pořadu hudebního festivalu Janáčkův máj (2010). V r. 2014 uvedla svou poezii na mezinárodním hudebním festivalu Colours of Ostrava. V letech 1998 – 2009 vedla kurzy tvůrčího psaní na Slezské univerzitě v Opavě; je členkou několika literárních porot, a v letech 2008 až 2014 byla členkou redakční rady časopisu Obce spisovatelů v Ostravě Průhledy.\n\n\n\n\n\n\nLibreta ke dvěma hudebně dramatickým dílům pro děti Dobroslava Lidmily:\nJejí verše zhudebnili také hudební skladatelé: Vladimír Svatoš, Milan Báchorek, František Hába, Věroslav Neumann, Antonín Tučapský, Zbyšek Bittmar a další.\n\nRefrény času. Bratislava: Spolok slovenských spisovatel'ov 2018 (česká část)\n\n\n"}
{"id": "906997", "url": "https://cs.wikipedia.org/wiki?curid=906997", "title": "Věra Černá", "text": "Věra Černá\n\nIng. Věra Černá (* 17. května 1963, Brno) je bývalá československá sportovní gymnastka a mistryně světa na kladině z roku 1979, několikanásobná mistryně republiky, medailistka ze Světových pohárů a trenérka. Získala celkem 63 medailí z vrcholných akcí. Píše básnické sbírky a plánuje vydání monografie.\n\nVěra Černá pochází z brněnské sportovní rodiny. Její maminka hrála házenou. Má vnučku Terezu a Isabelu. Dve dcery, dvojčata Kristýnu a Lucii, ktere se take venovaly sportovni gymnastice. Syna Daniela, který je mistr republiky ve stolní hře dáma. \nOba rodice svou dceru velmi podporovali a maminka jí pomahala po těžké operaci mozku. Otec jiz zemrel, což Věrku hodně zasáhlo.\n\nVystudovala s vyznamenáním Vysoké učení technické v Brně stavební inženýrství.\n\nV roce 2003 kvůli operaci pozdě objeveného nádoru na mozku ležela tři dny v kómatu.\n\nAngažuje se v iniciativě \"Hnutí pro sport\", jejíž cílem je vyčlenit ze státního rozpočtu fond na rozvoj sportování mládeže i na podporu bývalých reprezentantů, kteří potřebují pomoc.\n\nV šesti letech začala s rytmikou. V osmi letech začala trénovat gymnastiku ve Zbrojovce Brno. Už v jedenácti letech se dostala do české reprezentace. V reprezentačním národním týmu byla mezi lety 1974 až 1980.\n\nNa mistrovství Československé socialistické republiky se umístila většinou na 2. místě za Evou Marečkovou. V roce 1977 skončila na svém prvním Mistrovství Evropy na 5. místě. V roce 1979 na Světovém poháru v Americe vyhrála bradla a kladinu, na prostných se umístila na 2. místě, takže si přivezla domů tři skleněné poháry. Ale větší úspěch měla na mistrovství světa v americkém Fort Worth, kde získala zlatou medaili ze soutěž na kladině.\n\nV sobotu 21. června 1980 na reprezentačním soustředění v Nymburku před Letními olympijskými hrami v Moskvě si při doskoku poranila páteř. Praskl ji třetí bederní obratel a obě ploténky z důsledku dlouhodobého přetěžování páteře, což znamenalo konec její sportovní kariéry. Dva měsíce ležela v brněnské nemocnici a nemohla se hýbat, nebylo jisté zda bude vůbec někdy chodit. Poté se gymnastice věnovala jako trenérka.\n\n"}
{"id": "906998", "url": "https://cs.wikipedia.org/wiki?curid=906998", "title": "Starokatolická farnost Pacov", "text": "Starokatolická farnost Pacov\n\nStarokatolická farnost Pacov je farnost Starokatolické církve v České republice.\n\nStarokatolictví se v Pacově objevilo až po roce 1989 a 19. dubna 1997 zde byla zřízena filiální obec nově založené farnosti v Táboře. První bohoslužba se konala 11. května 1997. Roku 23. února 1999 se z filiální obce stala samostatná farnost (zaregistrována už 16. ledna 1998).\nBohoslužby se konají v Ekumenické kapli v Domově seniorů – Domově důchodců.\n"}
{"id": "907006", "url": "https://cs.wikipedia.org/wiki?curid=907006", "title": "Starokatolická farnost Tábor", "text": "Starokatolická farnost Tábor\n\nStarokatolická farnost Tábor je farnost Starokatolické církve v České republice.\n\nFarnost byla jako první v jižních Čechách ustavena 19. dubna 1997; jejím prvním farářem se stal Alois Sassmann. Město Tábor jí poskytlo k bohoslužbám historický kostel sv. Filipa a Jakuba pod Kotnovem, kancelář farnosti má sídlo na\n\nŽižkově náměstí 6.\n\nPři zřízení farnosti byla současně ustavena i filiální obec v Pacově, která se však již roku 1999 stala samostatnou farností. K 4. listopadu 2009 byla zřízena filiální obec v Soběslavi, kde se první starokatolická bohoslužba konala již 24. prosince předcházejícího roku.\n\nPři farnosti funguje od září 2002 rovněž kazatelská stanice v Malšicích.\n\nVe farnosti se konají pravidelné rozhlasové přenosy nedělní liturgie (zpravidla jednou ročně).\n\n"}
{"id": "907007", "url": "https://cs.wikipedia.org/wiki?curid=907007", "title": "Marcin Wasilewski", "text": "Marcin Wasilewski\n\nMarcin Wasilewski (* 9. června 1980, Krakov, Polsko) je polský fotbalový obránce, který v současné době působí v klubu Wisła Kraków. 26. března 2013 se stal členem Klubu Wybitnego Reprezentanta, který sdružuje polské fotbalisty s 60 a více starty za národní tým.\n\nFotbalovou kariéru zahájil v klubu Hutnik Kraków (později přejmenovaný na Hutnik Nowa Huta). Prošel dalšími polskými kluby Śląsk Wrocław, Wisła Płock a Amica Wronki, jenž se v roce 2006 sloučil s Lechem Poznań. V lednu 2007 odešel do belgického klubu RSC Anderlecht za částku cca 800 000 eur.\n\n30. srpna 2009 utrpěl otevřenou zlomeninu holenní a lýtkové kosti ve 24. minutě zápasu Jupiler League mezi Anderlechtem a Standardem Lutych, který skončil remízou 1:1. Zranění, které mohlo ukončit jeho kariéru, mu způsobil protihráč Axel Witsel, jenž za faul dostal červenou kartu a následně trest zákazu startu na 10 ligových utkání. Po dlouhé rekonvalescenci se vrátil na fotbalové trávníky 8. května 2010 v posledním kole belgické ligy ročníku 2009/10 (nastoupil na závěrečných 10 minut zápasu s K. Sint-Truidense VV, výhra 2:1). Klub v únoru 2011 ocenil jeho snahu o návrat do týmu a prodloužil s ním o dva roky smlouvu (do léta 2013).\n\nWasilewski se opět střel s Witselem (který mezitím přestoupil do ruského klubu Zenit Petrohrad) 24. října 2012 v duelu Anderlechtu s domácím Zenitem v základní skupině Ligy mistrů 2012/13. Wasilewski předem oznámil, že si s Witselem nepodá před zápasem ruce, což Anderlecht nehodlal sankcionovat. Nakonec Marcin své rozhodnutí změnil s odůvodněním, že nechce atmosféru zápasu vyhrocovat do osobní roviny. Zenit duel vyhrál 1:0 gólem z pokutového kopu.\n30. června 2013 mu skončila smlouva s Anderlechtem.\n\nV září 2013 podepsal roční smlouvu s anglickým druholigovým celkem Leicester City. Debutoval 24. září 2013 v zápase FA Cupu proti Derby County FC (výhra 2:1, odehrál celé střetnutí). V sezóně 2015/16 získal s Leicesterem City premiérový titul klubu v anglické nejvyšší lize, ačkoli nebyl příliš herně vytížen.\n\n20. listopadu 2002 debutoval v A-mužstvu Polska v přátelském zápase s domácím Dánskem, Poláci prohráli v Kodani 0:2. Marcin se dostal na hrací plochu v 74. minutě. První gól v národním dresu zaznamenal v přátelském utkání 6. prosince 2012 v Abú Dhabí proti domácímu týmu Spojených arabských emirátů. Zvyšoval na průběžných 2:0 pro Polsko, evropský celek nakonec zvítězil rozdílem třídy 5:2.\n\nZúčastnil se EURA 2008 ve Švýcarsku a Rakousku a EURA 2012 v Polsku a na Ukrajině.\n\nNa Mistrovství Evropy 2008 konaném ve Švýcarsku a Rakousku nastupoval na místě pravého obránce. Odehrál všechny tři zápasy polského týmu (vedeného nizozemským trenérem Leo Beenhakkerem) na šampionátu, postupně 8. června proti Německu (porážka 0:2), 12. června proti Rakousku (remíza 1:1) a 16. června proti Chorvatsku (porážka 0:1). Polsko se do čtvrtfinále neprobojovalo, obsadilo se ziskem 1 bodu poslední čtvrté místo základní skupiny B.\n\nNa Mistrovství Evropy 2012, kde mělo Polsko jako pořadatelská země (společně s Ukrajinou) jistou účast, se v zahajovacím utkání celého šampionátu 8. června s Řeckem (remíza 1:1) objevil na místě stopera (středního obránce). Na tomto postu odehrál i další zápasy skupiny 12. června proti Rusku (opět 1:1) a 16. června proti České republice (prohra 0:1). Polsko do čtvrtfinále nepostoupilo, obsadilo se ziskem 2 bodů poslední čtvrté místo základní skupiny A.\n\n"}
{"id": "907008", "url": "https://cs.wikipedia.org/wiki?curid=907008", "title": "Kanic obrovský", "text": "Kanic obrovský\n\nKanic obrovský (\"Epinephelus lanceolatus\"), také kanic queenslandský, je mořská ryba z řádu ostnoploutví. Žije v teplých vodách Indického a Tichého oceánu od východního pobřeží Afriky po Havajské ostrovy. Drží se při pobřeží, nejraději má korálové útesy, sestupuje do hloubky 100 metrů. Dorůstá délky až tří metrů a může vážit přes 400 kg.\n\nKanic obrovský má šedohnědou barvou s kresbou světlých skvrn, která mu umožňuje maskovat se na mořském dně. Je masožravec. Živí se především korýši, jeho oblíbenou potravou jsou humři, ale kromě nich požírá i kraby, různé ryby včetně drobných žraloků a rejnoků a také mladé mořské želvy. Loví převážně za soumraku. Vyznačuje se výrazně teritoriálním chováním.\n\nKanici jsou protogynní (postupní) hermafroditi: rodí se jako samice a teprve po dosažení určité velikosti se změní v samce.\n\n\n\n"}
{"id": "907011", "url": "https://cs.wikipedia.org/wiki?curid=907011", "title": "Josef Penížek", "text": "Josef Penížek\n\nJosef Penížek (23. března 1858 Stádlec – 3. srpna 1932 Tatranská Lomnica) byl český novinář a překladatel. Přes padesát let působil v redakci \"Národních listů\", z toho převážnou část (1882–1918) jako parlamentní zpravodaj ve Vídni. Po vzniku ČSR se přestěhoval do Prahy, kde vedle novinářské činnosti přednášel na Svobodné škole politických nauk. Překládal z ruštiny (např. \"Zločin a trest\"), slovinštiny a němčiny; sepisoval rovněž paměti (\"Z mých pamětí\"). Byl oceňován pro rozsáhlé všeobecné vědomosti, jazykové znalosti, pracovitost a vybrané společenské chování.\n\nNarodil se 23. března 1858 ve Stádlci u Tábora. Po absolvování táborského gymnázia vystudoval slavistiku, germanistiku a filosofii na Vídeňské univerzitě. Už jako student byl literárně činný. Zprvu se chtěl stát básníkem; psal básně a jiné drobné literární příspěvky do školního časopisu i do místního týdeníku \"Tábor\". Tam na sebe také upozornil smělými divadelními kritikami, jimiž reagoval na představení místních ochotníků. Přispíval i do časopisů \"Ruch\" a \"Literární listy\". Během studií ve Vídni byl členem Českého akademického spolku a spoluredigoval \"Slovanský almanach\". Poté, co vláda zkonfiskovala druhý ročník tohoto almanachu (údajně kvůli propagování panslavismu), odjel Penížek do Kyjeva, kde přijal místo vychovatele.\n\nRoku 1882 se vrátil do Vídně a začal pracovat jako asistent Gustava Eima, proslulého parlamentního zpravodaje \"Národních listů\". Převzal od něj pevný charakter, horlivost, pracovitost, vybrané společenské chování i touhu po stálém studiu a zdokonalování, a po jeho předčasné smrti (7. února 1897) byl jmenován šéfem vídeňské redakce \"Národních listů\". Byl moderním novinářem své doby – zajímala ho politika, ekonomika, kultura, sociální situace i zahraniční události. Stal se tvůrcem a budovatelem českého parlamentního zpravodajství. Měl porozumění pro politickou dynamiku. Pracovitostí i vystupováním se mu podařilo překonat nedůvěru vídeňských politiků a úředníků, kterou tradičně projevovali vůči neněmeckým novinářům, zajistil mnoho cenných kontaktů a získal respekt české žurnalistice.\n\nVedle \"Národních listů\" rovněž spolupracoval s dalšími periodiky – po roce 1900 vydával \"Slawische Correspondenz\", byl spolupracovníkem \"České revue\", psal články do několika ročníků \"Českožidovského kalendáře\" (ostatně pocházel z židovské rodiny) a byl korespondentem lublaňského časopisu \"Slovenski Narod\". Byl rovněž autorem článků s českou tematikou pro německojazyčné listy.\n\nPo vzniku Československa přesídlil do Prahy. Vedle redakční práce se zde zapojil do veřejné a pedagogické činnosti. Byl zvolen předsedou Sdružení parlamentních zpravodajů i do výboru jiných spolků (např. Národohospodářský sbor jihočeský). Nově zřízená Svobodná škola politických nauk, v níž vyučoval žurnalistiku, ho zvolila za čestného člena výboru.\n\nPočátkem roku 1927 byl v centru kontroverze ohledně novoročního interview s prezidentem T. G. Masarykem. Při soukromém rozhovoru s Josefem Schieszlem, odborovým přednostou Kanceláře prezidenta republiky, měl vyjádřit zájem o uskutečnění interview s prezidentem. J. Schieszl mu pak zajistil audienci. Předseda národních demokratů, Karel Kramář, jehož politickou linii \"Národní listy\" podporovaly, ale zastával zásadně negativní stanovisko k prezidentským interview (považoval je za ohrožení nadstranickosti prezidenta) a pod jeho vlivem redakce rozhodla, že se Penížkova návštěva může uskutečnit pouze jako společenská, zdvořilostní událost bez výstupu v tisku. Po uskutečněné návštěvě otiskly dva konkurenční deníky, \"Demokratický střed\" a \"Národní osvobození\", k velké nelibosti \"Národních listů\" části zmíněného rozhovoru. Následovala nepříjemná výměna názorů mezi Penížkem a redakcí na jedné straně, radou Schieszlem a redaktory jiných listů (např. Karlem Čapkem) na druhé, protože jejich verze událostí — co Penížek vlastně žádal a co přijal s jakými výhradami — se podstatně lišily. (Záležitost obecně souvisela s diskusí o roli a postavení prezidenta; například ve stejné době se řešila silvestrovská oslava v Čapkově vile, kde Karel Čapek v zábavných scénkách za přítomnosti T. G. Masaryka zesměšnil tři významné politiky, Karla Kramáře, Jana Šrámka a Bohumíra Šmerala, čímž si rovněž vysloužil ostré odsouzení od redakce \"Národních listů\".)\n\n8. září 1928 ho na Národní třídě zachytilo projíždějící auto a při následném pádu se vážně zranil na pravé ruce. Léčil se v podolském sanatoriu, ruka ale zůstala do značné míry ochromena. Nezbylo mu, než se naučit psát levou. Delší texty od té doby diktoval, přičemž, byl-li vyrušen, vždy si přesně pamatoval, kde skončil. Paměť měl spolehlivou do vysokého věku.\n\nVelmi si oblíbil Slovensko, zejména Tatry. Zemřel náhle na infarkt myokardu během letního pobytu v Tatranské Lomnici 3. srpna 1932 po půlnoci. Pohřben byl 8. srpna na Olšanech za účasti mnoha novinářů a dalších osobností.\n\nPenížek byl v novinářských kruzích vážený pro rozsáhlé všeobecné vědomosti, jazykové znalosti a dokonalou paměť. Říkali mu „živý lexikon“, znal řadu osobností a pamatoval si mnoho podrobností z historie. Byl rovněž velmi rychlý a přesný zpravodaj. \"Národní listy\" byly například díky němu prvním českým deníkem, který otiskl zprávu o sebevraždě korunního prince Rudolfa v Mayerlingu r. 1889; těsně po jeho hovoru byla odpojena telefonní linka.\n\nPřed první světovou válkou mu byl udělen titul císařského rady; podle vzpomínky uveřejněné roku 1928 ale tento titul soukromě spíše zesměšňoval. V únoru 1927 byl vyznamenán polským řádem Polonia Restituta.\n\nVedle novinářské činnosti byl Penížek rovněž překladatelem a autorem memoárů. Knižně vyšly:\n\n\n\nVydal rovněž překlad Dostojevského románu \"Zločin a trest\" (na pokračování jako románovou přílohu \"Nár. listů\" r. 1882) a některých dalších literárních děl z ruštiny, slovinštiny a němčiny.\n\n"}
{"id": "907013", "url": "https://cs.wikipedia.org/wiki?curid=907013", "title": "Černá kronika", "text": "Černá kronika\n\nČerná kronika je určitý publicistický útvar v denním tisku, televizi či jiných sdělovacích prostředcích. Informuje o kriminálních trestných činech, které byly spáchány či objasněny za určité období. Název černá kronika je metaforickým vyjádřením povahy těchto činů (škody na majetku či lidských životech). V novinách bývá někdy umístěna v černě orámovaném sloupku ve formě krátkých zpráv, není to však pravidlem.\n\nV přeneseném významu se jako o černé kronice hovoří o zpravodajské relaci či skladbě novin, která obsahuje převážně tyto zprávy o kriminálních skutcích („Ty dnešní zprávy, to je jedna velká černá kronika.“)\n\n"}
{"id": "907014", "url": "https://cs.wikipedia.org/wiki?curid=907014", "title": "Důl Hlavní jáma", "text": "Důl Hlavní jáma\n\nDůl Hlavní jáma je bývalý důl v Orlové, který byl v činnosti v letech 1848–1968. Důlní pole mělo rozlohu 279 ha a těžilo se především z doubravských a sušských vrstev.\n\nV roce 1848 začalo Orlovsko-Lazecké těžířstvo hloubit šachtu \"Bedřich\". Důl měl původně pouze dřevěné výztuže. V roce 1863 prošel rekonstrukcí, při které byla jáma vyzděna a prohloubena na úroveň 125 metrů. V tomto roce došlo k přejmenování na Hlavní jáma (Hauptschacht). Těžní jáma měla dvě oddělení, každé se samostatným těžním strojem (600 a 385 koňských sil). V roce 1853 převedlo Orlovsko-Lazecké těžířstvo důl na Olomouckého arcibiskupa Bedřicha z Fürstenberka, později přímo na Olomoucké arcibiskupství. V roce 1867 prodalo Olomoucké arcibiskupství doly v Orlové společnosti Těžířstvo Kamenouhelné závody, a.s. Doubrava, které patřilo bratrům Gutmannům a Ignáci Voráčkovi. V roce 1883 byla Stará strojní jáma, která byla založena v letech 1835–1838 spolu s Schwabenschacht a Mühsahmschaft, přičleněna k dolu jako výdušná jáma.\n\nV roce 1899 měl důl hloubku 493 metrů, původní Stará strojní jáma měla 354 metrů. V roce 1903 byla zřízená druhá výdušná jáma (\"Hájíčky\").\n\nHornické kolonie dolu\n\nDůl měl v roce 1929 8 pater, ovšem 4 patra již byla vytěžená. Těžba na dole byla ukončena k 1.1. 1932 a pole dolu bylo připojeno k dalšímu dolu v koncernu - Nové jámě. Od té doby je důl pouze výdušnou jámou a veškerý vývoj je spojen s Novou jámou.\n\nV roce 1933 prodali bratři Guttmannové doly České obchodní společnosti (ve spolupráci s Živnobankou). V této době došlo k prodloužení železniční vlečky k dolu.\n\nV roce 1952 došlo k likvidaci výdušné jámy \"Hájíčky\", v roce 1968 byl důl zlikvidován a byly zlikvidovány povrchové objekty.\n\n"}
{"id": "907015", "url": "https://cs.wikipedia.org/wiki?curid=907015", "title": "Verticiliové vadnutí", "text": "Verticiliové vadnutí\n\nVerticiliové vadnutí je houbová choroba rostlin způsobená houbami rodu přeslenatka \"Verticillium\" je uváděn původce \"Verticillium dahliae\" z čeledě \"Plectosphaerellaceae\" ale také přeslenatka běločerná (\"Verticillium albo-atrum\").\n\n\nPodle biolib.cz je pro patogena s označením \"Verticillium dahliae\" používáno více rozdílných názvů, například \"Verticillium albo-atrum\" var. \"caespitosum\" nebo \"Verticillium albo-atrum\" var. \"tuberosum\".\n\nVerticiliové vadnutí napadá 300 druhů dvouděložných rostlin. Jednoděložné rostliny a kapradiny jsou proti chorobě imunní. \n\n\nPrvní příznaky napadení se objevují v květnu. Ve spodní třetině stonku se tvoří dlouhé oválné, šedé, nahnědlé skvrny. Napadení se šíří vzhůru. Listy žloutnou a usychají, někdy jen z poloviny listové čepele. Náhlé vadnou části nebo celé rostliny. Stonek zasychá a je hranatější, cévní svazky jsou na řezu tmavé. \nZáměna je možná s jinými původci odumírání kořenů, zejména houbou \"Leptosphaeria maculans\" nebo \"Sclerotinia sclerotiorum\". Typické pro verticiliové vadnutí je výrazně černé zbarvení kořenů.\n\nPoškození se vyskytuje nepravidelně. Škody však mohou být mimořádně významné. Poškozovány jsou vnímavé druhy (javor, jasan, kaštanovník, lípa...) které odumírají během několika let po výsadbě.\nK vyklíčení jsou mikrosklerocia stimulována kořenovými exsudáty. Je předpoklad, že verticilium často napadá rostliny, které jsou poškozené stresem. Teploty nepřekračující průměr 21-25 °C usnadňují infekci. Patogen proniká do kořenů náchylné rostliny v oblasti prodlužovacího růstu. Mycelium napadá xylemové tracheje, kde se tvoří konidie. Kolonizace cévního systému nastává, když jsou konidie unášeny v rostlině vodou nahoru. Jak napadená rostlina stárne, houba se rozvětvuje přes kortikální pletiva a tvoří mikrosklerocia. Ta jsou uvolněna do půdy z rostliny.\n\nU jahodníku \"Verticillium\" v květnu až červenci při vysokých teplotách a dlouhodobém suchu vyvolává vadnutí starších okrajových listů, přičemž srdéčkové listy zůstávají tmavozelené. Napadené rostliny vytvářejí velké množství postranních kořenů a květních poupat, plody však nedozrávají. Na průřezu středního válce je vidět několik zhnědlých prstenců cévních svazků, kvůli nimž rostliny zaostávají v růstu. \n\nPůdou, s částmi rostlin a výpěstky. Když se dostane na pole, rozšiřuje se závlahovou vodou, infikovanými rostlinnými zbytky a částečkami půdy z nástrojů a mechanizace používaných na poli. Patogen do rostlin proniká poraněními na kořenech a větvích. Houba přežívá v půdě na rostlinných zbytcích nebo ve formě drobného, jako semeno vypadajícího mikrosklerocia, která vydrží v půdě až pět let. Podle jiných informací může na poli přežívat ve formě mikrosklerocia 12-14 let.\n\nOhroženy jsou více porosty rostoucí na špatně zpracovaných, mikrobiálně málo aktivních půdách, které jsou nedostatečně zásobené živinami. Největší škody vznikají ve vlhkých letech na těžších půdách, kdy je půda v červnu trvale mokrá a kořeny trpí nedostatkem vzduchu. Napadení patrně zvyšují larvy květilek, které povrchově poškozují kořeny. \n\nOchranou je široký osevní postup a likvidace posklizňových zbytků. U dřevin vyloučení poranění a výměna velkého objemu zeminy. Chemická ochrana fungicidy není možná. V případě opakovaných silných poškození je nutné omezit pěstování náchylných rostlin v dané lokalitě.\n\nProti chorobě se lze bránit pěstováním zdravé sadby a rezistentních kultivarů. Mohou být vybírány odrůdy druhů s vyšší odolností, u řepky jsou to například Arot, Exagone, Goya, Benefit a Labrador. Náchylné odrůdy řepky jsou Recordie, DK Exfile, Oksana a Sitro. \n\nK silně náchylným odrůdám jahodníku patří např. 'Elsanta', 'Tenira' a 'Elvira', k málo náchylným 'Senga Sengana' a 'Redgauntlet'.\n\nVe většině situací neefektivní.\n\n"}
{"id": "907017", "url": "https://cs.wikipedia.org/wiki?curid=907017", "title": "Termální koupaliště Brná", "text": "Termální koupaliště Brná\n\nTermální koupaliště Brná se nachází v Brné v Ústí nad Labem při pravém břehu řeky Labe. V provozu jsou od roku 1931 a z počátku byla zdejší termální voda využívána i pro pitné kúry. Areál koupaliště zahrnuje tři bazény (z toho jeden s tobogánem), hřiště na plážový volejbal, minigolf a doprovodné služby. Provozuje jej příspěvková organizace Městské služby Ústí nad Labem a každoročně je v provozu od 1. května do 15. září. Místem prochází Labská cyklotrasa.\n\nPoprvé byl zdroj termální vody v Brné navrtán 5. dubna 1930 mistrem studnařem Antonem Kuhebauchem a z artéského vrtu o hloubce 327 metrů vytryskl do výšky osmi metrů pramen o teplotě 30 °C. Následující rok bylo na jeho místě vybudováno termální koupaliště, ke kterému byly v roce 1937 připojeny vanové lázně. Z počátku se slabě mineralizovaná voda rovněž využívala na pitné kúry a byla stáčena do lahví na prodej. Další vrt byl pro potřeby koupaliště vyhlouben v roce 1968 a po bezmála čtyřiceti letech byl pro svůj havarijní stav po povodních nahrazen novým v roce 2003, z nějž termální voda vytéká samovolně (jde o artéskou zvodeň).\n\nDo roku 2005 fungoval mezi koupalištěm a Vaňovem na protějším břehu Labe sezónní přívoz. Roku 2008 bylo koupaliště diváky regionální televize R1 Lyra vyhlášeno koupalištěm roku.\n\n"}
{"id": "907018", "url": "https://cs.wikipedia.org/wiki?curid=907018", "title": "Starokatolická farnost Praha - sv. Máří Magdaléna", "text": "Starokatolická farnost Praha - sv. Máří Magdaléna\n\nStarokatolická farnost Praha – sv. Máří Magdaléna je farnost Starokatolické církve v České republice.\n\nV Praze existovala starokatolická náboženská obec od roku 1900, později zde vznikla farnost a již před druhou světovou válkou se rozdělila na dvě, z nichž jedna – farnost Praha-západ – měla centrum v kapli sv. Máří Magdalény, kterou město Praha předalo starokatolické církvi již roku 1908.\n\nPo druhé světové válce byly pražské farnosti sloučeny. V roce 2004 pak došlo k obnovení samostatné farní správy v této kapli a vyčlenění z pražské farní obce. Bohoslužby se konají v kapli sv. Maří Magdaleny.\n"}
{"id": "907019", "url": "https://cs.wikipedia.org/wiki?curid=907019", "title": "Zpovědní tajemství", "text": "Zpovědní tajemství\n\nZpovědní tajemství je charakteristický rys křesťanské tradice a současně kompetence duchovního křesťanské církve. Týká se svátosti zpovědní, v katolických církvich a v Církvi československé husitské jedné ze sedmi svátostí. \n\nSoukromá zpověď je vykonávána pod zpovědním tajemstvím, podle kterého kněz nejenže nesmí pod trestem exkomunikace vyjevit, co se dozvěděl při zpovědi (a to ani před státními orgány), ale též nesmí informace, které získal, zohledňovat a využívat ve svém konání (kupř. tedy není možné, aby kněz poté, co se mu kostelník vyzpovídá, že zpronevěřuje farní peníze, kostelníkovi poté správu nad financemi odebral nebo na základě zpovědi začal zkoumat účetní knihu). To se týká nejen běžných hříchů, ale i těžkých zločinů, které jinak podléhají ohlašovací povinnosti. Vyzná-li penitent ve zpovědi některý těžký zločin, zpovědník jej obvykle vyzve, aby se v rámci pokání k zločinu doznal; teprve tehdy (nebo s touto podmínkou) mu obvykle udělí rozhřešení. \n\nPodle CIC, kodexu kanonického práva, kánonu 983 je \"„svátostné zpovědní tajemství ... neporušitelné; proto nesmí zpovědník nic vyzradit na kajícníka ani slovem ani žádným jiným způsobem a z žádného důvodu. – Povinností zachovat tajemství je vázán také tlumočník, pokud ho bylo použito, a také všichni ostatní, kteří se z vyznání jakýmkoliv způsobem dověděli o hříších.“\"\n\nPovinnosti dodržovat zpovědní tajemství může kněze zprostit pouze sám kajícník, nikdo jiný (ani samotný papež). Zpovědním tajemstvím je vázán případně i tlumočník, stejně jako další lidé, kteří se o obsahu zpovědi jakýmkoli jiným způsobem dozví (například jej náhodou zaslechnou, když kajícník mluví ve zpovědnici příliš hlasitě). Zpovědní tajemství zavazuje i po smrti kajícníka a i tehdy, když kněz odepřel kajícníkovi udělit rozhřešení. Za porušení zpovědního tajemství se nepovažuje prozrazení samotného faktu zpovědi (kněz tedy může sdělit to, že kajícníka zpovídal, ale už ne, co mu kajícník řekl, a zda kajícníkovi rozhřešení udělil či odepřel). \n\nDle výnosu Kongregace pro nauku víry z roku 1988 se trestá automatickou exkomunikací i nahrání zpovědi, vlastní i cizí, pravé i předstírané.\n\nZpovědní tajemství je uznáváno většinou států (včetně České republiky), avšak kněží mají povinnost je dodržovat i na území států, které toto tajemství neuznávají. Některé kněží, kteří raději zemřeli, než aby zpovědní tajemství vyzradili státní moci, církev ctí jako světce, což se týká i dvou významných českých světců, sv. Jana Nepomuckého a sv. Jana Sarkandera; jsou to takzvaní mučedníci zpovědního tajemství.\n\nPodle Zákona č. 3/2002, o církvích a náboženských společnostech, jsou stanovena tzv. zvláštní práva církví a náboženských společností. Mezi ně patří i právo na zpovědní tajemství. Je zárukou toho, že penitentem (hříšníkem) vyznaný skutek nebude nikde šířen a kněz jej nebude nikomu veřejně ani soukromě oznamovat. (Toto právo mají i některé církve a náboženské společnosti, které nemusejí nutně považovat zpověď za svátost - užívá se obvykle termínu \"pastorační rozhovor\".) \n\n"}
{"id": "907020", "url": "https://cs.wikipedia.org/wiki?curid=907020", "title": "Štoky (zámek)", "text": "Štoky (zámek)\n\nZámek Štoky stojí v centru městysu Štoky, při křižovatce silnic na Jihlavu, Dobronín a Havlíčkův Brod.\n\nPrvní písemná zmínka o Štokách pochází z roku 1278, kdy ji vlastnili Lichtenburkové, ovšem k výstavbě zámku došlo až v roce 1760. Tehdy byl ve vlastnictví hraběte Karla Josefa z Palmů. Ten sem následně přenesl ze Stříteže svoje sídlo. V roce 1840 prodali Palmové panství Hohenzollernům. K posledním šlechtickým držitelům panství patřili princ Bedřich a rumunský král Carol. Ti jej roku 1933 darovali československému státu. To jej v roce 1935 převedlo na Lesní družstvo Štoky, které zde sídlilo do zestátnění a zrušení v roce 1959. V lednu 1996 došlo k obnovení družstva a to zde sídlí do současnosti.\n\n"}
{"id": "907024", "url": "https://cs.wikipedia.org/wiki?curid=907024", "title": "Seznam sedmihradských panovníků", "text": "Seznam sedmihradských panovníků\n\nOd 12. století nosí vládcové či správci Sedmihradska titul vojvoda.\n\nV roce 1570 byla na říšském sněmu uzavřena tzv. špýrská smlouva mezi Maxmiliánem II. a Janem Zikmundem Zápolským, v niž se Zápolský definitivně vzdal královského titulu, který začal používat jeho otec Jan Zápolský a byl mu císařem udělen knížecí titul.\n\nod roku 1690 bylo Sedmihradsko pod nadvládou Habsburského rodu a bylo z něj vytvořeno velkovévodství, v němž byl jmenován guvernér jako zástupce panovníka.\n\nPo první světové válce bylo Sedmihradsko připojeno k Rumunskému království pod vládou králů z rodu Hohenzollernů (viz také Seznam rumunských králů).\n\n"}
{"id": "907025", "url": "https://cs.wikipedia.org/wiki?curid=907025", "title": "Natalja Voronovová", "text": "Natalja Voronovová\n\nNatalja Vladislavovna Pomoščnikovová-Voronovová (rusky: \"Наталья Владиславовна Помощникова-Воронова\" – \"Natalja Vladislavovna Pomoščnikova-Voronova\"; * 9. července 1965 Moskva, Sovětský svaz) je bývalá sovětská a později ruská atletka, sprinterka, jejíž specializací byl běh na 100 a 200 metrů.\n\nPrvní výrazné úspěchy na mezinárodní scéně zaznamenala v roce 1983 na ME juniorů v rakouském Schwechatu, kde se stala juniorskou mistryní Evropy v běhu na 100 metrů a vybojovala stříbrnou medaili ve štafetovém běhu na 4×100 metrů. Těsně pod stupni vítězů, na 4. místě skončila ve finále běhu na 200 metrů. Na druhém atletickém mistrovství světa v Římě v roce 1987 vybojovala společně s Irinou Sljusarovou, Nataljou Germanovou a Olgou Antonovovou bronzové medaile ve štafetě na 4×100 metrů. V závodě na 100 metrů postoupila do semifinále, kde ve druhém běhu skončila na páté pozici a do finále těsně nepostoupila. Na Letních olympijských hrách 1988 v jihokorejském Soulu byla finišmankou štafety Sovětského svazu v závodě na 4×100 metrů. O jednu setinu sekundy byla v cíli rychleji nežli finišmanka Západního Německa Ute Thimmová a společně s Ljudmilou Kondraťjevovou, Galinou Malčuginovou a Marinou Žirovovou získala bronzové medaile. V individuálním závodě se probojovala do finále běhu na 100 metrů, kde časem rovných jedenácti sekund obsadila 6. místo.\n\nDalší úspěchy získala až jako reprezentantka Ruska. V roce 1993 vybojovala na halovém MS v Torontu bronzovou medaili v běhu na 200 metrů. V témže roce se stala ve Stuttgartu mistryní světa ve štafetě na 4×100 metrů. Závod rozeběhla Olga Bogoslovská, jako druhá Galina Malčuginová, poté Voronovová a finišovala Irina Privalovová. Kvalifikovala se také do závodů na 100 i 200 metrů. V obou případech se dostala až do finále, kde shodně skončila na šestých místech. V roce 1995 znovu získala na halovém MS v Barceloně bronz v běhu na 200 metrů. Na Letních olympijských hrách 1996 v Atlantě obsadila 6. místo v běhu na 100 metrů a 4. místo ve štafetě (4×100 m). V roce 1998 vybojovala na evropském šampionátu v Budapešti další bronzovou medaili v krátké štafetě. O dva roky později naposledy reprezentovala na olympijských hrách v Sydney. V závodě na 100 metrů vypadla v úvodním kole, když v devátém rozběhu skončila na nepostupovém čtvrtém místě. Ve finále štafety na 4×100 metrů Rusky doběhly na 5. místě.\n\n"}
{"id": "907031", "url": "https://cs.wikipedia.org/wiki?curid=907031", "title": "Protonové centrum v Praze", "text": "Protonové centrum v Praze\n\nProtonové centrum v Praze je soukromé zdravotnické zařízení pro léčbu nádorů protonovým zářením, které se nachází v areálu Nemocnice Na Bulovce v Holešovičkách. Jedná se o moderní klinické centrum, které pro léčbu pacientů s nádorovým onemocněním využívá metodu protonového záření. Vlastníkem centra je společnost Immorent PTC, s.r.o. ze skupiny Erste Group Immorent, provozovatelem je společnost Proton Therapy Center Czech s.r.o. vlastněná bratry Pavlem a Václavem Laštovkovými.\n\nProtonové centrum disponuje cyklotronem, na který jsou připojena 4 ozařovací zařízení - jedno s pevným svazkem a tři s otáčivou konstrukcí. Kromě vlastní léčby centrum nabízí také diagnostiku pomocí počítačové tomografie, magnetické rezonance a pozitronové emisní tomografie.\n\nCentrum může léčit až 2000 pacientů ročně. Má vlastní tým nukleární medicíny (PET/CT vyšetření) a radiodiagnostiky (MR a CT vyšetření), specializované lékaře a medicínské fyziky.\n\nFirmu založili v roce 2002 bratři Laštovkovi přejmenováním firmy Detra s.r.o., založené o rok dříve. Projekt za 4,2 miliardy Kč financovala Erste Group Immorent, která do něj vstoupila poté, co se bratrům Laštovkovým v roce 2006 podařilo získat smlouvu o smlouvě budoucí s nuceným správcem VZP.\n\nLiberecká společnost Syner zahájila 1.5.2009 výstavbu centra (podle projektu společnosti HELIKA) a první ozařovna byla uvedena do provozu v prosinci 2012. \n\n1.3.2013 byl základní kapitál firmy navýšen z minimální částky na 420,2 milionů Kč.\n\nCentrum dnes léčí všechny diagnózy, u kterých má protonová léčba největší přínos - zejména rakovinu prostaty, rakovinu prsu, nádory u dětí, nádory hlavy a krku, nádory centrální nervové soustavy, nádory plic, vybrané nádory zažívacího traktu, maligní lymfomy a nádory jater. V centru se léčí čeští i zahraniční pacienti. \n\nZařízení má smlouvu na úhradu léčby s Všeobecnou zdravotní pojišťovnou, Vojenskou zdravotní pojišťovnou, Zaměstnaneckou pojišťovnou Škoda, Českou průmyslovou zdravotní pojišťovnou, Oborovou zdravotní pojišťovnou a Zdravotní pojišťovnou Ministerstva vnitra. \n\nV dubnu 2006 uzavřel tehdejší nucený správce VZP Antonín Pečenka za pojišťovnu smlouvu o smlouvě budoucí, která VZP zavazuje po dobu 15 let hradit Protonovému centru léčbu 1650 jejích klientů ročně při ceně 26 tisíc Kč za jedno ozáření. Uvážíme-li, že každý pacient potřebuje průměrně 22–25 ozáření, jedná se o kontrakt v celkové výši až 16 miliard Kč. VZP však smlouvu neuznává a centrum proto proti ní vyvolalo arbitráž. Antonín Pečenka se momentálně zpovídá před Obvodním soudem pro Prahu 3 ze zneužití pravomoci veřejného činitele.\n\nNucenou správu, která trvala od listopadu 2005 do května 2006, na VZP uvalil tehdejší ministr zdravotnictví David Rath a do funkce nuceného správce dosadil svého náměstka Pečenku, který měl prověřit a zlepšit hospodaření pojišťovny. Pečenka později v Protonovém centru několik let působil. Nakonec se však s majiteli centra rozešel a v roce 2012 založil konkurenční firmu Proton centrum Praha s.r.o., jejímž cílem by mohlo být centrum převzít, když se k tomu naskytne příležitost.\n\nCentrum sídlí v objektu v severovýchodní části nemocnice Na Bulovce, jižně od ulice V Holešovičkách. V částech objektu, které jsou k této ulici přivrácené, se nachází ambulantní a administrativní prostory centra. Naopak na odvrácené straně, která je umístěná ve svahu pod parkovištěm, jsou situovány terapeutické prostory. Jejich umístění pod zem navíc usnadňuje radiační ochranu těchto pracovišť.\n\nBudova je pětipodlažní o rozměrech 70 × 48 metrů. Její výška dosahuje 24 metrů. Delší severní strana je umístěna do ulice V Holešovičkách. Fasáda je tvořena nepravidelně se střídajícími průhlednými a barevnými skly. Jižně od budovy je umístěn přístavek s chladicími věžemi. Umístění objektu ve svahu vytváří dvě úrovně přístupu do budovy: ze severní strany, z ulice V Holešovičkách se vstupuje v prvním nadzemním patře, naproti tomu z jihu je vstup do pátého nadzemního patra.\n\n"}
{"id": "907032", "url": "https://cs.wikipedia.org/wiki?curid=907032", "title": "SK Chrudim 1887", "text": "SK Chrudim 1887\n\nSK Chrudim 1887 byl fotbalový klub z Chrudimi, který byl založen v roce 1925. V roce 2011 se sloučil s dalším městským klubem AFK Chrudim do MFK Chrudim. V letech 1995–1999 působil klub ve 2. lize.\n"}
{"id": "907034", "url": "https://cs.wikipedia.org/wiki?curid=907034", "title": "Caritas et veritas", "text": "Caritas et veritas\n\nCaritas et veritas (lat. \"Láska a pravda\") je recenzovaný internetový časopis vydávaný Teologickou fakultou Jihočeské univerzity. Jeho podtitulem je \"Časopis pro reflexi křesťanských souvislostí v sociálních a humanitních oborech\", což odpovídá celkovému zaměření fakulty. \n\nČasopis semestrální a je vydáván od roku 2011. Navazuje tak do jisté míry na fakultní časopis \"Teologické studie\", který tatáž fakulta vydávala dříve. Obsahuje překlady článků zahraniční provenience, odborné studie, články i rozhovory a je určen širšímu spektru čtenářů odborníků i laiků. \n\nČasopis je zařazen na Seznamu recenzovaných neimpaktovaných časopisů vydávaných v ČR a v databázi Scopus. \n\n"}
{"id": "907036", "url": "https://cs.wikipedia.org/wiki?curid=907036", "title": "Bogart (Georgie)", "text": "Bogart (Georgie)\n\nBogart je město v Clarke County, a v Oconee County, v Georgii, ve Spojených státech amerických. V roce 2011 žilo ve městě 1040 obyvatel.\nPodle sčítání lidí v roce 2000 žilo ve městě 1049 obyvatel, 425 domácností a 309 rodin. V roce 2011 žilo ve městě 501 mužů (48,3%), a 539 žen (51,7%). Průměrný věk obyvatele je 37 let.\n"}
{"id": "907037", "url": "https://cs.wikipedia.org/wiki?curid=907037", "title": "Boston (Georgie)", "text": "Boston (Georgie)\n\nBoston je město v Thomas County, v Georgii, ve Spojených státech amerických. V roce 2011 žilo ve městě 1316 obyvatel.\nPodle sčítání lidí v roce 2000 žilo ve městě 1417 obyvatel, 553 domácností a 382 rodin. V roce 2011 žilo ve městě 597 mužů (45,4%), a 719 žen (54,6%). Průměrný věk obyvatele je 39 let.\n"}
{"id": "907038", "url": "https://cs.wikipedia.org/wiki?curid=907038", "title": "Bostwick (Georgie)", "text": "Bostwick (Georgie)\n\nBostwick je město v Morgan County, v Georgii, ve Spojených státech amerických. V roce 2011 žilo ve městě 366 obyvatel.\nPodle sčítání lidí v roce 2000 žilo ve městě 322 obyvatel, 125 domácností a 88 rodin. V roce 2011 žilo ve městě 184 mužů (50,4%), a 182 žen (49,6%). Průměrný věk obyvatele je 44 let.\n"}
{"id": "907039", "url": "https://cs.wikipedia.org/wiki?curid=907039", "title": "Bowdon (Georgie)", "text": "Bowdon (Georgie)\n\nBowdon je město v Carroll County, v Georgii, ve Spojených státech amerických. V roce 2011 žilo ve městě 2043 obyvatel.\nPodle sčítání lidí v roce 2000 žilo ve městě 1959 obyvatel, 815 domácností a 543 rodin. V roce 2011 žilo ve městě 928 mužů (45,4%), a 1115 žen (54,6%). Průměrný věk obyvatele je 38 let.\n"}
{"id": "907040", "url": "https://cs.wikipedia.org/wiki?curid=907040", "title": "Daniel Passarella", "text": "Daniel Passarella\n\nDaniel Alberto Passarella (* 25. květen 1953, Chacabuco) je argentinský fotbalista-obránce, trenér a fotbalový funkcionář.\n\nV roce 1976 byl vyhlášen nejlepším fotbalistou Argentiny. Pelé ho roku 2004 zařadil mezi 125 nejlepších žijících fotbalistů. S argentinskou fotbalovou reprezentací se stal dvakrát mistrem světa, v roce 1978 a v roce 1986. Roku 1978 byl navíc kapitánem mistrovského mužstva. Hrál i na světovém šampionátu 1982. Na mistrovství světa 1998 vedl argentinský národní tým jako trenér, stejně tak na letních olympijských hrách roku 1996, kde získal stříbrnou medaili. Za reprezentaci odehrál 72 zápasů a vstřelil v nich 22 branek. Jako trenér ji vedl v letech 1994–1998. V letech 1999–2001 trénoval národní mužstvo Uruguaye. Šestkrát se stal mistrem Argentiny jako hráč, třikrát jako trenér. Roku 2009 se stal prezidentem klubu CA River Plate.\n\n"}
{"id": "907041", "url": "https://cs.wikipedia.org/wiki?curid=907041", "title": "Bowersville (Georgie)", "text": "Bowersville (Georgie)\n\nBowersville je město v Hart County, v Georgii, ve Spojených státech amerických. V roce 2011 žilo ve městě 464 obyvatel.\nPodle sčítání lidí v roce 2000 žilo ve městě 334 obyvatel, 336 domácností a 99 rodin. V roce 2011 žilo ve městě 232 mužů (50,1%), a 232 žen (49,9%). Průměrný věk obyvatele je 37 let.\n"}
{"id": "907042", "url": "https://cs.wikipedia.org/wiki?curid=907042", "title": "Bowman (Georgie)", "text": "Bowman (Georgie)\n\nBowman je město v Elbert County, v Georgii, ve Spojených státech amerických. V roce 2011 žilo ve městě 860 obyvatel.\nPodle sčítání lidí v roce 2000 žilo ve městě 898 obyvatel, 377 domácností a 243 rodin. V roce 2011 žilo ve městě 403 mužů (46,9%), a 457 žen (53,1%). Průměrný věk obyvatele je 41 let.\n"}
{"id": "907043", "url": "https://cs.wikipedia.org/wiki?curid=907043", "title": "Jan Satorie", "text": "Jan Satorie\n\nBrigádní generál Jan Satorie (13. května 1887, Hostovlice – 30. dubna 1949, Ostrava) byl český vojenský důstojník, účastník první světové války, příslušník československých legií, aktivní člen odbojového hnutí Obrana národa.\n\nNarodil se v Hostovlicích u Čáslavi, po absolvování obchodní akademie v Praze nastoupil v letech 1908–1909 jako dobrovolník prezenční službu k 45. pěšímu pluku Arcivévody Josefa Ferdinanda. Po skončení služby byl přijat na místo úředníka v Živnostenské bance v Terstu. Před vypuknutím první světové války se zúčastnil několika vojenských cvičení, při kterých byl několikrát povýšen. V roce 1913 byl povýšen na podporučíka a v roce 1914 na poručíka.\n\nPo vyhlášení první světové války opět narukoval k 45. pěšímu pluku. Spolu s plukem byl jako velitel zásobovacího oddílu poslán na východní ruskou frontu. V průběhu bojů na východní frontě byl povýšen do hodnosti nadporučíka.\n28. června 1916 padl u vesnice Bukovice do zajetí.\n5. srpna 1916 se přihlásil v Caricynu do československých legií. 1. září 1917 byl zařazen jako vojín k 5. střeleckému pluku. Po absolvování důstojnického kurzu byl v hodnosti nadporučíka odeslán v říjnu do Francie a 14. listopadu.1917 byl zařazen do československých legií ve Francii.\nPo nástupu na frontu v lednu 1918 byl jmenován velitelem roty 21. čs. střeleckého pluku. V dubnu 1918 byl převelen k 22. čs. střeleckému pluku, kde setrval až do září 1918.\n20. září 1918 nastupuje k československých legiím v Itálii a přebírá funkci velitele roty 31. čs. střeleckého pluku. S plukem se zúčastnil těžkých bojů proti Rakousko-Uherské armádě na italské frontě. Za zásluhy byl povýšen do hodnosti kapitána pěchoty.\n\nDo Československa se vrátil v prosinci 1918. Spolu se svou jednotkou se zúčastnil války o Slovensko v bojích proti maďarské armádě.\nV květnu 1919 by jmenován velitelem III. praporu 31. pěšího pluku. V srpnu 1919 byl povýšen do hodnosti majora.\n31. prosince 1919 byl propuštěn z československých legií a na vlastní žádost v lednu 1920 byl přijat jako důstojník pěchoty do československé armády.\nV březnu 1920 byl přidělen k pěšímu pluku č. 16, u kterého sloužil až do července 1927. V prosinci 1922 byl povýšen do hodnosti podplukovníka pěchoty.\nV červenci 1927 přechází k pěšímu pluku č. 31. V únoru 1929 přijímá hodnost plukovníka pěchoty. Od pěšího pluku č. 31 je v říjnu 1932 převelen k pěšímu pluku č. 40, kde zastával do listopadu 1934 funkci zástupce velitele pluku.\nV listopadu 1934 přijímá funkci velitele pěšího pluku č. 15 v Opavě. U pluku slouží až do září 1937, kdy přebírá velení elitního Hraničářského pluku č. 4 Hlučín.\nPluk byl speciálně postaven pro obsazení pásu československého pohraničního opevnění, chránícího průmyslové Ostravsko a Opavsko před útokem ze sousedního nacistického Německa.\nVzhledem k tragickým událostem v září 1938, kdy došlo k vypuknutí sudetoněmeckého povstání 12. září, vyhlášení všeobecné mobilizace 23. září a následnému přijetí důsledků Mnichovské dohody 29. září, byl pluk po stažení z okupovaného území 15. prosince 1938 rozpuštěn.\n\nPo rozpuštění pluku byl Jan Satorie převelen k velitelství 8. divize do Hranic na Moravě, kde setrval až do německé okupace 15. března 1939.\nPo odchodu z armády se odstěhoval s rodinou do Prahy, kde se aktivně zapojil do Obrany národa.\n\nZ Londýna zajistil generál Sergej Ingr pro svého osobního přítele Satorieho odchod k zahraniční armádě. Akce byla zmařena omylem spojky, která místo něj kontaktovala jiného důstojníka stejného jména a hodnosti - Jan Satorie (1894–1985), který pokyn provedl a přes Polsko odplul do Francie a když na počátku srpna 1939 hlásil nástup služby u vojenské kanceláře při čs. vyslanectví v Paříži, generál Ingr netajil své zklamání.\n\nOd zatčení gestapem v lednu 1941 byl až do dubna 1943 vězněn nejprve na Pankráci, v Opavě a nakonec v Ratiboři.\nPo propuštění z vězení se znovu aktivně zapojil do odboje a v květnu 1945 bojoval proti německé armádě.\n\n20. května 1945 byl určen do funkce zatímního velitele 8. divize v Hranicích na Moravě.\nV srpnu 1945 byl povýšen do hodnosti brigádního generála.\nV únoru 1946 byl vyzván k nucenému odchodu a v červnu 1946 odešel do výslužby.\n\nBrigádní generál Jan Satorie zemřel v Ostravě 30. dubna 1949 a je pohřben na hřbitově v Ostravě-Zábřehu.\n\n\n"}
{"id": "907045", "url": "https://cs.wikipedia.org/wiki?curid=907045", "title": "Braselton", "text": "Braselton\n\nBraselton je město v Barrow County, Gwinnett County, Hall County a v Jackson County v Georgii ve Spojených státech amerických. V roce 2011 žilo ve městě 7539 obyvatel.\nPodle sčítání lidí v roce 2010 žilo ve městě 7511 obyvatel a 2833 domácností . V roce 2011 žilo ve městě 3708 mužů (49,2%), a 3831 žen (50,8%). Průměrný věk obyvatele je 33 let.\n"}
{"id": "907048", "url": "https://cs.wikipedia.org/wiki?curid=907048", "title": "Bostwick", "text": "Bostwick\n\nBostwick může být:\n\n\n\n"}
{"id": "907049", "url": "https://cs.wikipedia.org/wiki?curid=907049", "title": "Bogart", "text": "Bogart\n\nBogart může být:\n\n\n"}
{"id": "907050", "url": "https://cs.wikipedia.org/wiki?curid=907050", "title": "Nišava", "text": "Nišava\n\nNišava (v srbské i bulharské cyrilici Нишава) je řeka v západním Bulharsku a jihovýchodním Srbsku. Pramení na bulharském území a vlévá se do Jižní Moravy. Dlouhá je 218 km.\n\nŘeka pramení v Bulharsku v pohoří Stara Planina, nedaleko vrchu Kom, v blízkosti srbských hranic. Nadmořská výška pramene činí 1740 m. Na bulharském území se nachází celkem 67 km toku řeky, který je víceméně rychlý a chybí jakékoliv větší přítoky. Na srbské území vstupuje poblíž hraničního přechodu Kalotina-Gradina. Dále pokračuje severozápadním směrem; protéká městy Dimitrovgrad, Pirot, Bela Palanka a konečně Niší, jejíž jméno částečně i nese. 10 km západně od Niše se vlévá do řeky Jižní Moravy. Délka jejího toku přes srbské území je 167 km.\n\nÚdolí řeky má význam z celé řady hledisek. Jsou tudy vedeny hlavní silniční i železniční tahy mezi Srbskem a Bulharskem (přímo mezi oběma hlavními městy; Bělehradem a Sofií. V současné době (2013) je budována údolím řeky i dálnice. Dopravní tahy mezi Evropou a Tureckem, resp Konstantinopolí vedly údolím Nišavy již v dobách středověku.\n\nMezi městy Niška Banja a Bela Palanka vytváří řeka úzkou soutěsku, nesoucí název podle vesnice Sićevo - Sićevská soutěska. Dlouhá je 17 km a řeka byla v tomto místě využita hned dvakrát k výrobě elektrické energie. Řeka má pouze menší přítoky (Temštica, Visočica, Jerma, Crvena reka, Koritnica, Kutinska reka). Její povodí má rozlohu 3950 km.\n"}
{"id": "907051", "url": "https://cs.wikipedia.org/wiki?curid=907051", "title": "Bowman", "text": "Bowman\n\nBowman může být:\n\n"}
{"id": "907052", "url": "https://cs.wikipedia.org/wiki?curid=907052", "title": "Braswell", "text": "Braswell\n\nBraswell je město v Polk County, a v Paulding County Georgii, ve Spojených státech amerických. V roce 2011 žilo ve městě 380 obyvatel.\nPodle sčítání lidí v roce 2000 žilo ve městě 80 obyvatel, 25 domácností a 20 rodin. V roce 2011 žilo ve městě 194 mužů (51,2%), a 186 žen (48,8%). Průměrný věk obyvatele je 30 let.\n"}
{"id": "907054", "url": "https://cs.wikipedia.org/wiki?curid=907054", "title": "Bremen (Georgie)", "text": "Bremen (Georgie)\n\nBremen je město v Haralson County, a v Carroll County, v Georgii, ve Spojených státech amerických. V roce 2011 žilo ve městě 102 obyvatel.\nPodle sčítání lidí v roce 2000 žilo ve městě 4579 obyvatel, 1824 domácností a 1245 rodin. V roce 2011 žilo ve městě 2913 mužů (46,8%), a 3309 žen (53,2%). Průměrný věk obyvatele je 35 let.\n"}
{"id": "907055", "url": "https://cs.wikipedia.org/wiki?curid=907055", "title": "Bremen (rozcestník)", "text": "Bremen (rozcestník)\n\nJméno Bremen nesou tato sídla:\n\n\nDalší význam:\n\n"}
{"id": "907056", "url": "https://cs.wikipedia.org/wiki?curid=907056", "title": "Brinson", "text": "Brinson\n\nBrinson je město v Decatur County, v Georgii, ve Spojených státech amerických. V roce 2011 žilo ve městě 216 obyvatel.\nPodle sčítání lidí v roce 2000 žilo ve městě 225 obyvatel, 90 domácností a 63 rodin. V roce 2011 žilo ve městě 106 mužů (49,3%), a 110 žen (50,7%). Průměrný věk obyvatele je 46 let.\n"}
{"id": "907059", "url": "https://cs.wikipedia.org/wiki?curid=907059", "title": "Bronwood", "text": "Bronwood\n\nBronwood je město v Terrell County, v Georgii, ve Spojených státech amerických. V roce 2011 žilo ve městě 226 obyvatel.\nPodle sčítání lidí v roce 2000 žilo ve městě 513 obyvatel, 186 domácností a 124 rodin. V roce 2011 žilo ve městě 110 mužů (48,9%), a 116 žen (51,1%). Průměrný věk obyvatele je 45 let.\n"}
{"id": "907062", "url": "https://cs.wikipedia.org/wiki?curid=907062", "title": "Brooklet", "text": "Brooklet\n\nBrooklet je město v Bulloch County, v Georgii, ve Spojených státech amerických. V roce 2011 žilo ve městě 1406 obyvatel.\nPodle sčítání lidí v roce 2000 žilo ve městě 1113 obyvatel, 422 domácností a 302 rodin. V roce 2011 žilo ve městě 671 mužů (47,7%), a 735 žen (52,3%). Průměrný věk obyvatele je 36 let.\n"}
{"id": "907063", "url": "https://cs.wikipedia.org/wiki?curid=907063", "title": "Úsobí (zámek)", "text": "Úsobí (zámek)\n\nZámek Úsobí stojí na břehu Panského rybníka, téměř v centru městyse Úsobí, u silnice II/348 od Chyšky na Herálec. V těsné blízkosti zámku protéká Úsobský potok. Od roku 1958 je chráněn jako kulturní památka České republiky.\n\nAčkoliv první písemná zmínka o Úsobí pochází už z roku 1307, k výstavbě panského sídla, vodní tvrzi, došlo až v polovině 16. století. Ta prošla ve 2. polovině 18. století přestavbou do podoby pozdně barokního zámku. Tehdy panství vlastnil Leopold Fučikovský z Grünhofu a právě za něj prošlo Úsobí prudkým rozvojem. Okolo roku 1830 prošel empírovou přestavbou. Ta se dotkla i zámecké kaple Panny Marie, svatého Floriána a Donáta, vystavěné v roce 1756, dnes umístěné v severovýchodním traktu. V době empírových úprav došlo v přilehlém zámeckém parku k výstavbě letohrádku, z něhož dnes zbývají ruiny. Po zestátnění v roce 1948 sem byla z havlíčkobrodské nemocnice umístěna léčebna dlouhodobě nemocných. V následujících letech zámek chátral. V roce 1999 jej zakoupil současný majitel, který provedl generální rekonstrukci objektu.\n\n\n"}
{"id": "907064", "url": "https://cs.wikipedia.org/wiki?curid=907064", "title": "Brooks (Georgie)", "text": "Brooks (Georgie)\n\nBrooks je město v Fayette County, v Georgii, ve Spojených státech amerických. V roce 2011 žilo ve městě 526 obyvatel.\nPodle sčítání lidí v roce 2000 žilo ve městě 553 obyvatel, 195 domácností a 165 rodin. V roce 2011 žilo ve městě 269 mužů (51,1%), a 257 žen (48,9%). Průměrný věk obyvatele je 44 let.\n"}
{"id": "907071", "url": "https://cs.wikipedia.org/wiki?curid=907071", "title": "Ladislav Šimčo", "text": "Ladislav Šimčo\n\nLadislav Šimčo (* 29. května 1967) je bývalý slovenský fotbalový útočník a později fotbalový trenér.\n\nHrál za Inter Bratislava, FC Lokomotíva Košice a SK Hradec Králové. V československé lize nastoupil ve 21 utkáních a dal 2 góly, ve slovenské lize nastoupil v 89 utkáních a dal 20 gólů a v české lize odehrál 43 utkání a dal 4 góly.\n\nTrénoval FC Lokomotíva Košice, MFK Košice a MFK Ružomberok.\n\n"}
{"id": "907072", "url": "https://cs.wikipedia.org/wiki?curid=907072", "title": "Broxton (Georgie)", "text": "Broxton (Georgie)\n\nBluffton je město v Coffee County, v Georgii, ve Spojených státech amerických. V roce 2011 žilo ve městě 1188 obyvatel.\nPodle sčítání lidí v roce 2000 žilo ve městě 1428 obyvatel, 527 domácností a 363 rodin. V roce 2011 žilo ve městě 563 mužů (47,4%), a 625 žen (52,6%). Průměrný věk obyvatele je 39 let.\n"}
{"id": "907078", "url": "https://cs.wikipedia.org/wiki?curid=907078", "title": "Broxton", "text": "Broxton\n\nBroxton může být:\n\n"}
{"id": "907079", "url": "https://cs.wikipedia.org/wiki?curid=907079", "title": "Braxton", "text": "Braxton\n\nBraxton může být:\n"}
{"id": "907081", "url": "https://cs.wikipedia.org/wiki?curid=907081", "title": "Brunswick (Georgie)", "text": "Brunswick (Georgie)\n\nBrunswick je město v Glynn County, v Georgii, ve Spojených státech amerických. V roce 2011 žilo ve městě 15419 obyvatel.\nPodle sčítání lidí v roce 2000 žilo ve městě 15600 obyvatel, 6085 domácností a 3681 rodin. V roce 2011 žilo ve městě 7284 mužů (47,2 %), a 8135 žen (52,8 %). Průměrný věk obyvatele je 33 let.\n"}
{"id": "907082", "url": "https://cs.wikipedia.org/wiki?curid=907082", "title": "Bowersville", "text": "Bowersville\n\nBowersville může být:\n\n"}
{"id": "907083", "url": "https://cs.wikipedia.org/wiki?curid=907083", "title": "Bowdon", "text": "Bowdon\n\nBowdon může být:\n\n"}
{"id": "907086", "url": "https://cs.wikipedia.org/wiki?curid=907086", "title": "Buchanan (Georgie)", "text": "Buchanan (Georgie)\n\nBuchanan je město v Haralson County, v Georgii, ve Spojených státech amerických. V roce 2011 žilo ve městě 1104 obyvatel.\nPodle sčítání lidí v roce 2000 žilo ve městě 941 obyvatel, 345 domácností a 221 rodin. V roce 2011 žilo ve městě 532 mužů (48,2%), a 572 žen (51,8%). Průměrný věk obyvatele je 37 let.\n"}
{"id": "907087", "url": "https://cs.wikipedia.org/wiki?curid=907087", "title": "Carlos Valderrama", "text": "Carlos Valderrama\n\nCarlos Alberto Valderrama Palacio (* 2. září 1961, Santa Marta) je bývalý kolumbijský fotbalista, záložník, jeden z nejslavnějších hráčů kolumbijské historie – Pelé ho roku 2004 zařadil jako jediného Kolumbijce mezi 125 nejlepších žijících fotbalistů světa. Valderama se stal dvakrát nejlepším fotbalistou Jižní Ameriky (1987, 1993). S kolumbijskou reprezentací vybojoval dvě bronzové medaile na mistrovství Jižní Ameriky (1993, 1995) a zúčastnil se tří světových šampionátů (1990, 1994, 1998). Celkem za národní tým odehrál 111 utkání, v nichž vstřelil 11 branek. S Atlético Junior de Barranquilla se stal dvakrát mistrem Kolumbie (1993, 1995), s Montpellier HSC získal roku 1990 francouzský pohár. Proslul svou nepřehlédnutelnou fyziognomií – blond afro účesem. Měl přezdívku \"El Pibe\".\n\n"}
{"id": "907090", "url": "https://cs.wikipedia.org/wiki?curid=907090", "title": "Buchanan", "text": "Buchanan\n\nBuchanan může být:\n\n\n"}
{"id": "907092", "url": "https://cs.wikipedia.org/wiki?curid=907092", "title": "Buckhead", "text": "Buckhead\n\nBluffton je město v Morgan County, v Georgii, ve Spojených státech amerických. V roce 2011 žilo ve městě 102 obyvatel.\nV roce 2011 žilo ve městě 89 mužů (52,0%), a 82 žen (48,0%). Průměrný věk obyvatele je 38 let.\n"}
{"id": "907093", "url": "https://cs.wikipedia.org/wiki?curid=907093", "title": "1. slovenská fotbalová liga 1996/97", "text": "1. slovenská fotbalová liga 1996/97\n\n1. slovenská fotbalová liga v sezóně 1996/1997 byl v pořadí čtvrtý ročník nejvyšší samostatné fotbalové ligové soutěže na Slovensku.\n\nPoprvé získal titul tým 1. FC Košice, do druhé ligy sestoupily týmy ZTS Kerametal Dubnica nad Váhom a FC Nitra.\n\n"}
{"id": "907098", "url": "https://cs.wikipedia.org/wiki?curid=907098", "title": "Brunswick", "text": "Brunswick\n\nBrunswick může být:\nBrunswick je historické anglické exonymum německého města Braunschweig, proto je častým názvem sídel:\n\n\n\n"}
{"id": "907102", "url": "https://cs.wikipedia.org/wiki?curid=907102", "title": "Kybernetický útok", "text": "Kybernetický útok\n\nKybernetický útok je útok skupiny hackerů. Může mít celou řadu motivací; ať už se může jednat o pouhou snahu dokázat, že lze nějakou úroveň zabezpečení různých on-line systémů prolomit, přes kriminální činy, až k organizovaným akcím různých vlád. Pro kriminální účely se často páchají tyto útoky prostřednictvím tzv. zombie botů, tedy na dálku ovládaných sítí nakažených počítačů. Kybernetické útoky mohou být páchány často skrytě a vypátrání viniků je v řadě případů velmi složité.\n\n"}
{"id": "907105", "url": "https://cs.wikipedia.org/wiki?curid=907105", "title": "Chalidi", "text": "Chalidi\n\nChalidi, al-Chalidi:\n"}
{"id": "907117", "url": "https://cs.wikipedia.org/wiki?curid=907117", "title": "Buena Vista (Georgie)", "text": "Buena Vista (Georgie)\n\nBluffton je město v Marion County, v Georgii, ve Spojených státech amerických. V roce 2011 žilo ve městě 2152 obyvatel.\nPodle sčítání lidí v roce 2000 žilo ve městě 1664 obyvatel, 645 domácností a 377 rodin. V roce 2011 žilo ve městě 1043 mužů (48,5%), a 1109 žen (51,5%). Průměrný věk obyvatele je 31 let.\n"}
{"id": "907120", "url": "https://cs.wikipedia.org/wiki?curid=907120", "title": "FC Krásný Les", "text": "FC Krásný Les\n\nFC Krásný Les je český fotbalový klub z Krásného Lesa, obce ve Frýdlantském výběžku na severu Libereckého kraje České republiky. Klub vznikl roku 1946. V sezóně 2016/2017 hraje skupinu sever III. třídy Libereckého kraje. Tuto soutěž v ročnících 2011/2012 a 2015/2016 vyhrálo, ani jednou však do vyšší soutěže nepostoupilo a i následující rok hrálo stejnou soutěž.\n\nKlub se také zapojil do projektu Kopeme za fotbal, kdy profesionální trenéři navštěvovali tréninky mužstev z nižších soutěží a hráčům předávali své zkušenosti. Na konci května roku 2013 tak jeden trénink mužstva vedl Ladislav Minář, tehdejší trenér prvoligového FK Mladá Boleslav.\n\n\n"}
{"id": "907121", "url": "https://cs.wikipedia.org/wiki?curid=907121", "title": "Buford (Georgie)", "text": "Buford (Georgie)\n\nBuford je město v Gwinnett County a v Hall County v Georgii ve Spojených státech amerických. V roce 2011 žilo ve městě 12277 obyvatel.\nPodle sčítání lidí v roce 2010 žilo ve městě 12225 obyvatel, a 4016 domácností. V roce 2011 žilo ve městě 5998 mužů (48,9%), a 6279 žen (51,1%). Průměrný věk obyvatele je 35 let.\n"}
{"id": "907122", "url": "https://cs.wikipedia.org/wiki?curid=907122", "title": "Hesketh", "text": "Hesketh\n\nHesketh Racing byla stáj Formule 1, aktivní v letech 1973 – 1978.\n\nV roce 1972 začal zámožný motosportový nadšenec, dvaadvacetiletý baron Alexander Hesketh sponzorovat účast svého přítele Anthonyho „Bubblese“ Horsleyho v závodech Formule 3, ale bez většího úspěchu. Na závodech se seznámil s Jamesem Huntem, jehož agresivní, riskantní styl jízdy se mu velmi zalíbil. Zakoupil vůz Surtees a přihlásil na něm Hunta do seriálu Formule 2 pro následující rok. Po několika dobrých výsledcích se rozhodl prorazit do elitní série. Získal monopost March Engineering a jeho konstruktéra Harveyho Postlethwaitea a zařídil Huntovu účast na Velké ceně Monaka 1973. Hunt chvilku jel na bodovaném místě, ale nakonec závod pro technickou závadu nedokončil. Ve Francii už si však vyjel první bod za šesté místo — byl o to cennější, že samotný tým March na bodový zisk dosud čekal — a do konce sezóny ziskal dvě umístění na stupních vítězů: třetí místo v Zandvoortu a druhé místo ve Watkins Glen. Se 14 body skončil na osmém místě celkového pořadí mistrovství světa. Konkurence, která zpočátku Hesketh nebrala vážně a přezdívala mu \"Merry Gang\" pro bohémské vystupování v zákulisí a okázalé utrácení majitelových peněz, musela změnit názor.\n\nDo sezóny Formule 1 v roce 1974 vstupoval tým s vlastním vozem Hesketh 308 Ford a s druhým jezdcem, kterým byl Ian Scheckter z Jižní Afriky. Hesketh financoval tým sám, proto jezdily jeho vozy jen v britských národních barvách, bez reklamních nápisů. Huntovi se zpočátku nedařilo, ale nakonec vybojoval tři třetí místa, 15 bodů a obhájil 8. místo, což znamenalo také 6. místo pro Hesketh v Poháru konstruktérů. Scheckter nebodoval.\n\nRok 1975 přinesl Huntovi první vítězství kariéry ve Velké ceně Holandska. Celkově nasbíral 33 bodů a skočil na čtvrtém místě. Stejnou příčku získal Hesketh mezi týmy. Huntoví stájoví kolegové Alan Jones a Harald Ertl nebodovali.\n\nMajiteli stáje však začaly docházet peníze a na počátku roku 1976 přijal Hunt výhodnější nabídku McLarenu. Nejlepším výsledkem této sezóny se stalo Ertlovo 7. místo v Brands Hatch. Finanční krach se podařilo odvrátit, když se sponzory týmu staly časopis Penthouse a cigaretové papírky Rizla. Ani v dalším roce se stáji nepodařilo bodovat, když Rupert Keegan dojel nejlépe na sedmém místě ve Velké ceně Rakouska. Hesketh si nevybíral závodníky podle jezdeckých kvalit, ale podle toho, zda mu mohou přinést peníze (příkladem byl syn bohatého mexického podnikatele Hector Rebaque) nebo aspoň mediální zájem (Divina Galica, jedna z mála žen v historii F1). V roce 1978 byl sponzorem týmu výrobce fotoaparátů Olympus, ale poté, co se Eddie Cheever ani Derek Daly nekvalifikovali ani do hlavního závodu, ukončili Japonci spolupráci a začali financovat Lotus. Stáj Hesketh tak definitivně zanikla ještě před koncem ročníku.\n\n"}
{"id": "907123", "url": "https://cs.wikipedia.org/wiki?curid=907123", "title": "Seznam cizinců v Amur Chabarovsk", "text": "Seznam cizinců v Amur Chabarovsk\n\nToto je seznam cizinců, kteří alespoň jednou nastoupili za hokejový tým Amur Chabarovsk hrající v KHL. Cizinci jsou myšleni hráči nepocházející ze země, kde klub sídlí. \n"}
{"id": "907125", "url": "https://cs.wikipedia.org/wiki?curid=907125", "title": "Barkat", "text": "Barkat\n\nBarkat ():\n"}
{"id": "907128", "url": "https://cs.wikipedia.org/wiki?curid=907128", "title": "Od (esoterika)", "text": "Od (esoterika)\n\nOd nebo též ód ( = pronikat) je esoterický termín, kterým chemik a filosof Karel Reichenbach nazval předpokládanou novou, dosud neznámou duchovní energii. Navázal tak na názory teosofů a na představu Franze Antona Mesmera (autora mesmerismu), že člověk obsahuje a také dovede vyzařovat zvláštní sílu, „jemnou látku“, která má léčivé účinky. Podle Reichenbacha vyzařuje „od“ ze všech živých organizmů i z magnetů a krystalů a je podkladem odického pole, obklopujícího předměty. Od lze pokládat za synonymum aury, termínu používaného od pradávna v jiných kulturách. Vnímat tuto sílu mohou pouze někteří lidé, paragnosti – senzibilové, kteří barevnou auru kolem těl vidí. Koncem 90. let 20. století využili teorie o odickém poli autoři technologie Joint line. \n\nReichenbachův „od“, stejně jako Mesmerův „magnetismus“, jsou analogické síle zvané např. čchi, prána, mana, fluid, orgonská energie, tedy síle, o jejichž existenci jsou přesvědčeni zastánci různých náboženství nebo společenských systémů. Koncem 19. století tento názor převzali parapsychologové, kteří pro tuto sílu, která má být podkladem mimosmyslových schopností, začali používat obecný termín „psí“. Existence síly „od“, podobně jako psí, nebyla nikdy dokázána a navíc tato možnost odporuje současnému vědeckému poznání. \n"}
{"id": "907132", "url": "https://cs.wikipedia.org/wiki?curid=907132", "title": "Seznam řek v Africe", "text": "Seznam řek v Africe\n\nSeznam řek v Africe. Tabulka obsahuje řeky, které jsou delší než 2000 km.\n"}
{"id": "907134", "url": "https://cs.wikipedia.org/wiki?curid=907134", "title": "Jacek Krzynówek", "text": "Jacek Krzynówek\n\nJacek Krzynówek (* 15. května 1976, Kamieńsk, Polsko) je bývalý polský fotbalista a reprezentant. Hrál na postu záložníka. V letech 2003 a 2004 získal v Polsku ocenění „Fotbalista roku“. Je členem Klubu Wybitnego Reprezentanta, který sdružuje polské fotbalisty s 60 a více starty za národní tým.\n\nV Polsku hrál za kluby GKS Bełchatów, RKS Radomsko a Raków Częstochowa. V roce 1999 odešel do Německa, kde působil v klubech 1. FC Norimberk, Bayer 04 Leverkusen, VfL Wolfsburg a Hannover 96.\n\n10. listopadu 1998 debutoval v A-mužstvu Polska v přátelském zápase s domácím Slovenskem, Poláci vyhráli v Bratislavě 3:1. Jacek se dostal na hřiště v 85. minutě za stavu 3:1.\n\nZúčastnil se Mistrovství světa 2002 v Japonsku a Jižní Koreji, Mistrovství světa 2006 v Německu a Eura 2008 v Rakousku a Švýcarsku. V kvalifikaci na Mistrovství světa 2006 nastřílel 4 branky, stejného počtu dosáhl i v kvalifikaci na Euro 2008.\n\nZa polský národní tým odehrál v letech 1998–2009 celkem 96 utkání, v nichž vstřelil 15 branek.\n\nNa Mistrovství Evropy 2008 konaném v Rakousku a Švýcarsku odehrál všechny tři zápasy polského týmu (vedeného nizozemským trenérem Leo Beenhakkerem) na šampionátu, postupně 8. června proti Německu (porážka 0:2), 12. června proti Rakousku (remíza 1:1) a 16. června proti Chorvatsku (porážka 0:1). Polsko se do čtvrtfinále neprobojovalo, obsadilo se ziskem 1 bodu poslední čtvrté místo základní skupiny B.\n\n"}
{"id": "907137", "url": "https://cs.wikipedia.org/wiki?curid=907137", "title": "Maleč (zámek)", "text": "Maleč (zámek)\n\nZámek Maleč stojí v centru obce Maleč, v okrese Havlíčkův Brod. Je chráněn jako kulturní památka České republiky.\n\nRoku 1278 se zde zmiňuje dvůr rytíře Vintíře, nelvylučuje se, že šlo o sídlo opevněné. Po zániku hradu Sokolov někdy v 15. století došlo k výstavbě nového, blíže neznámého, rytířského sídla. To je poprvé zmiňováno roku 1515 jako majetek Jiřího Přibka z Otaslavic.Na základech původní tvrze vystavěl 1602 pozdně renezanční zámek Jan Beneda z Nečtin. V roce 1687 panství odkoupil Augustin Norbert Voračický z Paběnic a nechal toto sídlo upravit. Následně jej drželi Schönfeldové, po nichž jej zdědili Auerspergové, přičemž František Xaver Auersperg nechal po roce 1827 zámek opět upravit a rozšířit v duchu empíru. V roce 1862 změnil zámek majitele znovu, tentokrát jej koupil František Ladislav Rieger a v letních měsících zde pobýval jeho tchán František Palacký, který zde vytvořil značnou část svého díla Dějiny národu českého. Hospodářského správce zde od roku 1874 dělal Riegrův zeť Václav Červinka. Riegerovým potomkům byl zámek v roce 1948 vyvlastněn. Krátce v 70. a 80. letech zde bylo muzeum české hudby s pracovnou F.Palackého. V roce 1995 jej v rámci restitucí získala doc. Věra Macháčková-Riegerová. Dnes je zámek v soukromém vlastnictví jejího syna Václava Macháčka - Riegra, který zanedbaný zámek opravil, zrestauroval interiéry a zbylý mobiliář a vybudoval expozici \" Památník F.L.Riegra a F.Palackého \". Od července 2018 je zámek nově přístupný veřejnosti - podrobnosti na www.zamekmalec.cz \n\nPůvodně šlo o jednokřídlou jednopatrovou pozdně renezanční stavbu vyvýšenou dvouetážovým rizalitem. Do současnosti se z ní dochovala štuková výzdoba stropu v hlavním salonu. František Xaver Auersperg nechal přistavět jedno boční křídlo a celý objekt zvýšil o jedno patro. Zároveň došlo ke sjednocení fasád. V okolí zámku se rozkládá anglický park obehnaný zdí ve stylu tudorovské neogotiky.\n\nOkolo zámku prochází silnice, spojující Maleč s Jeníkovcem, na jehož okraji se napojuje na silnici II/344, a s Čečkovicemi a její trasu zčásti kopíruje žlutě značená turistická stezka od Hranic na Dolní Lhotku.\n\n"}
{"id": "907141", "url": "https://cs.wikipedia.org/wiki?curid=907141", "title": "Kanton Merville", "text": "Kanton Merville\n\nKanton Merville ( ) je francouzský kanton v departementu Nord v regionu Nord-Pas-de-Calais. Tvoří ho šest obcí.\n\n"}
{"id": "907145", "url": "https://cs.wikipedia.org/wiki?curid=907145", "title": "Kanton Hondschoote", "text": "Kanton Hondschoote\n\nKanton Hondschoote ( ) je francouzský kanton v departementu Nord v regionu Nord-Pas-de-Calais. Tvoří ho osm obcí.\n\n"}
{"id": "907149", "url": "https://cs.wikipedia.org/wiki?curid=907149", "title": "Kanton Hazebrouck-Nord", "text": "Kanton Hazebrouck-Nord\n\nKanton Hazebrouck-Nord ( ) je francouzský kanton v departementu Nord v regionu Nord-Pas-de-Calais. Tvoří ho 10 obcí.\n\n"}
{"id": "907150", "url": "https://cs.wikipedia.org/wiki?curid=907150", "title": "Kanton Hazebrouck-Sud", "text": "Kanton Hazebrouck-Sud\n\nKanton Hazebrouck-Sud ( ) je francouzský kanton v departementu Nord v regionu Nord-Pas-de-Calais. Tvoří ho osm obcí.\n\n"}
{"id": "907153", "url": "https://cs.wikipedia.org/wiki?curid=907153", "title": "Kanton Armentières", "text": "Kanton Armentières\n\nKanton Armentières ( ) je francouzský kanton v departementu Nord v regionu Nord-Pas-de-Calais. Tvoří ho osm obcí.\n\n"}
{"id": "907157", "url": "https://cs.wikipedia.org/wiki?curid=907157", "title": "Blanka Bourbonsko-Kastilská", "text": "Blanka Bourbonsko-Kastilská\n\nBlanka Bourbonsko-Kastilská (7. září 1868, Štýrský Hradec – 25. října 1949, Viareggio v Toskánsku) byla princezna španělská a sňatkem rakouská arcivévodkyně a princezna toskánská.\n\nJejími rodiči byli madridský vévoda Karel a princezna Markéta Bourbonsko-Parmská. Byla nejstarší z pěti dětí. Měla tři sestry a jednoho bratra.\n\nV roce 1889 se na zámku Frohsdorf provdala za arcivévodu Leopolda Salvátora z toskánské větve Habsbursko-Lotrinské dynastie.\nV období první světové války byla zdravotní sestrou v Červeném kříži a ve Štýrském Hradci působila jako protektorka zemského a ženského pomocného spolku. Díky manželovým vojenským vynálezům rodina velmi zbohatla a po roce 1918 se celá odstěhovala do Španělska. Po smrti svého muže, kterého přežila o devatenáct let, žila občas ve Vídni. Pohřbena byla do rodinné hrobky ve Viareggiu.\n\nManželům se narodilo deset dětí:\n\n"}
{"id": "907158", "url": "https://cs.wikipedia.org/wiki?curid=907158", "title": "Volací konvence", "text": "Volací konvence\n\nVolací konvence je v informatice schéma, jak funkce přijímá parametry a jak vrací výsledek.\n\nRůzné programovací jazyky používají různé volací konvence a podobně se mohou lišit i platformy (mikroarchitektura + operační systém). To někdy způsobuje problémy při kombinaci modulů napsaných v různých programovacích jazycích, nebo při volání operačního systému nebo API knihoven z jiného jazyka, než ve kterém jsou napsány. V těchto případech je třeba se postarat o koordinaci volacích konvencí mezi volajícím a volaným. I program napsaný v jednom programovacím jazyce může používat různé volací konvence (zvolené překladačem pro optimalizaci nebo vybrané programátorem).\n\nArchitektury mají téměř vždy více než jeden možný způsob volací konvence. S širokým využitím registrů a dalších funkcí je množství volacích konvencí větší. Navzdory tomu mají některé architektury návrhářem specifikovanou pouze jednu konvenci.\n"}
{"id": "907161", "url": "https://cs.wikipedia.org/wiki?curid=907161", "title": "Sławomir Majak", "text": "Sławomir Majak\n\nSławomir Bogusław Majak (* 12. ledna 1969, Gidle, Polsko) je bývalý polský fotbalista a reprezentant a současný fotbalový trenér polského klubu Calisia Kalisz (ke květnu 2013). Hrál na postu záložníka nebo útočníka. V roce 1997 získal v Polsku ocenění „Fotbalista roku“. \n\nMimo Polska působil ve Švédsku, Německu a na Kypru. \n\n15. listopadu 1995 debutoval v A-mužstvu Polska v kvalifikačním zápase s Ázerbájdžánem (hrálo se v tureckém Trabzonu), utkání skončilo remízou 0:0. Sławomir odehrál první poločas.\n\nZa polský národní tým odehrál v letech 1995–2000 celkem 22 utkání, gól nevstřelil. \n\nTrénoval několik polských klubů, např. RKS Radomsko, Concordia Piotrków Trybunalski, Orlicz Suchedniów, Świt Kamieńsk, Lechia Tomaszów Mazowiecki a Czarni Żagań.\n\n"}
{"id": "907166", "url": "https://cs.wikipedia.org/wiki?curid=907166", "title": "George Shearing", "text": "George Shearing\n\nGeorge Shearing, OBE (13. srpna 1919 Londýn − 14. února 2011 New York) byl britsko-americký jazzový klavírista.\n\nJiž od narození byl slepý a na klavír začal hrát ve svých třech letech. Počínaje rokem 1937 zahájil spolupráci s klavíristou Leonardem Featherem a o tři roky později se připojil ke kapele velšského klarinetisty Harryho Parryho.\n\nRoku 1947 přesídlil do Spojených států, kde hrál například s kontrabasistou Oscarem Pettifordem. Po dvou letech založil vlastní kvintet, ve kterém ho doprovázela vibrafonistka Margie Hyams, kontrabasista John Levy, bubeník Denzil Best a kytarista Chuck Wayne, kterého později nahradil Belgičan Toots Thielemans, který hrál na foukací harmoniku.\n"}
{"id": "907174", "url": "https://cs.wikipedia.org/wiki?curid=907174", "title": "Philippe Coutinho", "text": "Philippe Coutinho\n\nPhilippe Coutinho Correia (12. června 1992, Rio de Janeiro, Brazílie) je brazilský fotbalový útočník, záložník a reprezentant, od roku 2019 hráč klubu FC Bayern Mnichov. K říjnu 2019 je třetím nejdražším hráčem světa po Neymarovi a Mbappém.\n\nOd roku 2008 je hráčem Interu Milán. Ovšem kvůli jeho nízkému věku mohl přestoupit až v roce 2010. Do té doby byl na hostování v týmu Vasco da Gama. Chybělo málo a mohl oblékat dres Realu Madrid.\nReal chtěl tehdy ještě patnáctiletého Coutinha do své mládežnické akademie, ovšem všechny snahy překazilo pravidlo, které neumožňuje mladým Brazilcům odejít do zahraničí před dovršením osmnácti let. Okamžitě po svém příchodu byl italskými novináři přirovnáván ke krajanu Alexandre Patovi a hvězdě Interu Wesleymu Sneijderovi. Sám Coutinho tvrdil, že se více podobá Sneijderovi. Za své fotbalové vzory udal brazilské krajany Kaká a Robinha.\n\nDebut si v dresu Interu odbyl v utkání o Superpohár UEFA 2010 proti Atléticu Madrid, kdy jeho tým podlehl 0:2. Nastoupil v závěru, v 79. minutě střídal Sneijdera.\nPrvní domácí utkání v Serii A si zahrál 22. září proti AS Bari a zatím znovu jen na závěrečné minuty.\nProti Juventusu poprvé odehrál celý zápas, derby d'Italia ale skončilo bezbrankovou remízou.\nDalší říjnové ligové zápasy dostával důvěru trenéra Beníteze a startoval proti Cagliari (výhra 1:0), Sampdorii (1:1) a Janovu (výhra 1:0). Zaskvěl se především proti Sampdorii, kdy v 80. minutě nacentroval Eto'ovi na vyrovnávací gól.\nOd listopadu do ledna jej sužovalo zranění kolena, po návratu byl pouze náhradníkem. Další celý zápas si zahrál až v závěru ročníku doma proti Fiorentině. V 74. minutě snížili hosté gólem Gilardina, o tři minuty poté ale pro Milánské premiérově zvýšil Coutinho z přímého kopu, výsledek 3:1 už se nezměnil.\n\nDalší gól přidal na podzim, v listopadu se trefil proti Cagliari a zvýšil na 2:0. Již předtím byl u akce vedoucí k prvnímu gólu, to po spolupráci s Pazzinim připravil gól Thiagu Mottovi. Hosté v závěru už jen korigovali konečný výsledek 2:1.\nNa podzim ale hrál minimálně, jaro tak strávil na hostování v Espanyolu Barcelona.\n\nV ročníku Serie A 2012/13 odehrál pouze 10 zápasů a celkově něco málo přes 300 minut. Zahrál si též v Evropské lize. V lednu 2013 se domluvil s anglickým Liverpoolem na smlouvě. Anglický klub za něj Interu zaplatil 8,5 milionu liber.\nZájem projevil též Southhampton s trenérem Mauriciem Pochettinem, který Coutinho vedl ve Španělsku.\n\nNa začátku roku 2018 byl oznámen jeho přestup do španělského prvoligového klubu FC Barcelona.\nDle médií se cena pohybovala kolem 142 milionů liber, s tehdejším kurzem to bylo přes 4 miliardy českých korun. Coutinho se tak v té době stal třetím nejdražším hráčem na světě a nejdražším hráčem přestupujícím z Britských ostrovů.\n\nDebutovat stihl ještě v lednu během utkání v domácím poháru Copa del Rey, kdy odehrál posledních 20 minut proti městskému rivalovi Espanyolu.\nV jarní části španělské La Ligy se za 18 zápasů střelecky prosadil v 8 případech a k tomu přidal 5 asistencí, přestože na rozdíl od předchozího působiště hrál na levém anebo pravém křídle. Chuť ligové prohry poznal až v předposledním kole na hřišti Levante. Zaznamenal první hattrick v novém dresu, přesto Barcelona zápas prohrála 4:5.\nMimo mistrovského titulu se Coutinho přičinil získáním Copa del Rey, když se gólově prosadil jak v semifinále proti Valencii, tak ve finále proti FC Seville.\n\nBěhem letních měsíců roku 2019 zamířil Coutinho na roční hostování do Bayernu Mnichov, bavorský celek získal rovněž předkupní právo.\nTrenér Bayernu Niko Kovač jej poprvé poslal na hřiště v zápase na hřišti Schalke, kde Bayern vyhrál 3:0. Coutinho, který ještě nebyl připraven odehrát kompletních 90 minut, vstoupil na trávník v 57. minutě za Thomase Müllera.\nDalší bundesligový zápas proti Mainzu (Mohuči) začal od první minuty. Byl střídán ve druhé půli za stavu 4:1 pro bavorský tým, zápas skončil výhrou 6:1.\nV pátém kole proti Kölnu se zapsal to statistik gólem a asistencí. Ve druhém poločase zvýšil z penalty na 3:0, poté co ho fauloval hostující Kingsley Ehizibue. V 73. minutě přesně nahrál Perišićovi na 4:0.\nPo jednom gólu a asistenci přidal i v zápase s Paderbornem, kdy jeho tým vyhrál 3:2.\n\nZákladním kamenem byl také ve skupině Ligy mistrů a podílel se na výhrách nad CZ Bělehrad (3:0), Tottenhamem (7:2) a Olympiakosem (3:2).\n\nPředstavil se v dresu brazilské reprezentace U20 na Mistrovství světa hráčů do 20 let 2011 v Kolumbii, kde Brazílie získala titul po finálové výhře 3:2 v prodloužení nad Portugalskem.\n\nV dresu A-týmu Brazílie se poprvé představil 7. října 2010 při přátelském zápasu proti Íránu (výhra 3:0).\nO pár dní později odehrál celý přátelský zápas proti Ukrajině (výhra 2:0). Následující roky nebyl nominován na Copu América 2011, Konfederační pohár 2013 ani na Mistrovství světa 2014.\n\nPo neúspěšném domácím mistrovství nahradil trenéra Scolariho Dunga, který Coutinha odzkoušel hned v několika přátelských utkáních podzimu. Poprvé od podzimního debutu v roce 2010 se Coutinho ukázal v národním týmu, a to na pár minut proti Kolumbii a Ekvádoru. V říjnovém přáteláku proti Argentině byl na lavičce, o pár dní později proti Japonsku nastoupil do druhého poločasu a zaznamenal dvě asistence celkem čtyřgólovému Neymarovi, který zprvu zvýšil na 3:0 a nakonec na 4:0.\nPrvní reprezentační branku vstřelil další rok v přáteláku s Mexikem.\n\nCoutinho patřil mezi koučem Dungou vybrané hráče pro turnaj Copa América v roce 2015. Zranění Oscara Coutinhovi otevřelo cestu do základní jedenáctky,\nkvůli zranění ale úvodní utkání proti Peru zameškal. Po výhře nad Peru 2:1 přišla porážka 0:1 proti Kolumbii, ve kterém Coutinho odehrál druhou půlku. Neymarova červená karta ze závěru zápasu dostala Coutinha do důležité role v zápase s Venezuelou, se kterou Brazílie zvítězila 2:1. Stejně jako proti Venezuele se i další utkání postavil do role ofenzivního záložníka a i jeho spoluhráči v útoku zůstali stejní – na křídlech hráli Robinho (vlevo) a Willian (vpravo), vepředu Firmino. Po 90 minutách stav činil 1:1 a tak nastaly rovnou penalty, ve kterých Brazilci neuspěli. Coutinho svoji penaltu proměnil,\nběhem utkání měl několik nebezpečných střeleckých pokusů.\n\nZdroj:\n\n\n\n\n"}
{"id": "907176", "url": "https://cs.wikipedia.org/wiki?curid=907176", "title": "Aleksander Ptak", "text": "Aleksander Ptak\n\nAleksander Ptak (* 4. listopadu 1977, Wałcz, Polsko) je polský fotbalový brankář.\n\nV Polsku hrál za kluby GKS Bełchatów, Zagłębie Lubin, KS Dyskobolia Grodzisk Wielkopolski a Miedź Legnica.\n\n"}
{"id": "907178", "url": "https://cs.wikipedia.org/wiki?curid=907178", "title": "Ústav religionistiky Filozofické fakulty Masarykovy univerzity", "text": "Ústav religionistiky Filozofické fakulty Masarykovy univerzity\n\nÚstav religionistiky Filozofické fakulty Masarykovy univerzity, sídlící v Brně, je prvním po roce 1989 vzniknuvším religionistickým pracovištěm na území České republiky. Kromě pedagogické činnosti se zabývá také činností vědeckovýzkumnou a udržuje kontakty s dalšími religionistickými pracovišti ve světě i mezinárodními religionistickými institucemi.\n\nÚstav religionistiky byl založen roku 1991 jako společné pracoviště Filozofického ústavu Akademie věd ČR a Filozofické fakulty Masarykovy univerzity v Brně. Institucionální součástí Filozofické fakulty MU se statutem samostatného pracoviště je od roku 1993. V podzimním semestru akademického roku 1992/1993 byla Ústavem religionistiky Filozofické fakulty Masarykovy univerzity poprvé v polistopadové historii České republiky zahájena výuka oboru věda o náboženství – religionistika. Šlo zároveň o první krok k institucionalizaci religionistiky v rámci českého vysokého školství, neboť zde organizovaná univerzitní výuka oboru religionistika chyběla.\n\nNa tomto ústavu vznikla záhy též redakce od roku 1993 vydávaného českého vědeckého religionistického časopisu , který vydává vědecká společnost Česká společnost pro religionistiku (vzniklá roku 1990). Její kancelář sídlí taktéž na Ústavu religionistiky FF MU.\n\nProstřednictvím ÚR a díky práci jeho absolventů vzikla na Masarykově univerzitě japanologické a sinologické pracoviště.\n\nÚstav religionistiky FF MU měl od 90. let, a má nadále, nadstandardně těsné a přátelské vztahy s Katedrou porovnávacej religionistiky na Univerzitě Komenského v Bratislavě.\n\nÚstav religionistiky Filozofické fakulty Masarykovy univerzity aktuálně nabízí tříletý bakalářský studijní program, dvouletý navazující magisterský studijní program a čtyřletý doktorský studijní program oboru religionistika. Ten do Brna ročně přivádí studenty z celé České republiky, Slovenska, i dalších zahraničích zemí. Ústav religionistiky disponuje také akreditací rigorózního řízení (udílení titulu PhDr.) a habilitačního řízení (udílení titulů docent) v oboru religionistika. V oboru není zatím možné jmenovat profesory. \n\nVedoucími ústavu religionistiky byli postupně Dalibor Papoušek (1993-), Dušan Lužný (-2005), David Václavík (2005-2011) a Aleš Chalupa (2011- ).\n\nV současnosti zde působí docenti – Luboš Bělka (buddhismus – především v Rusku, Burjatsku a Tibetu), David Václavík (sociologie nových náboženských hnutí, současná česká religiozita, teorie a metodologie religionistiky) a David Zbíral (historie středověkého křesťanství, středověké hereze, inkvizice).\n\nZ odborných asistentů starajících se o výuku speciálních i základních kursů a výzkum lze jmenovat Milana Fujdu (náboženství Indie, kvalitativní sociologický výzkum), Dalibora Papouška (judaismus, archeologie a náboženství starověkého Předního Východu), Janu Valtrovou (buddhismus na Západě, křesťanství v Indii, akulturace náboženství v novém prostředí, orientalismus), Dušana Vávru (čínština a náboženství Číny). Vedoucí Ústavu religionistiky, Aleš Chalupa, se odborně zabývá antickými náboženstvími, kognitivní religionistikou, teorií a metodologií religionistiky, Jakub Cigán (metodologie výzkumu a současné křesťanství) a Radek Kundt (dějiny religionistiky a experiment v religionistice).\n\nÚstav religionistiky také spolupracuje s řadou dalších externích vyučujících, vědeckých pracovníků a řešitelů výzkumných projektů. ÚR od 90. let až do svého odchodu do důchodu svou odbornou prací a výukou podporoval věhlasný český odborník na politický islám Miloš Mendel. Dnes v Brně vyučuje kurzy zaměřené na islám jeho skvělý žák Attila Kovacs z partnerského pracoviště v Bratislavě.\n\nÚstav religionistiky FF MU rozvíjí tři hlavní směry studia náboženství.\n\nPrvním je historická religionistika s důrazem na mezioborové pojetí výuky a výzkumu. Oblasti zájmu zahrnují římské náboženství, šíření náboženských představ a rituálů v antickém Středomoří, rané křesťanství, nekonformní náboženská hnutí středověké Evropy, středověké křesťanské misie v Asii, tibetský a burjatský buddhismus a archivy československých cestovatelů do Asie během 20. století.\n\nDruhým z hlavních přístupů je sociologické a antropologické zkoumání současné religiozity. Výzkumnými oblastmi v tomto přístupu jsou spiritualita bez konfesní příslušnosti, ateismus a odmítavé postoje k náboženství, narativní utváření identity, a dynamiku okouzlení a sakralizace v současnosti v Evropě a Jižní Asii, všední (každodenní) utváření sociálního řádu a zvládání existenciálně mezních situací.\n\nTřetí dominantní linií je kognitivní věda o náboženství, rozvíjená v rámci Laboratoře pro experimentální výzkum náboženství (LEVYNA). Tato linie zkoumá evoluční základy náboženského myšlení a chování: například vztah úzkosti a spontánní ritualizace či komunikační roli rituálu v upevňování skupinové spolupráce. Při laboratorních a terénních experimentech využívá v současnosti tato linie bádání biometrické vybavení HUME Lab, experimentálně orientované výzkumné infrastruktury FF MU.\n\nJiž od počátku etablování religionistiky v českém akademickém prostředí započatém založením Společnosti pro studium náboženství v roce 1990 (dnes Česká společnost pro religionistiku), z jejíž iniciativy byl později Ústav religionistiky FF MU založen, byl pro vybudování a upevnění nové polistopadové tradice oboru kladen důraz na spolupráci s mezinárodními pracovišti a organizacemi. Z těchto důvodů se ještě téhož roku započalo členstvím tehdy ještě československé Společnosti pro studium náboženství napojení na mezinárodní religionistickou organizaci International Association for the History of Religions (IAHR).\nK přípravě studijních programů oboru religionistika přispěli pracovníci religionisticýchá pracovišť zahraničních univerzit s dlouholetou tradicí výuky religionistiky (univerzity Marburg, Burlington, Hannover, Aarhus, Londýn). V minulosti proběhly a stále se připravují přednášky a kursy zahraničních odborníků v oblasti akademického studia náboženství, v rámci nichž byli hosty Ústavu religionistiky např. Jacques Waardenburg, Luther H. Martin, Harvey Whitehouse, E. Thomas Lawson aj.\n\nStudentům je pak nabízeno studium v zahraničí v rámci programů CEEPUS a ERASMUS, díky nimž je možné vycestovat na univerzity v Aarhusu, Amsterdamu, Budapešti, Kaunasu, Lipsku, Vídni, Nijmegenu, Bernu či Bratislavě. Pracovníci Ústavu religionistiky jsou také zapojeni do mezinárodních a mezioborových výzkumných projektů a programů i pedagogických mobilit.\n\nÚstav religionistiky společně s Českou společností pro religionistiku také pravidelně pořádá mezinárodní konference s účastí českých i zahraničních odborníků na různé oblasti akademického studia náboženství.\n\nNa Ústavu religionistiky FF MU běží řada grantových projektů. Mezi nejvýznamnější patří např. projekty Operačního programu Vzdělávání pro konkurenceschopnost Laboratoř pro experimentální výzkum náboženství (LEVYNA; projekt se zaměřuje na vytvoření interdisciplinárního pracoviště využívající v religionistice přístupy experimentální kognitivní antropologie a psychologie), Generativní historiografie antického Středomoří: Modelování a simulace dynamiky šíření náboženských představ a forem chování (GEHIR), Centrum pro religionistiku a multikulturní edukaci (CERME) nebo Inovace oboru religionistika na Masarykově univerzitě se zaměřením na kulturu Číny a Japonska (Inovace oboru religionistika MU). Pracovníci Ústavu religionistiky jsou řešiteli individuálních výzkumných grantů podporovaných Grantovou agenturou České republiky nebo různých projektů inovací výuky v rámci Fondu rozvoje vysokých škol.\n\nPod záštitou Ústavu religionistiky FF MU a České společnosti pro religionistiku, která má v prostorách ústavu sídlo, je také vydáván odborný časopis . První číslo vyšlo roku 1993. Vychází každoročně ve dvou číslech. Jedná se o mezinárodně recenzovaný odborný časopis, jenž byl zařazen do databází ERIH, Seznamu recenzovaných neimpaktovaných periodik vydávaných v ČR nebo do citační databáze Scopus a od ročníku 19 (2011) je dostupný v elektronické podobě v databázi Academic Search Complete nakladatelství EBSCO.\n\nZa podpory Ústavu religionistiky je Občanským sdružením Sacra vydáván také studentský religionistický časopis Sacra, jenž nabízí českým i zahraničním studentům religionistiky prostor k publikování jejich prvních vědeckých prací.\n\nÚstav religionistiky za dobu jeho existence absolvovala celá řada významných osobností nejen vědy, ale i byznysu, médií a nevládního sektoru. Mezi nimi například bývalý český ministr školství Ondřej Liška, výzkumnice a koordinátorka projektú NESEHNUTÍ Lucie Čechovská, ředitel oddělení lidských zdrojů skupiny Siemens David Vaněk, redaktorka, režisérka a dramaturgyně Michaela Rozbrojová, sociolog a zakladatel SocioFactoru Daniel Topinka, spisovatelka Lucie Hlavinková, fotograf Adam Dušek, koordinátorka projektů Člověka v tísni Eva Lukášová, významný slovenský odborník na radikální islám Attila Kovacs, ředitelka laboratoře experimentálního výzkumu v humanitních vědách (HUME lab) Eva Kundtová Klocová, výzkumník Oddělění lidské evoluční biologie na Harvardské univerzitě Martin Lang, vypravěčka a lektorka vyprávění a recenzentka knih pro děti Eleonóra Hamar, manažer Filharmonie Brno Pavel Šindelář, ucitelka jógy a průvodkyně v Číně, Nepálu a Indii Kateřina Rojková, sinolog Dušan Vávra, indoložka Nora Melniková, sociolog a japanista Jakub Havlíček, japanistka Zuzana Kubovčáková a mnozí další.\n\n"}
{"id": "907182", "url": "https://cs.wikipedia.org/wiki?curid=907182", "title": "Moravec (zámek)", "text": "Moravec (zámek)\n\nZámek Moravec stojí v obci Moravec v okrese Žďár nad Sázavou, na křižovatce silnice II/389 na Strážek se silnicí II/360 z Pikárce na Bobrovou. Je chráněn jako kulturní památka České republiky.\n\nZámku předcházela tvrz, poprvé zmiňovaná v roce 1374. V letech 1385-1386 je jako majitel zmiňován Vít z Kralic a na začátku 15. století Staník z Chvališova. V polovině 15. století se dostala do vlastnictví Gedeonů z Olešničky. V roce 1514 ji od Jiřího Gedeona odkoupil spolu se vsí Beneš z Vahančic. Následně se dostala do majetku Pernštejnů a posléze Lhotských ze Ptení. Po Bílé hoře byla tvrz tehdejšímu majiteli, Vilému Munkovi z Ejvančic, zkonfiskována a zakoupil ji Hanuš Jakub Magnáš. V roce 1630 přešla do majetku Jana Magnáše zv. Bergamosco, jenž získal i predikát \"z Moravce\". Právě za Magnášů z Moravce došlo v 1. polovině 17. století k nahrazení zchátralé tvrze pozdně renesančním zámkem. V roce 1825 tehdy dvoupatrový zámek vyhořel a následně byl obnoven a přestavěn v klasicistním duchu. Zároveň došlo k přestavbě původně zámecké kaple z roku 1794 na kostel Nalezení a Povýšení sv. Kříže. Okolí zámku tvoří anglický park, dnes spravovaný Moravským zemským muzeem.\n\n\n"}
{"id": "907183", "url": "https://cs.wikipedia.org/wiki?curid=907183", "title": "Kanton Lomme", "text": "Kanton Lomme\n\nKanton Lomme ( ) je francouzský kanton v departementu Nord v regionu Nord-Pas-de-Calais. Tvoří ho 10 obcí.\n\n"}
{"id": "907186", "url": "https://cs.wikipedia.org/wiki?curid=907186", "title": "Kanton Lannoy", "text": "Kanton Lannoy\n\nKanton Lannoy ( ) je francouzský kanton v departementu Nord v regionu Nord-Pas-de-Calais. Tvoří ho 13 obcí.\n\n"}
{"id": "907187", "url": "https://cs.wikipedia.org/wiki?curid=907187", "title": "Kanton Haubourdin", "text": "Kanton Haubourdin\n\nKanton Haubourdin ( ) je francouzský kanton v departementu Nord v regionu Nord-Pas-de-Calais. Tvoří ho pět obcí.\n\n"}
{"id": "907188", "url": "https://cs.wikipedia.org/wiki?curid=907188", "title": "Kanton La Bassée", "text": "Kanton La Bassée\n\nKanton La Bassée ( ) je francouzský kanton v departementu Nord v regionu Nord-Pas-de-Calais. Tvoří ho 11 obcí.\n\n"}
{"id": "907189", "url": "https://cs.wikipedia.org/wiki?curid=907189", "title": "Kanton Cysoing", "text": "Kanton Cysoing\n\nKanton Cysoing ( ) je francouzský kanton v departementu Nord v regionu Nord-Pas-de-Calais. Tvoří ho 14 obcí.\n\n"}
{"id": "907192", "url": "https://cs.wikipedia.org/wiki?curid=907192", "title": "Alžběta z Vermandois (1143 – 1183)", "text": "Alžběta z Vermandois (1143 – 1183)\n\nAlžběta z Vermandois (\"francouzsky\" \"Élisabeth de Vermandois\", 1143 - 1183) byla hraběnka z Flander, Amiensu, Valois a Vermandois, dcera královského senešala a sestřenice anglických králů. Shodou okolností se stala dědičkou hrabství Vermandois.\n\nAlžběta byla starší ze dvou dcer Petronily Akvitánské a hraběte Rudolfa z Vermandois, jemuž preláti \"za dlouhodobé zostuzování církve\" prorokovali chmurný konec a jeho potomstvu taktéž. Hrabě zemřel roku 1152 a svou zemi i nezletilé potomstvo svěřil do rukou hraběte ze Soissons.\n\nZřejmě roku 1156 byla Alžběta provdána za Filipa, syna flanderského hraběte Dětřicha. Krátce poté se oba rody sňatkově spojily podruhé, když se Alžbětin bratr Rudolf oženil s Markétou Flanderskou. Pravděpodobně během roku 1263 se u mladíka objevily první příznaky malomocenství a sňatek nebyl naplněn. Vzhledem k nemoci a neschopnosti zplodit potomky se měla stát dědičkou hrabství Alžběta s Filipem. Není zcela jasné, zda a kdy se nemocný Rudolf vzdal hrabství. Zdá se, že titul hraběte oba muži po nějakou dobu sdíleli.\n\nFilip Flanderský byl podle současníků hrdý, inteligentní a zbožný muž. Zároveň mu přičítali jistou dávku vypočítavosti. O Alžbětině povaze se zmínky nedochovaly. Ač Filip o Alžbětě v několika listinách hovořil jako o nejdražší a milované manželce, manželství zřejmě pro neplodnost příliš šťastné nebylo. Dle anglických kronik se Alžběta měla provinit cizoložstvím a při svém činu byla manželem přistižena. Zemřela roku 1183 a byla pohřbena v katedrále v Amiens\n"}
{"id": "907193", "url": "https://cs.wikipedia.org/wiki?curid=907193", "title": "Králův šašek", "text": "Králův šašek\n\nKrálův šašek je název českého vydání dobrodružného historického románu francouzského spisovatele Alexandra Dumase staršího \"Les Quarante-Cinq\" (1847, Čtyřicet pět). Román Dumas napsal opět ve spolupráci s Augustem Maquetem. Jde o třetí část autorovy románové trilogie \"Hugenoti\" z období náboženských válek ve Francii v 16. století (předcházející díly tvoří romány \"Královna Margot\" a \"Paní z Monsoreau\").\n\nNázev románu by se dal také přeložit jako \"Čtyřicet pět gardistů\", neboť se jmenuje podle osobní gardy krále Jindřicha III., kterou tvořilo čtyřicet pět králi oddaných mladých gaskoňských šlechticů.\n\nDěj románu se odehrává v letech 1585-1586 v období tzv. války tří Jindřichů, kdy proti sobě stáli francouzský král Jindřich III., vévoda de Guise (křestním jménem také Jindřich) a Jindřich Navarrský.\n\nJindřich III. je Dumasem vypodobněn jako slabošský král, který se nechává ovládat šlechtici svého dvora. Jediným jeho přítele zůstává jeho šašek Chicot který si sice uvědomuje královy nedostatky, ale má ho upřímně rád.\n\nKatolická liga řízená rodem de Guise (především vévodovou intrikánskou sestrou vévodkyní de Montpensier) se snaží dosadit vévodu de Guise na trůn a neúspěšně se pokusí i o králův únos, který je zmařen Chicotem a osobní královskou gardou.\nO svržení svého bratra usiluje také František, vévoda z Anjou. Aby posílil své postavení, chce se stát dědičným panovníkem Spojených nizozemských provincií, jeho snaha o dobytí Antverp však skončí pro francouzské vojsko katastrofou.\n\nProtože Jindřich Navarrský neustále posiluje své postavení, posílá Jindřich III. Chicota tajně do Navarrského království s posláním vyvolat konflikt mezi Jindřichem Navarrským a jeho manželkou Margot na základě odhalení jejich mimomanželských milostných vztahů a tak jej oslabit. Chicot se stane svědkem Jindřichova dobytí města Cahors (nepředané Margotino věno) a zjistí, že Jindřich Navarrský se chová jako skutečný a sebevědomý král.\n\nNa scéně se také objevuje Diana de Meridor doprovázená lékařem Remym. Má jediný cíl, pomstít smrt svého milence hraběte de Bussyho, což se jí na konci románu podaří, když otráví vévodu z Anjou, který smrt jejího milence zavinil.\n\nFrantišek, vévoda z Anjou, umírá a Jindřich III. zjišťuje, že nemá přímého následníka. Hrozí tak, že s jeho nástupcem stane vévoda de Guise.\n\nPo dočtení románu zjišťujeme, že příběh trilogie je poněkud nedokončený, jakoby Dumas hodlal ještě napsat pokračování. Nedozvíme se tak, že vévoda de Guise se stal pro krále tak nebezpečný, že jej král nechal i s jeho bratrem kardinálem de Guise roku 1588 na zámku Blois zavraždit, a to právě svou osobní gardou. Tím definitivně otevřel cestu na francouzský trůn Jindřichovi Navarrskému, který naň jako Jindřich IV. usedl roku 1589 poté, co byl Jindřich III. zavražděn dominikánským mnichem Jacquesem Clémentem, který jej bodl dýkou do podbřišku. Clément v románu \"Králův šašek\" již vystupuje a obdrží za určitou službu dýku darem od krále.\n\nV románu si Dumas oproti předcházejícím dílům trilogie také nejvíce přizpůsobil skutečnou historii svým potřebám. Neúspěšná snaha vévody z Anjou dobýt Antverpy se ve skutečnosti udála již v roce 1583 a sám vévoda zemřel roku 1584 na malárii.\n\n"}
{"id": "907197", "url": "https://cs.wikipedia.org/wiki?curid=907197", "title": "Herbie Fields", "text": "Herbie Fields\n\nHerbie Fields (24. května 1919 Asbury Park, New Jersey, USA − 17. září 1958 Miami, Florida, USA) byl americký jazzový a swingový altsaxofonista a klarinetista. V letech 1936−1938 studoval na prestižní newyorské škole Juilliard School of Music; v letech 1941−1943 sloužil v americké armádě. Roku 1944 začal nahrávat pro vydavatelství Signature Records a o rok později pak pro Savoy. Později vystřídal Earla Bostica v kapele Lionela Hamptona. Zemřel na předávkování prášky na spaní ve věku devětatřiceti let.\n"}
{"id": "907208", "url": "https://cs.wikipedia.org/wiki?curid=907208", "title": "Andrew Simpson", "text": "Andrew Simpson\n\nAndrew James Simpson MBE (17. prosince 1976, Chertsey, Surrey – 9. května 2013, Sanfranciský záliv, USA) byl britský jachtař. Zvítězil na Letních olympijských hrách 2008 v Pekingu v posádce s Iainem Percym ve třídě Star.\n\nSimpson vyrostl v Sherborne v Dorsetu. Plachtění se naučil ve věku čtyř nebo pěti let při návštěvě v dorsetském Christchurchi. Studoval Pangbourne College v Berkshire, kde se věnoval fotbalu.\n\nZačal závodit ve třídě Laser, než přestoupil do těžší třídy Finn. Na mistrovství světa v jachtingu 2003 získal ve třídě Finn bronzovou medaili.\n\nPoté začal plachtit na dvouposádkové jachtě třídy Star společně s celoživotním přítelem Iainem Percym. Na mistrovství světa v jachtingu 2007 v Cascais získali bronz a kvalifikovali se tak na olympijské hry do Pekingu. Tam dvojice vybojovala zlatou medaili.\n\nPo zisku olympijského zlata přerušili Percy a Simpson svou kariéru v olympijských jachtařských třídách a v roce 2010 se v barvách TeamORIGIN zúčastnili námořního Poháru Ameriky. Ve stejném roce pak vyhráli i mistrovství světa ve třídě Star v Riu de Janeiro.\n\nV roce 2012 byli Simpson s Percym pokaždé na stupních vítězů ve světovém poháru, včetně vítězství na regatě ve francouzském Hyères, kde také získali světové stříbro. Zúčastnili se olympijských her v Londýně, ve třídě Star sice neobhájili zlatou medaili, ale skončili stříbrní. Jelikož byla třída Star po londýnských hrách vyřazena z olympijského programu, soustředil se Simpson na Americký pohár a přesunul se k přípravě na tuto akci do San Franciska.\n\nSimpson zemřel 9. května 2013, když se katamarán jeho švédského týmu Artemis Racing převrátil v Sanfranciském zálivu během tréninku na Americký pohár. Simpson zůstal deset minut uvězněn pod jachtou, a pokusy o jeho následné oživení byly marné.\n\nSimpson se stal druhým jachtařem, který zahynul při přípravě na Americký pohár.\n\nV roce 2009 se Simpson stal členem Řádu Britského impéria (MBE).\n\nByl ženatý, s manželkou Leah měli syna. Byl známý pod přezdívkou Bart podle Barta Simpsona ze seriálu Simpsonovi.\n\n"}
{"id": "907210", "url": "https://cs.wikipedia.org/wiki?curid=907210", "title": "Butler (Georgie)", "text": "Butler (Georgie)\n\nButler je město v Taylor County, v Georgii, ve Spojených státech amerických. V roce 2011 žilo ve městě 1976 obyvatel.\nPodle sčítání lidí v roce 2009 žilo ve městě 1775 obyvatel, 722 domácností a 488 rodin. V roce 2011 žilo ve městě 845 mužů (42,8%), a 1131 žen (57,2%). Průměrný věk obyvatele je 36 let.\n"}
{"id": "907211", "url": "https://cs.wikipedia.org/wiki?curid=907211", "title": "Euzebiusz Smolarek", "text": "Euzebiusz Smolarek\n\nEuzebiusz Smolarek známý jako Ebi Smolarek (* 9. ledna 1981, Lodž, Polsko) je bývalý polský fotbalista a reprezentant a současný trenér mládeže Feyenoordu. Hraje na postu útočníka nebo záložníka. V letech 2005, 2006 a 2007 získal v Polsku ocenění „Fotbalista roku“.\n\nJe pojmenován podle famózního portugalského fotbalisty Eusébia.\n\nSmolarek vyrůstal v Nizozemsku, kde jeho otec Włodzimierz hrál kopanou v Eredivisie a poté působil jako fotbalový trenér. Ebi prošel mládežnickým systémem Feyenoordu a propracoval se až do prvního mužstva. S Feyenoordem vyhrál v sezóně 2001/02 Pohár UEFA. V letech 2005–2007 hrál v německém týmu Borussia Dortmund, pak přestoupil do španělského celku Racing de Santander. Sezónu 2008/09 strávil na hostování v anglickém klubu Bolton Wanderers. Po ročním angažmá v řecké Kavale (2009/10) zamířil do Polska do Polonie Varšava.\n\nPoté hrál za katarský Al-Khor SC, nizozemský ADO Den Haag a kariéru zakončil roku 2013 v polském týmu Jagiellonia Białystok.\n\n13. února 2002 debutoval v A-mužstvu Polska pod trenérem Jerzy Engelem v přátelském zápase se Severním Irskem, Poláci vyhráli 4:1 (hrálo se v Limassolu na Kypru). Ebi odehrál druhý poločas. 1. dubna 2009 vstřelil 4 góly San Marinu v kvalifikačním zápase na MS 2010, Polsko rozdrtilo soupeře 10:0. Celkem nastřílel v tomto kvalifikačním cyklu 6 branek (jeden gól přidal ve druhém zápase proti San Marinu a druhý proti Slovensku).\n\nZúčastnil se Mistrovství světa 2006 v Německu, kde Polsko vypadlo v základní skupině. Za polský národní tým odehrál v letech 1998–2009 celkem 47 utkání, v nichž vstřelil 20 branek.\n\n"}
{"id": "907212", "url": "https://cs.wikipedia.org/wiki?curid=907212", "title": "Mistrovství Evropy v basketbalu žen 2009", "text": "Mistrovství Evropy v basketbalu žen 2009\n\n32. mistrovství Evropy v basketbalu žen proběhlo v dnech 7. – 20. června v Lotyšsku v městech Liepāja, Riga, Valmiera.\n\nTurnaje se zúčastnilo 16 týmů, rozdělených do čtyř čtyřčlenných skupin. První tři družstva postoupila do dvou osmifinálových skupin z nichž nejlepší čtyři družstva postoupila do Play off. Mistrem Evropy se stalo družstvo Francie.\n\n\n\n"}
{"id": "907220", "url": "https://cs.wikipedia.org/wiki?curid=907220", "title": "Ford 3-Ton M1918", "text": "Ford 3-Ton M1918\n\nFord 3-ton M1918 tank ( třítunový tank Ford vzor 1918) byl americký lehký tank první světové války a jeden z prvních projektů tanků realizovaných ve Spojených státech. Jednalo se o malé vozidlo pro dvoučlennou posádku, vyzbrojené jedním kulometem M1919 Browning, které dosahovalo maximální rychlosti 12,8 km/h (8 mph).\n\nVývoj třítunového tanku firmy Ford byl zahájen v polovině roku 1918 s plánem doplnit jím výzbroj Amerických expedičních sil vedle Renaultu M1917. Počáteční výrobní sérii představovalo patnáct vozidel, z nichž jedno bylo odesláno do Francie ke zkouškám. Celkem byla zadána výroba 15 000 exemplářů, ale americké tankové vojsko pociťovalo, že vozidlo nesplňuje jeho požadavky na tank, a s uzavřením příměří na západní frontě byla zakázka na další výrobu zrušena. Zůstalo pouze patnáct exemplářů vyrobených během války.\n\nJe znám jeden zachovalý exemplář, který se nachází v \"National Infantry Museum\" ve Fort Benningu, v Georgii.\n\n\n"}
{"id": "907230", "url": "https://cs.wikipedia.org/wiki?curid=907230", "title": "Lenka Halamová", "text": "Lenka Halamová\n\nLenka Halamová (* 15. února 1960 Ostrava) je česká folková zpěvačka, kytaristka, skladatelka, bývalá členka skupiny Minnesengři.\n\nV hudební folkové skupině Minnesengři vystřídala v roce 1988 Pavlínu Braunovou, která záhadně zmizela dne 6. srpna 1988 při cestě na zkoušku do Českých Budějovic.\n\n"}
{"id": "907234", "url": "https://cs.wikipedia.org/wiki?curid=907234", "title": "Buford", "text": "Buford\n\nBuford může být:\n\n\n"}
{"id": "907235", "url": "https://cs.wikipedia.org/wiki?curid=907235", "title": "Vodík-4", "text": "Vodík-4\n\nVodík-4 (též vodík 4, značka H) je umělý radioizotop vodíku, který se rozpadá s poločasem přeměny 1,39×10 s. Jde o nejlehčí z tzv. těžkých izotopů vodíku, tedy s neutronovým číslem vyšším než 2.<br>Lze jej vyrobit v laboratoři bombardováním jader tritia rychlými jádry deuteria (pomalá jádra by se sloučila na rovněž velmi nestabilní He), tritium pohlcuje neutron deuteria, které se tak mění na protium (lehký vodík):\n\nH + H → H + H.\n"}
{"id": "907238", "url": "https://cs.wikipedia.org/wiki?curid=907238", "title": "Střední průmyslová škola Brno, Purkyňova", "text": "Střední průmyslová škola Brno, Purkyňova\n\nStřední průmyslová škola Brno, Purkyňova je příspěvková organizace poskytující středoškolské vzdělání, buď v průmyslu nebo sociální činnosti. Sídlí na Purkyňově ulici v Brně. Školu zřizuje Jihomoravský kraj a po řadě sloučení s jinými školami (2006, 2012) dnes patří mezi největší brněnské střední odborné školy.\n\nPoskytuje vzdělání s maturitou v oboru informační technologie, elektrotechnika, sociální činnost, ekonomika a podníkání a průmyslovou ekologii. V učebních oborech elektrikáře a elektromechanika.\n\nŠkola vznikla v roce 1949 jako \"Závodní učňovská škola\" při tehdejším národního podniku Tesla Brno.\n\nV roce 1984 získala budovu na nynější adrese již jako \"SOU elektrotechnické\".\n\n\n\nDosud největší přírůstek žáků získala škola od školního roku 2012/13 sloučením se SPŠ elektrotechnickou, Brno, Kounicova, na dnešní stav 1 300 žáků. Škola dosahuje svojí plánovanou kapacitou, zřizovatel budovu nadstavil novým 4. patrem za 12 milionů korun v roce 2015. Vybudovaly se tak 4 odborné učebny specializované na výuku IT, elektrotechniky a další potřebné zázemí žákům a učitelům.\n\nŠkola koncem ledna organizuje soutěž Purkiádu. Je určena pro žáky 9. ročníků základních škol, jenž soutěží o ceny nebo o několik bodů do přijímacího řízení.\n\n\nNejvíce zastoupený oborem školy jsou \"informační technologie\". Toto studium je od 3. ročníku speficky zaměřeno na programování, grafiku nebo automatizaci. Studium provází povinná praxe u průmyslových partnerů a závěrečná absolventská písemná práce. Rovněž zde lze vystudovat maturitou ukončené obory \"elektrotechnické\".\n\nStudijní obor \"průmyslová ekologie\" doprovází obor \"ekonomiku a podníkání\" nebo již letitý obor sociální činnost. Škola má uzavřenou spolupráci s řadou zdravotnických zařízení v Brně.\n\nS výučním listem se lze na škole vyučit jako \"elektrikář\" nebo \"elektromechanik pro zařízení a přístroje\".\n\n"}
{"id": "907245", "url": "https://cs.wikipedia.org/wiki?curid=907245", "title": "Buena Vista", "text": "Buena Vista\n\nBuena Vista může být:\n\n\n"}
{"id": "907246", "url": "https://cs.wikipedia.org/wiki?curid=907246", "title": "Düsseldorf Open", "text": "Düsseldorf Open\n\nDüsseldorf Open, v úvodním ročníku pořádaný pod názvem Power Horse Cup, byl profesionální tenisový turnaj mužů hraný v německém Düsseldorfu, hlavním městě spolkové země Severní Porýní-Vestfálsko. Na okruhu ATP World Tour se řadil do kategorie ATP World Tour 250. Probíhal v areálu Rochusclub na otevřených antukových dvorcích.\n\nTurnaj, který se konal v květnovém termínu, byl založen v roce 2013 a měl jen dva ročníky. Na okruhu ATP nahradil bělehradskou událost Serbia Open uskutečňovanou také na antuce. Düsseldorfský turnaj navázal na mužskou týmovou soutěž Světový pohár družstev, jež se odehrávala ve stejném oddílu v letech 1978–2012. Představoval přípravu na antukový grandslam French Open, který jej v kalendáři okruhu následoval. Debutový ročník proběhl mezi 18.–25. květnem 2013 se jménem sponzora Power Horse v názvu. Druhý ročník 2014 již komerční pojmenování neměl.\n\nTurnajovou licenci společně vlastnili bývalí tenisté Rainer Schüttler a Ion Țiriac. Do soutěže dvouhry nastupovalo třicet dva hráčů a čtyřhry se účastnilo šestnáct párů. Celková dotace k roku 2014 činila 485 760 eur.\n\nPro nezájem sponzorů získal práva düsseldorfského turnaje v kalendáři ATP Tour 2015 antukový Geneva Open se sídlem v Ženevě.\n\n"}
{"id": "907251", "url": "https://cs.wikipedia.org/wiki?curid=907251", "title": "Povodí Svratky", "text": "Povodí Svratky\n\nPovodí Svratky je povodí řeky 4. řádu a je součástí povodí Dyje. Tvoří je oblast, ze které do řeky Svratky přitéká voda buď přímo nebo prostřednictvím jejich přítoků. Jeho hranici tvoří rozvodí se sousedními povodími. Na severu jsou to povodí levostranných přítoků Labe (povodí Doubravy, povodí Chrudimky, povodí Loučné a povodí Orlice) a na západě povodí Sázavy a povodí Lužnice. Na jihu je to povodí Dyje a na východě povodí Moravy. Nejvyšším bodem povodí je s nadmořskou výškou 837 m Javořice v Českomoravské vrchovině. Rozloha povodí je 7118,7 km² a celé je na území Česka.\n\nSprávou povodí se zabývá státní podnik Povodí Moravy závod Dyje.\n"}
{"id": "907256", "url": "https://cs.wikipedia.org/wiki?curid=907256", "title": "Judas Kiss", "text": "Judas Kiss\n\nJudas Kiss (tj. \"Jidášův polibek\") je americký hraný film z roku 2011, který režíroval J.T. Tepnapa podle vlastního scénáře. Film s prvky sci-fi líčí setkání muže se sebou samým před 15 lety.\n\nZachary Wells je neúspěšný filmař, který v Hollywoodu točí pouze rodinné oslavy a navštěvuje večírky. Jeho nejlepší přítel a úspěšný režisér ho přemluví, aby odejel místo něho na festival filmové školy jako porotce, protože musí kvůli natáčení do Španělska. Na škole oba kdysi studovali. Zach se první večer seznámí v místním gay baru s mladíkem. Druhý den na pohovoru zjistí, že je to jeden z finalistů na studentském festivalu. Student se jmenuje Danny Reyes. Tak se kdysi jmenoval i Zach, než si jméno změnil. Navíc Danny přihlásil do soutěže film \"Judas Kiss\", se kterým Zach před patnácti lety vyhrál školní filmový festival. Zach pozvolna zjišťuje, že nadějný student je on sám před lety. Považuje vše za špatný vtip, ale správce kolejí Welds i ředitelka školy slečna Blossomová ho přesvědčují, aby změnil Dannyho budoucnost a tím i svou minulost. Danny se spřátelí s loňským vítězem soutěže Chrisem, který je do Dannyho zamilovaný. Ovšem o Dannyho má zájem rovněž Shane, jehož rodiče jsou hlavními sponzory školy. Do školy rovněž přijíždí Dannyho otec, který nesouhlasí s uvedením filmu, který zobrazuje jeho sobectví. Zach ví, že Danny porušil pravidla soutěže tím, že scénář nenapsal na škole, ale už před nástupem na ní. Předá scénář Dannymu otci a ten zase slečně Blossomové. Danny je sice vyloučen ze soutěže, jeho snímek je přesto pro svou vysokou kvalitu promítnut. Zach řekne Dannymu, že je jeho starší já, a že nemá promrhat svůj talent. Vrací se ke svému příteli do Hollywoodu.\n"}
{"id": "907257", "url": "https://cs.wikipedia.org/wiki?curid=907257", "title": "Západní Sia", "text": "Západní Sia\n\nŘíše Západní Sia či Si Sia (), oficiálním názvem Veliký stát Bílého a Vysokého (), též Bílý vysoký veliký stát Sia (), byl tangutský stát rozkládající se v letech 1038–1227 v dnešní severozápadní Číně, v Kan-su, Ning-sia a částech Čching-chaje a vnitřního Mongolska.\n\nTanguti v Kan-su a okolí vytvořili koncem 9. století autonomní knížectví uznávající závislost na severočínských říších. Roku 982 se vzbouřili proti říši Sung a v nastalé válce donutili Sungy roku 1006 uznat tangutskou faktickou nezávislost. Roku 1038 se tangutský panovník Li Jüan-chao postavil na roveň sungskému císaři, když se sám prohlásil císařem a svůj stát nazval Bílý vysoký veliký stát Sia.\n\nV následujících dvou staletích Západní Sia střídavě válčila a udržovala mírové vztahy s čínskou říší Sung a kitanskou říší Liao (resp. džürčenskou říší Ťin, která v první čtvrtině 12. století dobyla Liao a severní polovinu sungského státu). Administrativa byla uspořádána podle sungského vzoru. Tanguti rozvíjeli vlastní osobitou kulturu, mimo jiné zavedli i vlastní písmo a prohlásili buddhismus státním náboženstvím.\n\nZápadní Sia byla od počátku 13. století závislá na Mongolské říši, roku 1216 odmítla přispět vojskem k mongolskému tažení proti Chórezmské říši. Mongolové po porážce Chórezmu zahájili roku 1225 válku proti Tangutům a do dvou let jejich stát dobyli a připojili ke svému území.\n\nTabgačové čili Toba byl též vládnoucí klan království Západní Sia (1038–1227), ale král přijal jméno „Li“ podle Čínského stylu. Toba Si-kong, nebo „Li Si-kong“ byl předek Li Te-mingův, který byl otec Li Jüan-chaoa, prvního krále království .\n\nOsm klanů Tangutů:\n\n\n"}
{"id": "907258", "url": "https://cs.wikipedia.org/wiki?curid=907258", "title": "Spekulace (burza)", "text": "Spekulace (burza)\n\nSpekulace v kontextu obchodování na burze označuje konání, při kterém jsou akcie, měny, komodity, opce atd. nakupovány nikoliv s cílem dlouhodobého vykonávání vlastnických práv (jako je výplata dividend), ale s krátkodobým výhledem na růst jejich hodnoty a následný zisk při prodeji, nebo prodávány s krátkodobým výhledem na pokles jejich hodnoty a následnou zpětnou koupi za nižší cenu.\n\nVědecká analýza ukazuje, že spekulace a následování trendů způsobuje bublinu a krach na burze.\n\nPraxe spekulace je některými lidmi posuzována negativně vzhledem k náboženským morálním zásadám.\n\n"}
{"id": "907264", "url": "https://cs.wikipedia.org/wiki?curid=907264", "title": "C3 konvertáza", "text": "C3 konvertáza\n\nC3 konvertasa patří mezi serinové proteasy. Jako součást komplementového systému se podílí na přirozené imunitě. C3 konvertasa neboli C4bC2a.\n\nKomplementový systém může být aktivován 3 cestami – \"klasickou\", \"lektinovou\" a \"alternativní\". Všechny aktivační cesty vedou k enzymatickému štěpení C3 proteinu. Štěpením vzniká menší C3a a větší C3b fragment, které se uplatňují v dalších krocích komplementové kaskády. Uvolňovaný C3a působí jako chemoatraktant, a tím aktivuje zánětlivou reakci. Mezitím se C3b prostřednictvím své thiolesterové vazby kovalentně váže na mikrobiální povrch či na protilátky. C3 protein podléhá spontánnímu štěpení, tzn. i za nepřítomnosti patogena je štěpen, ale poté je jeho reaktivní vazba neutralizována molekulami vody.\n\nAlternativní C3 konvertasa vzniká navázáním plazmatického faktoru B na C3b fragment, jenž asociuje s mikrobiálním povrchem. Následuje štěpení faktoru B plazmatickou serinovou proteasou \"faktorem D\". Do plazmy je uvolněn menší fragment Ba, zatímco větší fragment Bb zůstává navázaný na C3b. Pro poskládání C3 konvertasy jsou rovněž nezbytné hořečnaté ionty.\n\nC3 konvertasa klasické dráhy komplementu je na rozdíl od C3 konvertasy alternativní dráhy složena z jiných komplementových proteinů, a to C4b a C2a. Ty vznikají štěpením plazmatických proteinů C4 a C2 během klasické či lektinové cesty komplementu. V klasické dráze spouštění komplementu toto štěpení zprostředkovává \"komplex C1\" (C1q, C1r, C1s) a v dráze lektinové serinové proteasy asociované s lektiny vázající manosu (\"MASP1\", \"MASP2\", \"MASP3\").\nC4 protein je homologní k C3 proteinu a stejně jako u C3b je u fragmentu C4b štěpením odkryta vnitřní thiolesterová vazba. Protein C2 je štěpen rovněž komplexem C1 na menší (C2b) a větší fragment (C2a), který se váže na C4b. Fragmenty C4a a C2b jsou uvolněné do krve a působí jako chemoatraktanty.\n\n\nKatalytické podjednotky C3 konvertasy jsou v C2a a Bb podjednotkách. Jakmile jednou disociují od svých kofaktorů, už nikdy se nenavážou, aby vytvořily aktivní enzym. Podjednotka Bb je tvořena dvěma doménami.\n\nGeny kódující proteiny C2, C3, C4 a faktor B jsou lokalizovány na 6. chromozomu.\n\nC3 konvertasy jsou nestabilní (poločas života je 10 – 20 min). Mohou disociovat spontánně či pomocí regulátorů – \"„faktor urychlující rozpad“\" (DAF), \"komplementový receptor 1\" (CR1), \"protein vázající C4b\" a \"faktor H\". Proteolytické štěpení C3b (příp. C4b) brání poskládání funkční C3 konvertasy. Toto štěpení zprostředkovává v přítomnosti \"membránového kofaktoru\" (MCP, CD46), proteinu vázajícího C4b, CR1 či plazmatického glykoproteinu faktoru H \"komplementový faktor I\". Negativní kontrolní procesy jsou nezbytně nutné pro ochranu vlastní tkáně.\n\nC3b má pro své regulátory (C3bINA, β1H, faktor B a properdin) různá vazebná místa. Vazba β1H na C3b zvyšuje vazbu C3bINA, zatímco navázaný faktor B předchází vazbě C3bINA a zároveň je kompetitivní k vazbě β1H.\n\nPo správném poskládání C3 konvertasa štěpí další C3 proteiny. Vznikající C3b fragmenty pak formují další C3 konvertasy. Tato pozitivní zpětná vazba je unikátním znakem pro alternativní cestu komplementu. Další možností je, že konvertasa naštěpí C3 protein navázaný na již existující C3 konvertasu, tak vzniká alternativní C5 konvertasa.\nPozitivní mechanismus může být regulován vazbou kontrolního proteinu - glykoproteinu β1H na C3b. β1H brání vychytávání faktoru B, usnadňuje disociační rozpad Bb, který je už navázán na C3b, a zvyšuje proteolytickou inaktivaci C3b prostřednictvím C3b inaktivátoru (C3bINA - endopeptidasa). Kyselina sialová asociovaná s membránou podporuje vysokoafinní vazbu β1H na C3b bez ovlivnění afinity faktoru B pro C3b.\n\nRegulace amplifikační fáze alternativní cesty:\n"}
{"id": "907265", "url": "https://cs.wikipedia.org/wiki?curid=907265", "title": "Eurovision Song Contest 2014", "text": "Eurovision Song Contest 2014\n\n59. ročník Eurovision Song Contest byl uspořádán v Kodani, Dánsku po vítězství Emmelie de Forest s písní \"Only Teardrops\" v roce 2013 v Malmö. Semifinálová kola proběhla 6. a 8. května, finále 10. května. Moderátory ročníku byli Lise Rønne, Nikolaj Koppel a Pilou Asbæk.\n\nVítězem se stal zástupce Rakouska, Conchita Wurst s písní \"Rise Like a Phoenix\" se ziskem 290 bodů včetně třinácti nejvyšších dvanáctibodových ohodnocení. Rakouský interpret na soutěži zvítězil podruhé. Vzhledem k široké mediální prezentaci Conchity Wurst (drag alter-ega zpěváka Toma Neuwirtha) zaměřující se na její extravagantní vzezření bylo vítězství mnohými vnímáno jako kontroverzní, přestože především média v západní Evropě ocenila její poselství tolerance.\n\nDruhé místo obsadilo nizozemské duo The Common Linnets se ziskem 238 bodů; jedná se o nejlepší nizozemský výsledek od posledního vítězství v roce 1975. Třetí skončila švédská zpěvačka Sanna Nielsen s 218 body. Čtvrté a páté místo obsadili interpreti z Arménie a Maďarska.\nPoprvé v historii soutěže do finále postoupili zástupci San Marina a Černé Hory, oproti tomu Francie a Ázerbájdžán obdržely svá zatím nejhorší umístění v soutěži. Po roční přestávce svého zástupce vyslalo Portugalsko, po dvouleté také Polsko. Bulharsko, Chorvatsko, Kypr a Srbsko se nově nezúčastnily. Celkem vystoupili interpreti z 37 zemí.\n\nPrůběh soutěže do jisté míry poznamenaly politické kroky Ruska; široce medializované připojení Krymu a federální zákon zakazující propagaci homosexuality v zemi vedly k antipatiím k ruským účastnicím Tolmačevy Sisters, jejichž vystoupení i postup do finále vyvolaly hlasitou negativní odezvu publika. Vítězství Conchity Wurst bylo některými vnímáno jako protest proti ruskému prezidentu Vladimiru Putinovi.\n\nFinále soutěže se coby zástupce dánské královské rodiny zúčastnil korunní princ Frederik s manželkou.\n\nPočátkem září 2013 byla Kodaň oznámena coby hostitelsko město. Dalšími obcemi, která projevila zájem o pořádání, byla města Aalborg, Fredericia, Herning a Horsens. Bývalý průmyslový komplex B&W Hallerne i okolí bývalé loděnice Refshaleøen byly přestavěny na \"Eurovision Island\" s potřebnou kapacitou pro zahraniční delegace, novináře a fanoušky. Samotná hala pojme až 10 000 diváků.\nHlasovací systém prošel ve srovnání s předchozím ročníkem soutěže pouze drobnými úpravami - výslednou nejlepší desítku přepočtenou na body (12, 10, 8 až 1 bod) vytvořilo v každé zemi hlasování diváků a odborné poroty v poměru 50:50. Aby mohlo dojít k řádné kontrole hlasů poroty, 1. května EBU uvolnila oficiální seznam porotců všech zemí. Každý porotce byl vybrán na základě hudební profese, platného občanství dané země a faktu, že se soutěže coby porotce nezúčastnil v předešlých dvou letech. Den po finálovém kole byly na oficiálním webu soutěže uveřejněny kompletní výsledky hlasování diváků i poroty v každé zemi.\n\nRozlosování účastníků semifinálových a hlasovacího práva automatických finalistů proběhlo 20. ledna 2014 v Kodani. Vzhledem k očekávané návštěvě nadměrného množství fanoušků z blízkého Norska a Švédska byly tyto dvě země záměrně rozřazeny do jiných kol, aby byl co nejvíce vyrovnán počet prodaných vstupenek na oba večery.\n\nKromě pořádajícího Dánska, kterému byla losem vybrána 23. pozice ve finálovém kole, bylo pořadí výstupů určeno producenty. Zástupci delegace každé země účastnící se daného kole si pouze vylosovali, ve které polovině večera budou vystupovat. Pořadí finále bylo zveřejněno krátce po půlnoci 9. května, několik hodin po skončení druhého semifinálového kola.\n\nSymbolem ročníku byl krystal v odstínech modré s logem soutěže a mottem \"#Join Us\". Medailonek před každým vystoupením zobrazoval soutěžícího umělce vytvářejícího vlajku dané země neobvyklým způsobem. Finské zástupce jejich klip vyobrazoval na ledoborci, kde vlajku skládali z modrých a bílých kusů ledu. Konečný snímek všech klipů přešel ve snímek krystalu s danou vlajkou.\nDrobných úprav se dočkala také digitální tabulka při vyhlašování výsledků.\n\nDva měsíce před započetím soutěže vyvolal rozporuplné reakce výrok arménského umělce Arama Mp3, který měl v televizním pořadu prohlásit, že \"životní styl\" Conchity Wurst, reprezentanta Rakouska, vnímá jako \"nepřirozený\" a \"měl by se rozhodnout, zda chce být mužem, či ženou\". Na ostrou kritiku posléze reagoval tvrzením, že vše bylo míněno jako vtip a média jeho výroky uvedla špatně přeložené a bez kontextu. Po vystoupení v Amsterdamu, které se setkalo se spornou reakcí publika, prohlásil: \"Mnozí lidé mimo Arménii o mě nevědí, že jsem bavič. Co jsem řekl byl pouze vtip, který špatně přeložili. Dnes jsem hovořil s Conchitou a myslím, že je vše v pořádku. Nejsem homofob.\" Conchita Wurst následně uvedla, že omluvu přijala, přestože inkriminovanou poznámku za vtipnou nepovažovala.\"\nVzhledem k politickému napětí mezi Ruskem a západní civilizací média soutěž několikrát zmínila v této souvislosti - reprezentantky Ruska i Ukrajiny vystoupili krátce po sobě v prvním semifinále, a postoupily do finále. Přes anexi Krymu, která se udála krátce před zahájením soutěže, byly hlasy z této oblasti započítány jako ukrajinské, neboť tamější mobilní operátoři stále spadají pod Ukrajinu. V ukrajinském \"televotingu\" skončily reprezentantky Ruska v semifinále druhé a ve finále třetí, ve smíšeném bodování diváků a poroty však obdržely šest a čtyři body. Ukrajina od Ruska obdržela sedm bodů v semifinále i ve finále. Vitalij Kličko, vedoucí figura ukrajinského hnutí UDAR před finálovým kolem vyzval hlasující, aby podpořili Ukrajinu coby projev solidarity.Po postupu ruského dua Tolmačevy Sisters do finále a následně během jejich hodnocení v závěrečném vyhlašování výsledků diváci v aréně reagovali hlasitým nesouhlasem. Vyjma politických tlakům Ruska vůči Ukrajině média coby důvod uváděla nedemokratické postoje ruské legislativy vůči homosexuálům.\nVítězství Conchity Wurst mnozí označili za nesouhlas s politikou potírání \"netradičních sexuálních vztahů\" Vladimira Putina a chladným vztahem k právům LGBT menšiny ve východoevropských zemích obecně. Ruští konzervativci, z nichž mnozí již před uspořádáním soutěže podpořili petici za bojkot vystoupení Conchity Wurst, označili její vítězství za \"úpadek hodnot v Evropě\". Komunistický politik Valerij Raškin sdělil médiím záměr zamezit Rusku v další účasti na soutěži. Navrhl, aby Rusko, které \"pořádá Olympijské hry, založilo vlastní soutěž. Myslím, že země euroasijského prostoru by nás podpořily.\" Navzdory negativním reakcím ruské politické sféry i na sociálních sítích vyšlo najevo, že Conchita Wurst v hlasování ruských diváků obsadila třetí místo a její skladba se krátce po vítězství stala nejstahovanějším singlem v zemi. Ruský rapper Timati vítězství Rakouska ostře zkritizoval na Twitteru. \"\"Nechtěl bych jednou muset vysvětlovat svému dítěti, proč se dva muži líbají či proč se nějaká žena prochází s barvenými vousy,\" napsal. Moskevské úřady krátce po soutěži zakázaly průvod fanoušků Conchity.\nEBU označila hlasování gruzínské poroty za neplatné vzhledem k tomu, že všichni její členové přiřadili prvních osm míst stejným interpretům. Na místo kombinovaného hlasování diváků a poroty byly použity pouze divácké hlasy.\nVyjma drobných technických potíží během vyhlašování výsledků Běloruska a Izraele nedošlo během závěrečného hodnocení k výraznějším incidentům. Kontroverzi vzbudil pouze litevský zástupce Ignas Krupavičius, který krátce před odevzdáním deseti bodů Rakousku prohlásil: \"Nyní je čas se oholit.\", načež vytáhl žiletku a naznačil holení.\nBěhem prvního semifinálového přenosu pro porotu (den před živým přenosem) poznamenaly švédské vystoupení technické potíže; jeden ze světelných paprsků okolo zpěvačky Sanny Nielsen se neplánovaně vychýlil a dle švédské delegace nedošlo k požadovanému osvětlení její tváře. Delegace následně zažádala o ohodnocení švédského vystoupení během odpolední zkoušky následujícího dne.\n\n\n\n\nNásledující tabulka obsahuje přehled všech dvanáctibodových ocenění ve finále.\n"}
{"id": "907266", "url": "https://cs.wikipedia.org/wiki?curid=907266", "title": "Włodzimierz Smolarek", "text": "Włodzimierz Smolarek\n\nWłodzimierz Wojciech Smolarek (16. července 1957, Aleksandrów Łódzki, Polsko – 7. března 2012, Aleksandrów Łódzki, Polsko) byl polský fotbalista a reprezentant. Hrál na postu útočníka. V letech 1984 a 1986 získal v Polsku ocenění „Fotbalista roku“. Je členem Klubu Wybitnego Reprezentanta, který sdružuje polské fotbalisty s 60 a více starty za národní tým. Jeho syn Euzebiusz je fotbalistou a také nastupoval v polské reprezentaci.\n\nV Polsku hrál za kluby Widzew Łódź, Legia Warszawa, v Západním Německu za Eintracht Frankfurt a v Nizozemsku za Feyenoord Rotterdam a FC Utrecht.\n\nZúčastnil se Mistrovství světa 1982 ve Španělsku (Polsko získalo bronzové medaile) a Mistrovství světa 1986 v Mexiku (vyřazení Polska v osmifinále Brazílií po prohře 0:4).\n\nZa polský národní tým odehrál v letech 1980–1992 celkem 60 utkání, v nichž vstřelil 13 branek.\n\nPo ukončení aktivní hráčské kariéry trénoval ve Feyenoordu v letech 2000–2009 mládežnické týmy. V říjnu 2009 jej angažoval Polský fotbalový svaz. Smolarek se stal šéfem skautů a koordinátorem mládežnických týmů.\n\n"}
{"id": "907268", "url": "https://cs.wikipedia.org/wiki?curid=907268", "title": "Dřepčík (Epitrix)", "text": "Dřepčík (Epitrix)\n\nDřepčík z rodu \"Epitrix\" je 1,5–2 mm velký, obvykle tmavě zbarvený, černý, červenavě až tmavě hnědý nebo hnědavě žlutý brouk.\n\n1EPIXG\n\nSeznam podle EPPO.\n\nDosud bylo popsáno více než 100 druhů tohoto rodu. Centrum rozšíření rodu \"Epitrix\" je v nearktické oblasti, v palearktické oblasti žije jen okolo 15 druhů. U druhu \"Epitrix tuberis\" se má za to, že je původní v Coloradu, odkud se rozšířil do dalších států USA (Kalifornie, Nebraska, Nové Mexiko, Oregon, Jižní Dakota, Severní Dakota, Washington a Wyoming) a provincií Kanady (Alberta, Britská Kolumbie, Manitoba a Saskatchewan) v průběhu dvacátého století. \"Epitrix cucumeris\" se vyskytuje ve Spojených státech (Kalifornie, Florida, Indiana, Kansas, Maine, New Hampshire, Nové Mexiko, Nebraska, Severní Karolína, Severní Dakota, Jižní Dakota, Vermont, Virginie, New York), v Kanadě (Alberta, Manitoba, Nový Brunšvik, Nové Skotsko, Ontario, Ostrov prince Edwarda, Québec, Saskatchewan), v Mexiku, v některých středoamerických zemích a zemích Karibské oblasti (Kostarika, Guatemala, Dominikánská republika, Jamajka, Nikaragua, Portoriko). Existují i blíže nespecifikované údaje o zavlečení tohoto druhu do Afriky. Dále byl zavlečen na Azorské ostrovy a na sever kontinentálního území Portugalska. \"Epitrix similaris\" se vyskytuje v USA, ve středním a severním Portugalsku a jeden dospělec byl nalezen i ve Španělsku v blízkosti portugalských hranic. O výskytu \"Epitrix subcrinita\" existuje málo údajů, je znám z USA (Arizona, Kalifornie, Colorado, Idaho, Nevada, Nové Mexiko, Oregon, Utah, Washington, Wyoming), z Kanady (Britská Kolumbie) a z Peru.\n\nZřejmě jen několik druhů z tohoto rodu je původních v Evropě. V Evropě, regionu působnosti EPPO, včetně Kanárských a Azorských ostrovů, se dnes vyskytuje asi 12 druhů rodu, z toho některé byly zavlečeny ze Severní Ameriky. K zavlečeným druhům patří \"Epitrix hirtipennis\", který se rozšířil na jih Evropy, kde škodí na tabáku a byl příležitostně pozorován i na bramboru, ale ani v Severní Americe, ani v Evropě nebyly pozorovány škody na bramboru, působené tímto druhem. Zavlečenými druhy do Evropy jsou rovněž \"Epitrix cucumeris\" a \"Epitrix similari\"s. Poprvé byly zjištěny na polích v Portugalsku, kde bylo zaznamenáno poškození hlíz bramboru. Za škodlivější z těchto druhů na novém území výskytu je považován \"Epitrix similaris\". Dalšími severoamerickými druhy, které mohou škodit na bramboru, které ale do Evropy dosud zavlečeny nebyly, jsou \"Epitrix tuberis\" a \"Epitrix subcrinita\", z nichž \"Epitrix tuberis\" je druhem, který je v Severní Americe považován za významného škůdce bramboru. Druhy \"Epitrix cucumeris\" a \"Epitrix similaris\" jsou zařazeny v seznamu EPPO A 2, kde jsou uvedeny škodlivé organismy v regionu EPPO se vyskytující, které je doporučeno regulovat jako karanténní škodlivé organismy. Druhy \"Epitrix tuberis\" a \"Epitrix subcrinita\" jsou zařazeny v seznamu EPPO A 1 mezi organismy, které je doporučeno regulovat a které se v regionu EPPO nevyskytují. Ve fytosanitární legislativě EU (a tedy rovněž i ve fytosanitární legislativě ČR) dosud v seznamech regulovaných organismů žádný druh rodu \"Epitrix\" zařazen není, opatření k regulaci se ale připravují. Vzhledem k morfologické podobnosti uvedených druhů je třeba některé údaje o jejich rozšíření brát s určitou rezervou.\n\nDva druhy (\"Epitrix atropae\" a \"Epitrix pubescens\") žijí i v České republice. Každé zjištění popsaných příznaků na hlízách bramboru nebo na listech hostitelských rostlin by mělo být neprodleně ohlášeno Státní rostlinolékařská správě. Opatření k zabránění šíření těchto škůdců mohou být účinná jen při včasném zjištění ohniska, v co nejkratší době po jejich zavlečení.\n\nObecně lze říci, Epitrix spp. je spojen s lilkovitými, dospělci se živí na listech a larvy na kořenech. Druhy dřepčíků rodu \"Epitrix\", které škodí na bramboru, se obecně vyvíjejí na rostlinách z čeledi lilkovitých, kromě bramboru např. na rajčeti, lilku, tabáku, paprice, kustovnici a na některých lilkovitých druzích plevelů, jako je rulík zlomocný, lilek černý nebo blín černý. K úživnému žíru dospělců dochází i na řadě rostlin z dalších čeledí, preferovány jsou však rostliny z čeledi lilkovitých. Nejvýznamnějším hostitelem dřepčíka \"Epitrix tuberis\" je brambor. U \"E. cucumeris\" a \"E. tuberis\" je známo, že preferují lilek brambor a poškozují jiné hostitele pouze tehdy, když lilek brambor není k dispozici.\n\nBylo pozorováno, že samice, živící se na bramboru, kladou více vajíček než při žíru na dalších hostitelích, také úspěšnost přežívání larev na bramboru je vyšší než na jiných hostitelích. Jinými hostiteli jsou např. rajče jedlé, lilek vejcoplodý, tabák obecný, paprika setá a plevele jako durman obecný nebo lilek černý. Dospělci se příležitostně živí na rostlinách z čeledí merlíkovitých (\"Chenopodiaceae\"), tykvovitých (\"Cucurbitaceae\") a bobovitých (\"Fabaceae\"). Výzkumně bylo prokázáno, že dospělci mohou konzumovat i listy křenu selského, řepy obecné, brukve zelné, okurky seté, úhorníku \"Descurainia pinnata\", lociky salátové (salátu setého), tolice vojtěšky (vojtěšky seté), ředkve seté, fazolu obecného, mochyně, rybízu červeného, špenátu setého, topolovky růžové, merlíku bílého, pcháče rolního, hořčice rolní, ptačince prostředního, pampelišky lékařské.\n\nHlavním hostitelem dřepčíka \"Epitrix cucumeris\" je rovněž brambor, vyvíjet se může ale i na jiných lilkovitých (lilek vejcoplodý, paprika setá, rajče jedlé a tabák obecný). Dospělci se mohou živit kromě rostlin z čeledi lilkovitých i na rostlinách z jiných čeledí, např. na brukvi zelné, řepě obecné, okurce seté, slunečnici roční, locice salátové, kukuřici seté a fazolu.\n\nU \"Epitrix similaris\" je ze Severná Ameriky potvrzen vývoj na bramboru a rajčeti, experimentálně je potvrzen i vývoj na lilku vejcoplodém. Poškození listů dospělci tohoto druhu bylo pozorováno i na durmanu obecném, lilku černém a lilku \"Solanum trifolium\". O hostitelích \"Epitrix subcrinita\" existuje jen málo informací, kromě bramboru byli brouci nalezeni na povijnici jedlé, lilku vejcoplodém, paprice, řepě obecné a merlíku čilském.\n\nPři úživném žíru vyžírají brouci drobné, oválné otvory, o průměru většinou do 1,5 mm (listy jsou jakoby prostřílené broky). Dospělci se mohou nacházet na všech nadzemních částech rostlin nebo na povrchu půdy. Poškození nadzemních částí rostlin bramboru žírem dospělců nemá obvykle hospodářský význam. Larvy a kukly se vyskytují v půdě, dospělci přezimují rovněž v půdě. Larvy žijí v kořenovém systému hostitelských rostlin, u bramboru poškozují žírem vzhled hlíz, ale nepronikají hluboko do dužiny hlíz. Larvy \"Epitrix similaris\" a \"Epitrix tuberis\" vytvářejí na povrchu hlíz dlouhé klikaté korkovité žlábky a malé bradavičky. Požerky \"Epitrix tuberis\" dosahují do hloubky 1 cm dužiny hlízy.\n\nPoškození nadzemních částí rostlin bramboru žírem dospělců nemá obvykle hospodářský význam. U \"Epitrix cucumeris\" pronikají larvy do hlíz příležitostně a zanechávají rozpraskané stopy nebo malé chodbičky vyplněné korkovitým pletivem. Larvy \"Epitrix similaris\" a \"Epitrix tuberis\" jsou škodlivější, vytvářejí na povrchu hlíz dlouhé klikaté korkovité žlábky a malé bradavičky. Požerky \"Epitrix tuberis\" dosahují do hloubky 1 cm dužiny hlízy, zatímco u ostatních druhů nepronikají obvykle pod 0,5 cm, přesto jsou hlubší požerky viditelné i po oloupání hlízy.\n\nPoškozené hlízy jsou neprodejné jako konzumní brambory a možnost jejich použití je omezena pouze na průmyslové zpracování nebo ke krmným účelům. Požerky larev na hlízách usnadňují napadení hlíz bakteriálními a houbovými patogeny. Požerky brouků na listech bramboru nepůsobí závažné škody. U dalších hostitelských rostlin se nepředpokládá vznik významných škod, i když dospělci mohou žírem poškozovat dozrávající plody hostitelských rostlin. Z analýzy rizika pro neevropské druhy mimo jiné vyplývá, že všechny země EPPO mají vhodné klimatické podmínky k usídlení nejméně jednoho nepůvodního druhu rodu \"Epitrix\", který může škodit na bramboru, a že hospodářský dopad při usídlení a rozšíření těchto druhů v regionu EPPO by byl vysoký. Druh \"E. tuberis\" je známým škůdcem bramboru v Severní Americe. Druh \"Epitrix similaris\" není závažným škůdcem bramboru v Severní Americe, ale po zavlečení do Portugalska začal škody působit. U druhů \"Epitrix cucumeris\" a \"Epitrix subcrinita\" je škodlivost v Severní Americe nízká, ale existuje nebezpečí, že se při zavlečení do Evropy a při rozšíření v Evropě tyto druhy budou chovat jinak, obdobně jako \"Epitrix similaris\".\n\nDruhová identifikace podle morfologických znaků je možná pouze u dospělců, za pomoci binokuláru a světelného mikroskopu. Kromě posouzení celkového vzhledu je nutná i preparace samčích a samičích pohlavních ústrojí. Vajíčka jsou drobná, bělavá, přibližně eliptická. Larvy jsou bělavé, štíhlé, válcovité, dorůstající 5 mm, poslední stadia larev mají hnědou hlavu. Brouci jsou obvykle tmavě zbarvení, černí, červenavě až tmavě hnědí (\"Epitrix subcrinita\") nebo hnědavě žlutí (\"Epitrix hirtipennis\"), pouze 1,5–2 mm velcí. Tělo je oválné, z bočního pohledu více či méně vypouklé, na štítu a krovkách chloupkované. Oči jsou poměrně velké, tykadla jsou složená z jedenácti článků a jsou nitkovitá. Tečkování krovek je uspořádáno do rýžek, mezirýží jsou poměrně úzká.\n\n\"Epitrix tuberis\" vytváří obvykle dvě generace ročně, ale v některých oblastech Severní Ameriky má tři generace. Přezimující brouci vylézají z půdy od května do začátku července. Při vyhledávání hostitelských rostlin mohou přeletovat na poměrně velké vzdálenosti. Samice naklade průměrně 187 vajíček, vajíčka klade po skupinách do půdy v blízkosti báze hostitelských rostlin. Období kladení trvá 35–55 dní. Larvy se líhnou po 3–14 dnech. Vývoj larvy trvá 2–4 týdny. Larva se kuklí v půdě, dospělci se líhnou po 4–10 dnech. Vývoj druhé generace probíhá o něco pomaleji než vývoj první generace. Vylíhlí brouci druhé (popřípadě třetí) generace tráví diapauzu v půdě, především na okrajích polí, kde se pěstovaly brambory. \"Epitrix cucumeris\" má pouze jednu generaci ročně. Na rozdíl od \"Epitrix tuberis\" nebo \"Epitrix similaris\" brouci nelétají. Vývoj probíhá obdobně jako u \"Epitrix tuberis\", dospělci po vylíhnutí opouštějí půdu a do přezimování se živí na listech. Přezimují v půdě nebo pod zbytky vegetace. Údaje o biologii \"Epitrix similaris\" a \"E. subcrinita\" nejsou dostupné, předpokládá se, že jejich vývoj je obdobný. \n\nNejpravděpodobnějším způsobem šíření dřepčíků rodu \"Epitrix\", kteří mohou škodit na bramboru, na větší vzdálenosti, je mezinárodní obchod s hlízami bramboru. Riziko představují hlavně zásilky hlíz s příměsí zeminy, v níž mohou být vývojová stadia dřepčíků. Méně významnými cestami šíření ze zemí výskytu jsou dodávky zakořeněných hostitelských i nehostitelských rostlin s půdou, dodávky zeminy a pěstebních substrátů a půda ulpělá na zemědělských strojích dopravovaných ze zemí s výskytem škůdců. Za méně závažnou možnost šíření na velké vzdálenosti je považováno i přirozené šíření dřepčíků v regionu EPPO, ačkoliv rychlost šíření létavého druhu \"E. similaris\" v Portugalsku naznačuje, že i tato cesta může být významnou. \n\nOpatření v zamořených územích by měla zahrnovat insekticidní ošetřování bramborových polí, intenzivní průzkum výskytu na dalších hostitelích, vhodné osevní postupy, bezpečné nakládání se zbytky půdy po sklizni, kontrolu převozu půdy mimo vymezenou oblast, asanaci dopravních prostředků a zařízení a jejich kontrolu při převozu mimo vymezenou oblast a likvidaci planě rostoucích rostlin bramboru.\n\nZ běžných agrotechnických opatření se v místech, kde dřepčíci rodu \"Epitrix\" škodí na bramboru, doporučuje udržování čistých, nezaplevelených porostů a rozrušování posklizňových zbytků k omezení možnosti přezimování.\n\nCílená insekticidní ochranná opatření v místech škodlivého výskytu dřepčíků rodu Epitrix na bramboru mohou vést k omezení rozsahu populace, nemohou však vést k úplné eradikaci, a to vzhledem k tomu, že dřepčíci přežívají na zemědělsky nevyužívaných a neošetřovaných plochách, odkud se mohou opakovaně šířit do zemědělských plodin. Dalším faktorem je poměrně dlouhé období, během kterého vylézají jednotliví brouci ze zimního úkrytu. V místech intenzivního pěstování bramboru může být stav populace dostatečně regulován insekticidy používanými k ochraně proti dalším živočišným škůdcům, zejména mandelince bramborové. U pěstitelů sadby v Severní Americe zajišťují obvykle dostatečnou ochranu proti \"E. tuberis\" ošetření proti přenašečům viróz. V USA bylo zjištěno, že opakované používání týchž účinných látek při ošetřování může v populacích dřepčíků rychle vyvolat rezistenci (v době používání DDT byl pozorován nárůst rezistence již po 5–6 generacích).\n\nFytosanitární předpisy EU, vzhledem k riziku zavlečení řady karanténních škodlivých organismů, omezují možnost dovozu brambor z neevropských zemí, v nichž se uvedené druhy dřepčíků rodu \"Epitrix\" vyskytují. Dovoz brambor prakticky ze všech těchto zemí je zakázán, s výjimkou Kanady. Z Kanady lze do některých zemí EU dovážet sadbové brambory, a to na základě každoročně udělované výjimky ze všeobecného zákazu dovozu, při splnění zvláštních podmínek. Česká republika však možnost udělení této výjimky nevyužívá.\n\nProto je nutné považovat za nejrizikovější možnost průniku dřepčíků do nových oblastí Evropy, včetně ČR, dodávky brambor z Portugalska, popřípadě ze Španělska, kde je situace ve výskytu těchto škůdců dosud nejasná, ale kam hrozí největší riziko šíření z Portugalska. Španělsko patří k nejvýznamnějším dodavatelským zemím nových a raných brambor do ČR, Portugalsko patří obecně také mezi významné dodavatele těchto komodit.\n\nPředpokládá se přijetí opatření, která budou eliminovat riziko přenosu vývojových stadií dřepčíků v příměsi zeminy v zásilkách bramboru. Pro dovoz brambor do EU by to znamenalo požadavek, že hlízy buď musejí pocházet z území prostého těchto druhů dřepčíků, nebo musejí být očištěny praním (u nesadbových brambor) nebo kartáčováním (u nesadbových i sadbových brambor) tak, aby byla odstraněna všechna vývojová stadia dřepčíků a aby hlízy byly prakticky prosté zeminy. Obdobná opatření, stanovující odstranění zeminy, by se měla týkat i brambor pocházejících ze zamořených území v EU. K dalším opatřením patří povinný úřední průzkum výskytu těchto dřepčíků ve všech zemích EU a vymezení území s jejich výskytem v EU, v nichž by se měla provádět opatření k zabránění šíření nebo k potlačování příslušného druhu (úplná eradikace se považuje za málo pravděpodobnou nebo neproveditelnou).\n\nZávěr SRS v roce 2011 zařadila průzkum výskytu dřepčíků rodu Epitrix na bramboru na území ČR do programu cílených úředních průzkumů. Průzkum se provádí ve skladech, a to vizuální kontrolou hlíz, se zaměřením na dodávky brambor z rizikových zemí. Souběžně se hlízy kontrolují i na výskyt dalších, zejména regulovaných škodlivých organismů. Uvedené druhy dřepčíků rodu \"Epitrix\" mohou představovat riziko i pro pěstitele brambor v České republice. Každé zjištění popsaných příznaků na hlízách bramboru nebo na listech hostitelských rostlin by mělo být neprodleně ohlášeno SRS. Opatření k zabránění šíření těchto škůdců mohou být účinná jen při včasném zjištění ohniska, v co nejkratší době po jejich zavlečení.\n\n"}
{"id": "907271", "url": "https://cs.wikipedia.org/wiki?curid=907271", "title": "Properdin", "text": "Properdin\n\nProperdin (faktor P) je gamaglobulin složený z mnoha stejných podjednotek s vlastním místem vázajícím ligand. Nachází se v séru živočichů a je jediným známým pozitivním regulátorem aktivace komplementu.\nNativní properdin se vyskytuje ve fixovaném poměru 22:52:28 v \"head-to-tail\" dimerech, trimerech a tetramerech.\n\nGen pro properdin se u lidí nachází na X-chromozómu. \n\nProperdin stabilizuje alternativní konvertasy (C3bBb), podporuje asociaci C3b fragmentu s faktorem B. Váže se na již preformovanou C3 konvertasu alternativní cesty. Jedinci s deficitem properdinu jsou citliví na zánětlivé infekce. Properdin prostřednictvím komplementového faktoru I inhibuje štěpení C3b zprostředkované faktorem H. \n"}
{"id": "907272", "url": "https://cs.wikipedia.org/wiki?curid=907272", "title": "Mutua Madrid Open 2013 – ženská čtyřhra", "text": "Mutua Madrid Open 2013 – ženská čtyřhra\n\nDo soutěže ženské čtyřhry na tenisovém turnaji Mutua Madrid Open 2013 nastoupilo dvacet osm dvojic. Obhájcem titulu byl italský první pár světa Sara Erraniová a Roberta Vinciová, který do soutěže nenastoupil pro neúčast Vinciové. Ta se z turnaje odhlásila. Dvě nejvýše nasazené dvojice prohrály již své úvodní zápasy a skončily ve druhém kole.\n\nVítězem se stal nenasazený rusko-český pár Anastasija Pavljučenkovová a Lucie Šafářová, který ve finále přehrál zimbabwsko-novozélandskou dvojici Cara Blacková a Marina Erakovicová ve dvou setech 6–2 a 6–4. Šafářová tak po výhře na charlestonském Family Circle Cupu získala druhý deblový titul v sezóně 2013. Pro Pavljučenkovovou vítězství, po dvou singlových trofejích z Monterrey Open a Portugal Open, znamenalo první titul sezóny ze čtyřhry.\n\nČtyři nejvýše nasazené páry měly volný los do druhého kola.\n\n"}
{"id": "907275", "url": "https://cs.wikipedia.org/wiki?curid=907275", "title": "Faktor urychlující rozpad", "text": "Faktor urychlující rozpad\n\nFaktor urychlující rozpad (DAF neboli \"Decay-accelerating factor\") je membránový protein, který hraje roli v přirozené imunitě. Negativně reguluje C3 a C5 konvertasu klasické i alternativní cesty. DAF chrání hostitelské buňky před poškozením autologně aktivovaným komplementem. DAF způsobí disociaci katalytických podjednotek konvertas - C2a (v případě klasické konvertasy) a Bb (v případě konvertasy alternativní dráhy) - a zprostředkovává jejich disociaci od C4b či C3b fragmentu. U lidí je gen pro DAF lokalizován na dlouhém raménku 1. chromozómu. \n"}
{"id": "907276", "url": "https://cs.wikipedia.org/wiki?curid=907276", "title": "Odumírání výhonků javorů", "text": "Odumírání výhonků javorů\n\nOdumírání výhonků javorů je houbová choroba rostlin způsobená houbou \"Stegonsporium pyriforme\" z čeledě naplněnkovité \"Pleomassariaceae\" řádu zďovkotvaré \"Pleosporales\".\n\nEvropa, Severní Amerika\n\nRod javor.\n\nOdumírání větví a větví. Ze žlutohnědě zbarveného povrchu borky se uvolňují černé provazce, které se během vlhka slévají a po uschnutí zůstávají na borce viditelné jako polštářky nebo skvrny. \n\nJiné patogenní houby na borce.\n\nPoškození je ohraničené jen na několik centimetrů, jen vzácně jde o zhoubnou chorobu na mladých rostlinách.\n\n\"Stegonosporium pyriforme\" je mikromyceta bez pohlavního stádia, která po řezu nebo poranění různého druhu vniká do výhonků a větví dřevin, kde způsobuje odumírání borky. V kůře se tvoří ložiska spór, ve kterých vznikají hnědé, relativně velké spóry.\n\nObecně není nutná. Odstranění napadených částí.\n\n"}
{"id": "907278", "url": "https://cs.wikipedia.org/wiki?curid=907278", "title": "Zdeněk Bezpalec", "text": "Zdeněk Bezpalec\n\nV roce 1992 založil jeho spolužák Petr Vachler Magazín o filmových novinkách – \"Kinobox\". Zdeněk Bezpalec spolu s Petrem Vachlerem kdysi točili pro televizi Prima soutěžní pořad o filmu Vsaďte se (1997). Když tento pořad skončil, dostal Zdeněk Bezpalec od Petra Vachlera nabídku podílet se na Kinoboxu. Nabídku přijal a působil zde až do roku 2008. Psal scénáře s dalšími kolegy, zatímco scenárista Jan Stehlík režíroval natáčení studiových vstupů Petra Čtvrtníčka. V roce 2002 mu nabídla dramaturgyně Kinoboxu Ladislava Jírová možnost natočit jeden díl z dokumentárního cyklu Náš venkov. Od té doby natáčel ročně vždy jeden krátký dokumentární film pro Českou televizi.\n\nNapsal také scénář pro Zdeňka Trošku k filmu \"J miluje H\", který ale realizován nebyl. Se Zdeňkem Troškou natočil v jeho rodných Hošticích vzpomínku na jeho proslulou trilogii Slunce seno... Sám prohlásil, že mu točení filmů na venkově vyhovuje, neboť filmy typu \"povalujících se opilců v centru Prahy\" by točit nechtěl ani neuměl.\n\n\nKromě psaní scénářů se Zdeněk Bezpalec věnoval produkci televizního pořadu Český lev.\n\n\n26. července 2008 se vysílal na ČT2 opět z cyklu Náš venkov dokumentární film Pouťové setkání o pouti v jihočeské vesnici Radomyšl, která leží nedaleko Strakonic. K dalším filmům z cyklu Náš venkov patří například Stopy keltů (2006).\n\n"}
{"id": "907279", "url": "https://cs.wikipedia.org/wiki?curid=907279", "title": "C5 konvertáza", "text": "C5 konvertáza\n\nC5 konvertasa je enzym, který řadíme do rodiny serinových proteas. Je součástí komplementové kaskády a hraje tedy důležitou roli v přirozené imunitě.\n\nExistují 4 různé C5 konvertasy, které jsou schopné konvertovat sérový glykoprotein C5 na fragmenty C5a a C5b. Dvě z nich fyziologicky patří mezi enzymy komplementu, které asociují s buněčným povrchem a zprostředkovávají klasickou cestu komplementové kaskády (C4bC2aC3b) nebo cestu alternativní (C3bBbC3b). Byly popsány dvě konvertasy tekuté fáze – enzym klasické dráhy (C4bC2aoxyC3b) a C5 konvertasa závislá na „faktoru jedu kobry“ (CVFBb).\n\nC3 a C5 konvertasy, které se váží k buněčnému povrchu, se liší svým požadavkem na vazbu C3b fragmentu. C3bBb potřebuje pouze 1 molekulu C3b, zatímco alespoň dvě molekuly C3b jsou zapotřebí, aby mohla být vytvořena C5 konvertasa (C3bBbC3b). To znamená, když je C3b na povrchu buňky rozmístěno náhodně, přidáním faktorů B a D se může aktivovat funkce jedině C3 konvertasy. Pokud by bylo na povrchu buňky C3b distribuováno ve shlucích, pak přidáním faktorů B a D můžeme pozorovat aktivitu C3 i C5 konvertasy.\n\nC5 konvertasa klasické cesty se skládá z velkých fragmentů - C4b a C2a, které vznikají štěpením komplementových proteinů (C4 a C2) prostřednictvím komplexu C1, a C3b fragmentu, který vzniká štěpením C3 zprostředkované klasickou C3 konvertasou (\"C4bC2a\").\n\nSkládání alternativní C5 konvertasy (C3bBbC3b) začíná spontánním štěpením C3 proteinu, čímž je odkryta jeho thiolesterová vazba. V přítomnosti patogenu je právě přes tuto vazbu fragment C3b vázán na mikrobiální buněčný povrch. Pokud však infekce neprobíhá, C3b interaguje s molekulami vody, a tím dochází k jeho inaktivaci. Navázaný C3b na buněčný povrch může vázat plazmatický protein faktor B, který je následně štěpen plazmatickou serinovou proteasou faktorem D. Vzniklý komplex \"C3bBb\" (= alternativní C3 konvertasa) zůstává asociovaný s buněčným povrchem. Pokud tento komplex interaguje s další molekulou C3b, pak společně vytváří alternativní C5 konvertasu.\n\nCVFBb je nekovalentně asociovaný produkt CVF3 a komplementového fragmentu Bb.\n\nKatalytická podjednotka těchto proteas je C2a či Bb a patří mezi atypické serinové proteasy. CVFBb nepotřebuje další molekulu C3, aby mohla štěpit C5, ale C4b2aoxy ano. Modifikovaná C5 konvertasa C4b2aoxyC3b obsahuje C2a, které je odvozeno od oxidovaného C2 proteinu.\n\nCílem C5 konvertasy je glykoprotein C5, který je tvořen dvěma řetězci (α a β). C5 a C3 proteiny jsou podobné struktury, ale C5 neobsahuje thiolesterovou vazbu, jako je tomu u C3 a C4. Malý počet disulfidických můstků v C5 může částečně vysvětlovat ireverzibilní konformační změny po štěpení C5 na C5a a C5b. Navíc může zodpovídat za nízkou stabilitu proteinu C5, jakmile jej vystavíme chaotropům. Na elektronovém mikroskopu bylo pozorováno, že protein C5 má nepravidelný tvar.\n\nZaprvé se musí C5 navázat na C3b fragment. Vazebná kapacita pro C3b je stálým znakem komponenty C5, stejně tak fragmnetu C5b. C5 konvertasa selektivně štěpí peptidovou vazbu Arginin-Leucin na α řetězci proteinu C5 v pozici 74-75. Vzniká α´ řetězec o menší molekulové hmotnosti a aktivační peptid C5a. C5a je uvolňováno do okolí, zatímco β řetězec zůstává beze změny.\n\nKomplementová komponenta C5 může být rovněž aktivována C5 konvertasou tekuté fáze. C5 je aktivováno prostřednictvím CVFBb v přítomnosti komplementového proteinu C6. Takto se vytváří komplex C5bC6. Pokud je C6 protein přidán až poté, co je C5 štěpen, nedochází k tvorbě komplexu C5bC6. Pokud C6 zcela chybí, podléhají fragmenty C5b agregaci. Interakce mezi C5 a C6 nebo C5 a membránou jsou nekovalentního charakteru. Proteolytické štěpení proteinu C5 je jediným známým enzymatickým krokem ve formování cytolytického \"komplexu napadajícího membránu\" (MAC).\n\nFormace komplexu C5 je závislá na počtu molekul C4, C2 a C3, které jsou přítomné na povrchu buňky. Vazbu C5 ovlivňují proteiny C6 a C7. Na rozdíl od C2, během procesu rozpadu zůstává protein C5 pevně navázaný na buněčném povrchu.\n\nOba enzymy, C4bC2aC3b a C3bBbC3b, jsou nestabilní a podléhají disociaci (poločas rozpadu při 37 °C cca 1,5 – 3 min).\nAlternativní C5 konvertasa je stabilizována pomocí properdinu (poločas rozpadu při 37 °C cca 10 – 34 min). Na druhou stranu C5 konvertasa tekuté fáze (CVFBb) je stabilní (při 37 °C až 7 h). Oxidace proteinu C2 také stabilizuje komplex C4b2aoxy.\n\n\"Protein příbuzný faktoru H 1\" (CFHR1) blokací C5 konvertasy inhibuje komplementovou kaskádu. Ovlivňuje vazbu fragmentů C5b na povrch buňky a tedy i utváření komplexu napadajícího membránu (MAC). Faktor H a CFHR1 v dané posloupnosti kontrolují aktivaci komplementu. U pacientů s hemolyticko-uremickým syndromem (HUS) chybí CFHR1, a v důsledku toho je snížena schopnost inhibovat skládání konečného hemolytického komplexu. Tím pádem jsou vlastní buňky méně chráněné před napadením komplementem.\n"}
{"id": "907280", "url": "https://cs.wikipedia.org/wiki?curid=907280", "title": "It's in the Water", "text": "It's in the Water\n\nIt's in the Water (tj. \"Je to vodou\") je americký hraný film z roku 1998, který režírovala Kelli Herd podle vlastního scénáře.\n\nPříběh se odehrává v texaském maloměstě Azalea Springs. Alex má za manžela Roberta a angažuje se spolu se svou matkou v ženském dobročinném spolku, který se rozhodne podpořit nově založený hospic pro nemocné AIDS. Zde potkává svou dávnou kamarádku ze školy Grace, která odešla od manžela a nyní pracuje jako zdravotní sestra. Do hospicu dochází za svým nemocným partnerem rovněž Spencer. Když se koná výroční ples města, vypráví Spencer v podroušeném stavu, že jeho homosexualita je způsobena místní vodou z městského vodovodu. Tato fáma se rychle rozšíří a v následujících týdnech vypukne ve městě panika, kterou přiživují lokální média. Syn místního vydavatele novin Mark, který vnitřně bojuje se svou homosexualitou a navštěvuje podpůrnou církevní skupinu exgayů vedenou bratrem Danielem, se pokouší panice zabránit, ale jeho otec usiluje o zvýšení nákladu. Grace se svěří Alex, že odešla od svého muže, protože je lesba. Mezitím se Mark seznámí na setkání s malířem Tomasem, který tam přišel omylem, neboť se domníval, že se jedná o spolek anonymních alkoholiků. Bratr Daniel organizuje protestní akce proti hospicu, ovšem je sám odhalen jako gay. Alex pozvolna zjišťuje, že ji přitahuje Grace. Jejich vztah je prozrazen a Robert odchází od Alex. Rovněž její matka jí vyčítá, že jí tím zhoršila společenské postavení ve městě. Usmíření přichází až na pohřbu Spencerova přítele. Noviny otisknou výsledky vědecké zprávy, že místní voda je zcela nezávadná.\n"}
{"id": "907281", "url": "https://cs.wikipedia.org/wiki?curid=907281", "title": "Gerard Cieślik", "text": "Gerard Cieślik\n\nGerard Józef Cieślik známý i jako Gienek (27. dubna 1927, Hajduki – nyní součást Chorzówa, Polsko − 3. listopadu 2013) byl polský fotbalista, reprezentant a fotbalový trenér, jeden z nejlepších hráčů v historii polské kopané. Hrál na postu útočníka. Je čestným členem Klubu Wybitnego Reprezentanta, který sdružuje polské fotbalisty s 60 a více starty za národní tým, ačkoli odehrál pouze 45 oficiálních utkání v národním dresu.\n\nObjevil se v polském filmu \"Gra o wszystko\" a jako mladého chlapce jej ztvárnil polský fotbalista Krzysztof Warzycha. V roce 2006 podepsal protest proti polskému politikovi Romanu Giertychovi.\n\nV Polsku je jeho kariéra spjata s klubem Ruch Chorzów (jenž se v letech 1948 až 1955 jmenoval Unia Chorzów), kde v letech 1946–1959 odehrál celkem 237 utkání a vstřelil 167 branek. S klubem získal třikrát ligový titul (1951, 1952, 1953), jedenkrát polský fotbalový pohár (1951) a v letech 1952 (11 branek) a 1953 (22 branek) se stal králem střelců nejvyšší polské ligy.\n\nJe znám i díky dvěma vstřeleným brankám 20. října 1957 na Slezském stadionu v kvalifikačním utkání na MS 1958 reprezentaci Sovětského svazu, zařídil tím vítězství Polska 2:1.\n\nZa polský národní tým odehrál v letech 1947–1958 celkem 45 utkání, v nichž vstřelil 27 branek.\n\nPo ukončení aktivní hráčské kariéry trénoval v Ruchu Chorzów mládežnické týmy a v roce 1961 i A-mužstvo. Byl také skautem - lovcem talentů.\n\n"}
{"id": "907282", "url": "https://cs.wikipedia.org/wiki?curid=907282", "title": "Kanton Marcq-en-Barœul", "text": "Kanton Marcq-en-Barœul\n\nKanton Marcq-en-Barœul ( ) je francouzský kanton v departementu Nord v regionu Nord-Pas-de-Calais. Tvoří ho dvě obce.\n\n"}
{"id": "907283", "url": "https://cs.wikipedia.org/wiki?curid=907283", "title": "Kanton Pont-à-Marcq", "text": "Kanton Pont-à-Marcq\n\nKanton Pont-à-Marcq ( ) je francouzský kanton v departementu Nord v regionu Nord-Pas-de-Calais. Tvoří ho 15 obcí.\n\n"}
{"id": "907284", "url": "https://cs.wikipedia.org/wiki?curid=907284", "title": "Kanton Quesnoy-sur-Deûle", "text": "Kanton Quesnoy-sur-Deûle\n\nKanton Quesnoy-sur-Deûle ( ) je francouzský kanton v departementu Nord v regionu Nord-Pas-de-Calais. Tvoří ho osm obcí.\n\n"}
{"id": "907285", "url": "https://cs.wikipedia.org/wiki?curid=907285", "title": "Kanton Seclin-Nord", "text": "Kanton Seclin-Nord\n\nKanton Seclin-Nord ( ) je francouzský kanton v departementu Nord v regionu Nord-Pas-de-Calais. Tvoří ho sedm obcí.\n\n"}
{"id": "907286", "url": "https://cs.wikipedia.org/wiki?curid=907286", "title": "Mutua Madrid Open 2013 – mužská čtyřhra", "text": "Mutua Madrid Open 2013 – mužská čtyřhra\n\nDo soutěže mužské čtyřhry na tenisovém turnaji Mutua Madrid Open 2013 nastoupilo dvacet čtyři dvojic. Obhájcem titulu byl polský pár Mariusz Fyrstenberg a Marcin Matkowski, který byl ve druhém kole vyřazen rakousko-brazilskou sedmou nasazenou dvojicí Alexander Peya a Bruno Soares.\n\nTitul ve čtyřhře získal první pár světa tvořený americkými bratry Bobem a Mikem Bryanovými, když si ve finále poradil s dvojicí Alexander Peya a Bruno Soares po dvousetovém průběhu 6–2 a 6–3.\n\nVšech osm nasazených párů mělo volný los do druhého kola.\n\n"}
{"id": "907287", "url": "https://cs.wikipedia.org/wiki?curid=907287", "title": "Kanton Seclin-Sud", "text": "Kanton Seclin-Sud\n\nKanton Seclin-Sud ( ) je francouzský kanton v departementu Nord v regionu Nord-Pas-de-Calais. Tvoří ho 11 obcí.\n\n"}
{"id": "907289", "url": "https://cs.wikipedia.org/wiki?curid=907289", "title": "Kanton Villeneuve-d'Ascq-Sud", "text": "Kanton Villeneuve-d'Ascq-Sud\n\nKanton Villeneuve-d'Ascq-Sud ( ) je francouzský kanton v departementu Nord v regionu Nord-Pas-de-Calais. Tvoří ho pouze jižní část města Villeneuve-d'Ascq.\n"}
{"id": "907290", "url": "https://cs.wikipedia.org/wiki?curid=907290", "title": "Kanton Villeneuve-d'Ascq-Nord", "text": "Kanton Villeneuve-d'Ascq-Nord\n\nKanton Villeneuve-d'Ascq-Nord ( ) je francouzský kanton v departementu Nord v regionu Nord-Pas-de-Calais. Tvoří ho pouze severní část města Villeneuve-d'Ascq.\n"}
{"id": "907291", "url": "https://cs.wikipedia.org/wiki?curid=907291", "title": "Kanton Tourcoing-Sud", "text": "Kanton Tourcoing-Sud\n\nKanton Tourcoing-Sud ( ) je francouzský kanton v departementu Nord v regionu Nord-Pas-de-Calais. Tvoří ho dvě obce.\n\n"}
{"id": "907292", "url": "https://cs.wikipedia.org/wiki?curid=907292", "title": "Kanton Tourcoing-Nord", "text": "Kanton Tourcoing-Nord\n\nKanton Tourcoing-Nord ( ) je francouzský kanton v departementu Nord v regionu Nord-Pas-de-Calais. Tvoří ho pět obcí.\n\n"}
{"id": "907293", "url": "https://cs.wikipedia.org/wiki?curid=907293", "title": "Kanton Tourcoing-Nord-Est", "text": "Kanton Tourcoing-Nord-Est\n\nKanton Tourcoing-Nord-Est ( ) je francouzský kanton v departementu Nord v regionu Nord-Pas-de-Calais. Tvoří ho dvě obce.\n\n"}
{"id": "907294", "url": "https://cs.wikipedia.org/wiki?curid=907294", "title": "Kanton Roubaix-Est", "text": "Kanton Roubaix-Est\n\nKanton Roubaix-Est ( ) je francouzský kanton v departementu Nord v regionu Nord-Pas-de-Calais. Tvoří ho dvě obce.\n\n"}
{"id": "907295", "url": "https://cs.wikipedia.org/wiki?curid=907295", "title": "Kanton Roubaix-Nord", "text": "Kanton Roubaix-Nord\n\nKanton Roubaix-Nord ( ) je francouzský kanton v departementu Nord v regionu Nord-Pas-de-Calais. Tvoří ho dvě obce.\n\n"}
{"id": "907296", "url": "https://cs.wikipedia.org/wiki?curid=907296", "title": "Kanton Roubaix-Ouest", "text": "Kanton Roubaix-Ouest\n\nKanton Roubaix-Ouest ( ) je francouzský kanton v departementu Nord v regionu Nord-Pas-de-Calais. Tvoří ho tři obce.\n\n"}
{"id": "907297", "url": "https://cs.wikipedia.org/wiki?curid=907297", "title": "Kanton Roubaix-Centre", "text": "Kanton Roubaix-Centre\n\nKanton Roubaix-Centre ( ) je francouzský kanton v departementu Nord v regionu Nord-Pas-de-Calais. Tvoří ho pouze centrální část města Roubaix.\n"}
{"id": "907298", "url": "https://cs.wikipedia.org/wiki?curid=907298", "title": "Svatý obrázek", "text": "Svatý obrázek\n\nSvatý obrázek, též devoční grafika, je lístek papíru či kartička s vyobrazením Ježíše Krista, Panny Marie, jiného světce, křesťanského emblému nebo určité události z dějin spásy, který může sloužit jako devocionálie, upomínka na křest, první svaté přijímání, zpověď, návštěvu poutního místa nebo podobnou příležitost. Na jejím spodním okraji nebo na zadní straně někdy bývá nápis, krátký text nebo celá modlitba. Jako svatý obrázek se také označuje ikona, obraz (popř. socha) s obdobným motivem, jímž je vyzdobena kaplička či Boží muka nebo který je pověšen na sloup či na strom.\n\n\n"}
{"id": "907299", "url": "https://cs.wikipedia.org/wiki?curid=907299", "title": "Rez jehlicová", "text": "Rez jehlicová\n\nRez jehlicová je houbová choroba rostlin způsobená houbami rodu puchýřnatka (\"Coleosporium \") z čeledě \"Coleosporiaceae\" řádu rzi (\"Pucciniales \"). Vzhledem k morfologické nerozlišitelnosti jsou některými autory pokládány jednotlivé druhy puchýřnatky jen za biologické rasy a jsou spojovány do kolektivního druhu \"Coleosporium tussilaginis\" (Pers.) Lév.\n\n1COLSG \n\nPodle biolib.cz je pro patogena s označením \"Coleosporium\" používáno více rozdílných názvů, například \"Erannium\" nebo \"Synomyces\".\n\nRozšíření je uváděno ze severní polokoule. V Severní Americe je známo více než 20 druhů tohoto rodu. \nRzi z rodu \"Coleosporium\" byly ještě v 50. a koncem 60. let rozšířeny v ČR jen na omezených lokalitách především ve vysokohorských polohách. Doc. Příhoda ve své učebnici Lesnická fytopatologie z r. 1959 uvádí výskyt těchto rzí na vrcholcích a hřebenech Jeseníků. Šíření rzi jehlicové bylo zaznamenáno již koncem 70. ale zejména začátkem 80. let. Na jaře roku 1998 se ale na mnoha místech v České republice vyskytla epidemie rzi jehlicové napadající borovici lesní. \n\nRez jehlicová je rozšířena po celém světě na nejrůznějších druzích borovic, infikuje většinu dvou a tříjehličných borovic. Mezihostiteli či vedlejšími hostiteli rzi jehlicové jsou četné nejrůznější byliny.\n\nNa víceletých, méně často na jednoletých jehlicích žluté skvrny a kapky pryskyřice, během léta puchýřkovitá ložiska spor s oranžovým středem a bílým okrajem. Později následuje opad jehlic. \nNelze. \n\nU mladých stromků snížení životaschopnosti. Při velmi silné epidemii na LS Šternberk je uváděna ztráta cca 30 % čtyřletých jedinců borovice lesní v daném porostu (Klíma, 2001). Vážný problém může způsobit choroba na plantážích vánočních stromků. I když zde choroba nemusí způsobit úhyn jedince, může ho natolik vzhledově ovlivnit, že výsledná ekonomická ztráta bude citelná. \n\nDélka vývojového cyklu rzi jehlicové trvá jeden rok, vývoj je však rozložen do dvou vegetačních období.\n\nPo infekci se na bylinných mezihostitelích na spodní straně listů i na stonku vytvářejí ložiska letních výtrusů, uredie,viditelné jako oranžové skvrny, někdy již po 10-14 dnech po infekci. V příznivých klimatických podmínkách jsou uredospory produkovány po celý rok a umožňují rzi přezimovat na bylinném hostiteli, resp. na jeho zbytcích z předchozího roku. Uredospory se mohou vyvíjet i v nepřítomnosti borovice nebo se na bylinném mezihostiteli objevují před vývojem aecií na borových jehlicích.\n\nVětrem.\n\nObvykle není nutná, lze aplikovat fungicidy účinné pro ti rzím. V obraně proti této rzi se ale jako nejúčinnější opatření jeví prevence, tj. vyžínání mladých kultur a mlazin – přednostně odstranění bylinných hostitelů, na kterých se ložiska letních a zimních výtrusů vyskytují.\n\n\n"}
{"id": "907303", "url": "https://cs.wikipedia.org/wiki?curid=907303", "title": "Kyle XY", "text": "Kyle XY\n\nKyle XY je americký sci-fi teenagerský televizní seriál o mladém nalezenci s amnézií, jehož se ujme rodina psycholožky Nicol Tragerové a dá mu jméno Kyle. Na první pohled vybočuje chybějícím pupkem, ale postupně odhaluje další a další mimořádné schopnosti, jimiž je obdařen. Čelí mnoha nástrahám tajemné korporace, ale i běžného života amerických středoškoláků.\n\nSeriál vysílala premiérově v letech 2006 až 2009 televizní stanice ABC Family. Po úspěchu první desetidílné řady následovaly ještě další dvě. Třetí řada seriálu byla vysílána od 12. ledna 2009, z důvodu úbytku diváků však byla po 10. dílu přerušena a zůstala nedokončená. V Česku nebyl uveden; na Slovensku jej na jaře 2009 vysílala TV Markíza.\n\nDěj seriálu se točí především kolem rodiny Tragerových, k níž kromě Kylea přibyla v dalších řadách ještě další nalezená, Jessi.\n\nPrvní řada seriálu měla jen 10 dílů. Druhá řada dosáhla počtu 23 dílů, dějově však byla po 12. dílu rozdělena do dvou relativně samostatných částí. Z třetí řady bylo natočeno jen 10 dílů.\n\nSeriál v roce 2007 vyhrál cenu Asociace televizních kritiků (TCA Award) v kategorii pořadů pro děti a mládež. V letech 2006 a 2007 byl také nominován nominován na cenu Teen Choice Award a v roce 2007 i hlavní představitel Matt Dallas. Seriál i herec byli nominováni také v letech 2007 a 2008 na cenu Saturn americké Akademie sci-fi, fantasy a hororových filmů. Sedmý díl druhé řady seriálu pak byl nominován v roce 2008 na GLAAD Media Award v kategorii jednotlivých epizod seriálů bez pravidelných LGBT postav.\n\nSlovenská televize Markíza začala seriál uvádět od 1. února 2009. Odvysílala však jen 1. řadu a první polovinu 2. řady. Dabing pro ni vytvořilo studio Enter v překladu Jany Bútorové a režii Štefana Mandžára. V slovenském znění účinkovali:\n"}
{"id": "907307", "url": "https://cs.wikipedia.org/wiki?curid=907307", "title": "Kanton Lille-Nord-Est", "text": "Kanton Lille-Nord-Est\n\nKanton Lille-Nord-Est ( ) je francouzský kanton v departementu Nord v regionu Nord-Pas-de-Calais. Tvoří ho dvě obce.\n\n"}
{"id": "907308", "url": "https://cs.wikipedia.org/wiki?curid=907308", "title": "Kanton Lille-Ouest", "text": "Kanton Lille-Ouest\n\nKanton Lille-Ouest ( ) je francouzský kanton v departementu Nord v regionu Nord-Pas-de-Calais. Tvoří ho pět obcí.\n\n"}
{"id": "907309", "url": "https://cs.wikipedia.org/wiki?curid=907309", "title": "Kanton Lille-Sud-Est", "text": "Kanton Lille-Sud-Est\n\nKanton Lille-Sud-Est ( ) je francouzský kanton v departementu Nord v regionu Nord-Pas-de-Calais. Tvoří ho čtyři obce.\n\n"}
{"id": "907310", "url": "https://cs.wikipedia.org/wiki?curid=907310", "title": "Kanton Lille-Sud-Ouest", "text": "Kanton Lille-Sud-Ouest\n\nKanton Lille-Sud-Ouest ( ) je francouzský kanton v departementu Nord v regionu Nord-Pas-de-Calais. Tvoří ho pouze jihozápadní část města Lille.\n"}
{"id": "907311", "url": "https://cs.wikipedia.org/wiki?curid=907311", "title": "Kanton Lille-Centre", "text": "Kanton Lille-Centre\n\nKanton Lille-Centre ( ) je francouzský kanton v departementu Nord v regionu Nord-Pas-de-Calais. Tvoří ho pouze centrální část města Lille.\n"}
{"id": "907312", "url": "https://cs.wikipedia.org/wiki?curid=907312", "title": "Kanton Lille-Est", "text": "Kanton Lille-Est\n\nKanton Lille-Est ( ) je francouzský kanton v departementu Nord v regionu Nord-Pas-de-Calais. Tvoří ho pouze východní část města Lille.\n"}
{"id": "907313", "url": "https://cs.wikipedia.org/wiki?curid=907313", "title": "Kanton Lille-Nord", "text": "Kanton Lille-Nord\n\nKanton Lille-Nord ( ) je francouzský kanton v departementu Nord v regionu Nord-Pas-de-Calais. Tvoří ho pouze severní část města Lille.\n"}
{"id": "907314", "url": "https://cs.wikipedia.org/wiki?curid=907314", "title": "Kanton Lille-Sud", "text": "Kanton Lille-Sud\n\nKanton Lille-Sud ( ) je francouzský kanton v departementu Nord v regionu Nord-Pas-de-Calais. Tvoří ho pouze jižní část města Lille.\n"}
{"id": "907315", "url": "https://cs.wikipedia.org/wiki?curid=907315", "title": "Kanton Avesnes-sur-Helpe-Nord", "text": "Kanton Avesnes-sur-Helpe-Nord\n\nKanton Avesnes-sur-Helpe-Nord ( ) je francouzský kanton v departementu Nord v regionu Nord-Pas-de-Calais. Tvoří ho 14 obcí.\n\n"}
{"id": "907316", "url": "https://cs.wikipedia.org/wiki?curid=907316", "title": "Kanton Avesnes-sur-Helpe-Sud", "text": "Kanton Avesnes-sur-Helpe-Sud\n\nKanton Avesnes-sur-Helpe-Sud ( ) je francouzský kanton v departementu Nord v regionu Nord-Pas-de-Calais. Tvoří ho 14 obcí.\n\n"}
{"id": "907317", "url": "https://cs.wikipedia.org/wiki?curid=907317", "title": "Kanton Bavay", "text": "Kanton Bavay\n\nKanton Bavay ( ) je francouzský kanton v departementu Nord v regionu Nord-Pas-de-Calais. Tvoří ho 16 obcí.\n\n"}
{"id": "907320", "url": "https://cs.wikipedia.org/wiki?curid=907320", "title": "Kanton Berlaimont", "text": "Kanton Berlaimont\n\nKanton Berlaimont ( ) je francouzský kanton v departementu Nord v regionu Nord-Pas-de-Calais. Tvoří ho 12 obcí.\n\n"}
{"id": "907321", "url": "https://cs.wikipedia.org/wiki?curid=907321", "title": "Kanton Hautmont", "text": "Kanton Hautmont\n\nKanton Hautmont ( ) je francouzský kanton v departementu Nord v regionu Nord-Pas-de-Calais. Tvoří ho sedm obcí.\n\n"}
{"id": "907322", "url": "https://cs.wikipedia.org/wiki?curid=907322", "title": "Kanton Landrecies", "text": "Kanton Landrecies\n\nKanton Landrecies ( ) je francouzský kanton v departementu Nord v regionu Nord-Pas-de-Calais. Tvoří ho 10 obcí.\n\n"}
{"id": "907323", "url": "https://cs.wikipedia.org/wiki?curid=907323", "title": "Kanton Solre-le-Château", "text": "Kanton Solre-le-Château\n\nKanton Solre-le-Château ( ) je francouzský kanton v departementu Nord v regionu Nord-Pas-de-Calais. Tvoří ho 16 obcí.\n\n"}
{"id": "907324", "url": "https://cs.wikipedia.org/wiki?curid=907324", "title": "Kanton Trélon", "text": "Kanton Trélon\n\nKanton Trélon ( ) je francouzský kanton v departementu Nord v regionu Nord-Pas-de-Calais. Tvoří ho 12 obcí.\n\n"}
{"id": "907325", "url": "https://cs.wikipedia.org/wiki?curid=907325", "title": "Kanton Maubeuge-Nord", "text": "Kanton Maubeuge-Nord\n\nKanton Maubeuge-Nord ( ) je francouzský kanton v departementu Nord v regionu Nord-Pas-de-Calais. Tvoří ho 11 obcí.\n\n"}
{"id": "907326", "url": "https://cs.wikipedia.org/wiki?curid=907326", "title": "Kanton Maubeuge-Sud", "text": "Kanton Maubeuge-Sud\n\nKanton Maubeuge-Sud ( ) je francouzský kanton v departementu Nord v regionu Nord-Pas-de-Calais. Tvoří ho 13 obcí.\n\n"}
{"id": "907327", "url": "https://cs.wikipedia.org/wiki?curid=907327", "title": "Kanton Le Quesnoy-Est", "text": "Kanton Le Quesnoy-Est\n\nKanton Le Quesnoy-Est ( ) je francouzský kanton v departementu Nord v regionu Nord-Pas-de-Calais. Tvoří ho 15 obcí.\n\n"}
{"id": "907328", "url": "https://cs.wikipedia.org/wiki?curid=907328", "title": "Kanton Le Quesnoy-Ouest", "text": "Kanton Le Quesnoy-Ouest\n\nKanton Le Quesnoy-Ouest ( ) je francouzský kanton v departementu Nord v regionu Nord-Pas-de-Calais. Tvoří ho 14 obcí.\n\n"}
{"id": "907330", "url": "https://cs.wikipedia.org/wiki?curid=907330", "title": "Mariusz Lewandowski", "text": "Mariusz Lewandowski\n\nMariusz Lewandowski (* 18. května 1979, Lehnice, Polsko) je bývalý polský fotbalový záložník a reprezentant, později fotbalový trenér. Hrál na postu defenzivního záložníka, disponoval velkou odolností, byl silný v soubojích a ve vzduchu. V  roce 2009 získal s ukrajinským klubem Šachtar Doněck titul v Poháru UEFA, což mu pomohlo v témže roce k ocenění „Fotbalista roku“ v Polsku. Je členem Klubu Wybitnego Reprezentanta, který sdružuje polské fotbalisty s 60 a více starty za národní tým.\n\nV Polsku hrál za kluby Zagłębie Lubin a KS Dyskobolia Grodzisk Wielkopolski, poté odešel na Ukrajinu do Šachtaru Doněck, kde nasbíral řadu trofejí včetně vítězství v Poháru UEFA 2008/09. Celkem odehrál za Šachtar v ukrajinské lize 173 zápasů, v nichž vstřelil 20 gólů.\n\n27. července 2010 podepsal tříletý kontrakt s jiným ukrajinským klubem PFK Sevastopol. Zde hrál nakonec až do listopadu 2013, kdy s ním klub ukončil spolupráci.\n\nV letech 2000–2001 byl členem polské reprezentace do 21 let, kde odehrál celkem 18 zápasů a vstřelil 2 góly.\n\n10. února 2002 debutoval v A-mužstvu Polska pod trenérem Jerzy Engelem v přátelském zápase s reprezentací Faerských ostrovů, Poláci vyhráli 2:1 (hrálo se v Limassolu na Kypru). Mariusz odehrál první poločas.\n\nZúčastnil se Mistrovství světa 2006 v Německu (kde Polsko vypadlo v základní skupině) a Eura 2008 ve Švýcarsku a Rakousku (rovněž vyřazení v základní skupině). Za polský národní tým odehrál v letech 2002–2013 celkem 66 utkání, v nichž vstřelil 5 branek.\n\nNa Mistrovství Evropy 2008 konaném ve Švýcarsku a Rakousku nastoupil ve všech třech zápasech polského týmu (vedeného nizozemským trenérem Leo Beenhakkerem) na šampionátu, postupně 8. června proti Německu (porážka 0:2), 12. června proti Rakousku (remíza 1:1) a 16. června proti Chorvatsku (porážka 0:1). Polsko se do čtvrtfinále neprobojovalo, obsadilo se ziskem 1 bodu poslední čtvrté místo základní skupiny B.\n\nV listopadu 2017 se stal trenérem A-týmu polského klubu Zagłębie Lubin.\n\n"}
{"id": "907332", "url": "https://cs.wikipedia.org/wiki?curid=907332", "title": "Kanton Cambrai-Est", "text": "Kanton Cambrai-Est\n\nKanton Cambrai-Est ( ) je francouzský kanton v departementu Nord v regionu Nord-Pas-de-Calais. Tvoří ho 14 obcí.\n\n"}
{"id": "907333", "url": "https://cs.wikipedia.org/wiki?curid=907333", "title": "Kanton Cambrai-Ouest", "text": "Kanton Cambrai-Ouest\n\nKanton Cambrai-Ouest ( ) je francouzský kanton v departementu Nord v regionu Nord-Pas-de-Calais. Tvoří ho 17 obcí.\n\n"}
{"id": "907336", "url": "https://cs.wikipedia.org/wiki?curid=907336", "title": "Kanton Carnières", "text": "Kanton Carnières\n\nKanton Carnières ( ) je francouzský kanton v departementu Nord v regionu Nord-Pas-de-Calais. Tvoří ho 98 obcí.\n\n"}
{"id": "907337", "url": "https://cs.wikipedia.org/wiki?curid=907337", "title": "Kanton Le Cateau-Cambrésis", "text": "Kanton Le Cateau-Cambrésis\n\nKanton Le Cateau-Cambrésis ( ) je francouzský kanton v departementu Nord v regionu Nord-Pas-de-Calais. Tvoří ho 18 obcí.\n\n"}
{"id": "907338", "url": "https://cs.wikipedia.org/wiki?curid=907338", "title": "Seznam osobností Čáslavi", "text": "Seznam osobností Čáslavi\n\nToto je seznam osobností spjatých s městem Čáslav. Jsou zde uvedeni jednak rodáci, a jednak osobnosti, které ve městě studovaly, žily či pracovaly.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n"}
{"id": "907339", "url": "https://cs.wikipedia.org/wiki?curid=907339", "title": "Kanton Clary", "text": "Kanton Clary\n\nKanton Clary ( ) je francouzský kanton v departementu Nord v regionu Nord-Pas-de-Calais. Tvoří ho 15 obcí.\n\n"}
{"id": "907340", "url": "https://cs.wikipedia.org/wiki?curid=907340", "title": "Kanton Marcoing", "text": "Kanton Marcoing\n\nKanton Marcoing ( ) je francouzský kanton v departementu Nord v regionu Nord-Pas-de-Calais. Tvoří ho 21 obcí.\n\n"}
{"id": "907341", "url": "https://cs.wikipedia.org/wiki?curid=907341", "title": "Kanton Solesmes", "text": "Kanton Solesmes\n\nKanton Solesmes ( ) je francouzský kanton v departementu Nord v regionu Nord-Pas-de-Calais. Tvoří ho 17 obcí.\n\n"}
{"id": "907342", "url": "https://cs.wikipedia.org/wiki?curid=907342", "title": "Kanton Anzin", "text": "Kanton Anzin\n\nKanton Anzin ( ) je francouzský kanton v departementu Nord v regionu Nord-Pas-de-Calais. Tvoří ho čtyři obce.\n\n"}
{"id": "907343", "url": "https://cs.wikipedia.org/wiki?curid=907343", "title": "Kanton Bouchain", "text": "Kanton Bouchain\n\nKanton Bouchain ( ) je francouzský kanton v departementu Nord v regionu Nord-Pas-de-Calais. Tvoří ho 14 obcí.\n\n"}
{"id": "907344", "url": "https://cs.wikipedia.org/wiki?curid=907344", "title": "Kanton Condé-sur-l'Escaut", "text": "Kanton Condé-sur-l'Escaut\n\nKanton Condé-sur-l'Escaut ( ) je francouzský kanton v departementu Nord v regionu Nord-Pas-de-Calais. Tvoří ho 10 obcí.\n\n"}
{"id": "907346", "url": "https://cs.wikipedia.org/wiki?curid=907346", "title": "Bureau County", "text": "Bureau County\n\nBureau County je okres na severu státu Illinois ve Spojených státech amerických. K roku 2010 zde žilo 34 978 obyvatel, což znamenalo pokles o 1,5 % od předchozího sčítání obyvatel v roce 2000, kdy jich zde žilo 35 503. Správním městem okresu je Princeton, které je rovněž se svými 7 660 obyvateli jeho nejlidnatějším městem. Celková rozloha okresu činí 2 262 km², z toho 0,51 % zabírají vodní plochy.\n\nOkres vznikl odtržením od okresu Putnam County v roce 1937 a pojmenován byl podle Michela nebo Pierre Bureau.\n\n"}
{"id": "907347", "url": "https://cs.wikipedia.org/wiki?curid=907347", "title": "Kanton Denain", "text": "Kanton Denain\n\nKanton Denain ( ) je francouzský kanton v departementu Nord v regionu Nord-Pas-de-Calais. Tvoří ho sedm obcí.\n\n"}
{"id": "907348", "url": "https://cs.wikipedia.org/wiki?curid=907348", "title": "Kanton Valenciennes-Est", "text": "Kanton Valenciennes-Est\n\nKanton Valenciennes-Est ( ) je francouzský kanton v departementu Nord v regionu Nord-Pas-de-Calais. Tvoří ho 11 obcí.\n\n"}
{"id": "907349", "url": "https://cs.wikipedia.org/wiki?curid=907349", "title": "Kanton Valenciennes-Nord", "text": "Kanton Valenciennes-Nord\n\nKanton Valenciennes-Nord ( ) je francouzský kanton v departementu Nord v regionu Nord-Pas-de-Calais. Tvoří ho pět obcí.\n\n"}
{"id": "907350", "url": "https://cs.wikipedia.org/wiki?curid=907350", "title": "Josef Kovář", "text": "Josef Kovář\n\nJosef Kovář (15. října 1901, Skalice u Soběslavi – 29. ledna 1966, Praha) byl český spisovatel, autor próz pro mládež především z přírodního prostředí.\n\nKovář pocházel z rolnické rodiny. V letech 1916-1920 vystudoval učitelský ústav v Soběslavi a poté v letech 1920-1924 učil na různých místech v Čechách (Ratiboř, Písnice, Frýdlant), v letech 1925-1936 v Dolní Poustevně, 1936-1938 ve Cvikově a od roku 1938 až do důchodu v roce 1961 v Českém Brodě. Zde byl také v letech 1945-1949 předsedou ONV) a věnoval se zde osvětové práci. V letech 1953-1955 vystudoval dálkově Vysokou školu pedagogickou v Praze.\n\nV Kovářových knihách pro mládež (s výjimkou několika historických povídek) se propojuje život zvířat v přírodě s napínavým dějem. Příběhy se odehrávají jednak v jeho rodném rybníkářském kraji, jednak i v oblastech poněkud exotičtějších (Podkarpatská Rus, Finsko, Tádžikistán). Hrdiny jsou buď zvířata nebo děti. Oblíbeným Kovářovým tématem jsou také skautské tábory.\n\n\n"}
{"id": "907351", "url": "https://cs.wikipedia.org/wiki?curid=907351", "title": "Kanton Valenciennes-Sud", "text": "Kanton Valenciennes-Sud\n\nKanton Valenciennes-Sud ( ) je francouzský kanton v departementu Nord v regionu Nord-Pas-de-Calais. Tvoří ho 16 obcí.\n\n"}
{"id": "907353", "url": "https://cs.wikipedia.org/wiki?curid=907353", "title": "Kanton Saint-Amand-les-Eaux-Rive droite", "text": "Kanton Saint-Amand-les-Eaux-Rive droite\n\nKanton Saint-Amand-les-Eaux-Rive droite ( ) je francouzský kanton v departementu Nord v regionu Nord-Pas-de-Calais. Tvoří ho sedm obcí.\n\n"}
{"id": "907354", "url": "https://cs.wikipedia.org/wiki?curid=907354", "title": "Kanton Saint-Amand-les-Eaux-Rive gauche", "text": "Kanton Saint-Amand-les-Eaux-Rive gauche\n\nKanton Saint-Amand-les-Eaux-Rive gauche ( ) je francouzský kanton v departementu Nord v regionu Nord-Pas-de-Calais. Tvoří ho 11 obcí.\n\n"}
{"id": "907357", "url": "https://cs.wikipedia.org/wiki?curid=907357", "title": "Kanton Orchies", "text": "Kanton Orchies\n\nKanton Orchies ( ) je francouzský kanton v departementu Nord v regionu Nord-Pas-de-Calais. Tvoří ho devět obcí.\n\n"}
{"id": "907358", "url": "https://cs.wikipedia.org/wiki?curid=907358", "title": "Kanton Arleux", "text": "Kanton Arleux\n\nKanton Arleux ( ) je francouzský kanton v departementu Nord v regionu Nord-Pas-de-Calais. Tvoří ho 15 obcí.\n\n"}
{"id": "907360", "url": "https://cs.wikipedia.org/wiki?curid=907360", "title": "Kanton Marchiennes", "text": "Kanton Marchiennes\n\nKanton Marchiennes ( ) je francouzský kanton v departementu Nord v regionu Nord-Pas-de-Calais. Tvoří ho 13 obcí.\n\n"}
{"id": "907361", "url": "https://cs.wikipedia.org/wiki?curid=907361", "title": "Kanton Douai-Nord", "text": "Kanton Douai-Nord\n\nKanton Douai-Nord ( ) je francouzský kanton v departementu Nord v regionu Nord-Pas-de-Calais. Tvoří ho šest obcí.\n\n"}
{"id": "907362", "url": "https://cs.wikipedia.org/wiki?curid=907362", "title": "Kanton Douai-Sud", "text": "Kanton Douai-Sud\n\nKanton Douai-Sud ( ) je francouzský kanton v departementu Nord v regionu Nord-Pas-de-Calais. Tvoří ho 12 obcí.\n\n"}
{"id": "907363", "url": "https://cs.wikipedia.org/wiki?curid=907363", "title": "Kanton Douai-Nord-Est", "text": "Kanton Douai-Nord-Est\n\nKanton Douai-Nord-Est ( ) je francouzský kanton v departementu Nord v regionu Nord-Pas-de-Calais. Tvoří ho šest obcí.\n\n"}
{"id": "907364", "url": "https://cs.wikipedia.org/wiki?curid=907364", "title": "Zemězmijovití", "text": "Zemězmijovití\n\nZemězmijovití (\"Atractaspidiae\") je čeleď hadů patřící do nadčeledi užovkovci. Příslušnící zemězmijovitých žijí v Africe a jihozápadní Asii a její zástupci se řadí mezi velmi jedovaté druhy. Navzdory názvu čeledě nejsou blízce příbuzní zmijovitým (\"Viperidae\") a liší se od nich i postavením jedových zubů.\n\nZemězmijovití loví malé savce (např. tarbíka evropského) a plazy v podzemních chodbách. Jsou poměrně malí, mají válcovité tělo a hladké šupiny, což jsou adaptace na hrabavý způsob života. Většina druhů klade vejce.\n\n"}
{"id": "907365", "url": "https://cs.wikipedia.org/wiki?curid=907365", "title": "Kanton Douai-Sud-Ouest", "text": "Kanton Douai-Sud-Ouest\n\nKanton Douai-Sud-Ouest ( ) je francouzský kanton v departementu Nord v regionu Nord-Pas-de-Calais. Tvoří ho šest obcí.\n\n"}
{"id": "907366", "url": "https://cs.wikipedia.org/wiki?curid=907366", "title": "Policajti z centra", "text": "Policajti z centra\n\nPolicajti z centra je česko-slovenský televizní kriminální seriál, který byl poprvé odvysílán v roce 2013.\n\nVýroba seriálu pod původním názvem \"První oddělení\" začala již v roce 2007 pro Primu, od jara 2008 však probíhaly soudní spory mezi televizí a producentem seriálu o výši nákladů. Dokončen byl roku 2012 a premiérového uvedení se pod názvem \"Policajti z centra\" dočkal v první polovině roku 2013 na stanici ČT1.\n"}
{"id": "907367", "url": "https://cs.wikipedia.org/wiki?curid=907367", "title": "Kanton Aire-sur-la-Lys", "text": "Kanton Aire-sur-la-Lys\n\nKanton Aire-sur-la-Lys ( ) je francouzský kanton v departementu Pas-de-Calais v regionu Hauts-de-France. Tvoří ho 17 obcí. Před reformou kantonů 2014 ho tvořilo 15 obcí.\n\nod roku 2015:\n\npřed rokem 2015:\n"}
{"id": "907368", "url": "https://cs.wikipedia.org/wiki?curid=907368", "title": "Kanton Ardres", "text": "Kanton Ardres\n\nKanton Ardres ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 22 obcí.\n\n"}
{"id": "907371", "url": "https://cs.wikipedia.org/wiki?curid=907371", "title": "Gus Hall", "text": "Gus Hall\n\nGus Hall (8. října 1910 – 13. října 2000) byl americký politik, předseda Komunistické strany USA v letech 1959 až 2000.\n\nNarodil se v Minnesotě v rodině finských přistěhovalců jako Arvo Kustaa Hallberg. Protože se jako organizátor stávek dostal na černou listinu zaměstnavatelů, nechal si v roce 1935 úředně změnit jméno na Gus Hall.\n\nPocházel z deseti dětí, jeho rodiče byli aktivními členy Industrial Workers of the World. V roce 1929 vstoupil do komunistické strany, v letech 1931 až 1933 studoval v Moskvě. Pracoval jako dřevorubec a dělník v ocelárnách, za války sloužil u námořnictva na Guamu. V letech 1951 — 1957 byl vězněn na základě Smithova zákona za podvratnou činnost. V roce 1959 byl zvolen do čela strany, na funkci rezignoval až těsně před smrtí. \n\nČtyřikrát kandidoval na úřad prezidenta: v letech 1972, 1976, 1980 a 1984. Nejvíc hlasů získal v roce 1976, kdy byla důvěra v politický systém nahlodána po aféře Watergate: přes padesát osm tisíc, což představovalo 0,07 %.\n\nByl známý jako tvrdý stalinista, odmítající veškeré pokusy o reformy socialismu. \n\nV roce 1977 obdržel Leninův řád.\n\n"}
{"id": "907380", "url": "https://cs.wikipedia.org/wiki?curid=907380", "title": "Bat for Lashes", "text": "Bat for Lashes\n\nBat for Lashes vlastním jménem Natasha Khan (* 25. října 1979 Londýn) je britská zpěvačka, multiinstrumentalistka, hudební skladatelka a producentka. Její matka byla Angličanka, zatímco otec pocházel z Pákistánu. Jejím bratrancem je Jahangir Khan, mistr světa ve squashi. Své první album \"Fur and Gold\" vydala v září 2006 a byla za něj nominována na cenu Mercury Prize. Druhé album \"Two Suns\" následovalo v dubnu 2009 a opět bylo nominováno na Mercury Prize, opět neúspěšně. Následovala alba \"The Haunted Man\" (2012) a \"The Bride\" (2016). V roce 2015 natočila album \"Sexwitch\" se členy kapely Toy.\n\n"}
{"id": "907384", "url": "https://cs.wikipedia.org/wiki?curid=907384", "title": "Knihy Google", "text": "Knihy Google\n\nKnihy Google (, starší označení Google Book Search, ještě starší Google Print) je vyhledávací služba, kterou poskytuje Google. Cílem je zpřístupnit naskenované (digitalizované) knihy knihoven. V počátcích tohoto projektu (2004) bylo naskenováno přibližně 15 milionů knih z největších amerických knihoven - knihovna Michiganské university, Harvardská univerzitní knihovna, Standfordská Green library, Oxfordská Bodleian Library, Newyorská veřejná knihovna.\n\nKnihy mají různé způsoby zobrazení podle toho, jak to umožňuje autorský zákon:\n\nProjekt Knihy Google se vytvářel několik let. Již dříve utvořený pracovní tým se v roce 2004 spojil s pěti univerzitními knihovnami, a sice s Harvardem, Michiganem, Stanfordem, Oxfordem a New York Public Library. Knihovny poskytovaly knihy, které Google začal skenovat. Ve smlouvě oxfordské knihovny se společností Google  bylo naplánováno během následujících tří let zdigitalizovat více než milion tištěných knih, které poté mají být přístupné na internetu skrze službu Google a internetové stránky univerzity. Prozatím byly plánovány pro digitalizaci pouze ty knihy, kterým už vypršela ochrana autorským zákonem (tzn. vydané před rokem 1920). Pro každou knihu se měly vytvořit dvě digitální kopie, jedna z nich je pro Google a jedna pro Oxford. Kopie pro Google má být indexovaná a dohledatelná v jeho vyhledávací službě a kopie pro univerzitu bude spojena s odpovídajícím záznamem v knihovním katalogu.\n\nProjekt Knihy Google čerpal inspiraci z předchozích projektů, jako je například Gutenberg, Universal Library a další. Digitalizační projekt Gutenberg byl založen v roce 1971 a je nejstarší digitální knihovnou. Dobrovolnická skupina skenuje díla, na která už vypršel autorský zákon.\n\nDigitalizační projekt společnosti Google se skládá z více částí. Služba Knihy Google Search umožňuje vyhledávat knihy na základě fulltextového prohledávání jejich obsahu, ne jen prohledáváním bibliografických údajů jako knihovní katalogy. Spolupracuje s Projektem knihovna (Library Project) a Partnerským programem (Partner Program). Projekt knihovna spolupracuje od roku 2004 s knihovnami, které poskytují knihy ke skenování. Automatizovaně se indexuje text, doplňují základní bibliografická metadata, vazby na jiné informační zdroje a další údaje. Pro rozpoznání textu se používá technologie OCR. Naproti tomu Partnerský program je zaměřen na autory a vydavatele. Ti mohou dodávat společnosti Google své knihy přímo v elektronické podobě nebo je dát ke skenování. Jako protislužbu Google nabízí zvýšení jejich prodeje umístěním odkazů na knihkupectví, nezobrazení celých textů knih a finanční podíl na kontextové reklamě.\n\nGoogle knihy rozdělil do tří skupin podle míry zpřístupnění. První skupinu tvoří knihy, jimž už vypršela doba ochrany autorským zákonem. U nich je umožněno volné vyhledávání a zpřístupnění plných textů. Do druhé skupiny patří knihy, které jsou chráněné autorským zákonem, a majitel autorských práv nevyjádřil souhlas s jejich zveřejňováním. U těchto knih Google umožňuje pouze vyhledávat, ale nezobrazuje plný text, pouze několik úryvků, které souvisí s hledaným výrazem. Vlastník však může vyjádřit nesouhlas a kniha bude z databáze odstraněna nebo ani nebude skenována. U poslední skupiny vlastník souhlasil se zařazením svého díla do projektu Google Book Search a sám určí, které části knihy budou zobrazovány.\n\nPočet knihoven, které se zapojují do digitalizačního projektu, stále narůstá. Nabídka společnosti Google je pro ně výhodná, protože Google velkou část prací financuje. Knihovna se sama musí postarat pouze o přípravu knih na digitalizaci. Od Google dostanou detailně rozpracovanou metodiku přípravných prací. Nejdříve se musí provést katalogizace knih. Knihovna musí vytvořit elektronický katalog podle požadavků Google. Pak přichází na řadu konzervování a restaurování knih. To je důležité proto, aby knihy nemohly být skenováním poškozeny. Google vydal podrobný manuál, ve kterém popisuje, jaké parametry musí připravované knihy splňovat. Restaurátoři knihy mechanicky čistí, přichycují odpadávající části knižní vazby a fixují místa, která se při skenování mohou nejvíce poškodit. Také se pomocí speciálních testů musí provést kontrola mikrobiologické aktivity knih, aby nebylo mikroby zaneseno skenovací zařízení a ostatní skenované knihy. Výběr knih spočívá ve zhodnocení jejich fyzického stavu, velikosti, ceny a obsahu. Je třeba zjistit, které knihy již Google zdigitalizoval, je zbytečné jeden titul skenovat dvakrát. Také je potřeba ocenit knihy pro pojištění a zajistit složitou administrativu spojenou s vývozem knih. Každá kniha musí mít osvědčení o vývozu do zahraničí ve čtyřech stejnopisech, v České republice se však dá uplatnit výjimka a použít hromadné seznamy knih. Poté následuje samotná expedice knih do zahraničí spolu s předáním elektronických katalogových záznamů. Po naskenování se knihy vrací zpět do původní knihovny. Následně knihovna přebírá od Google digitální dokumenty a zařazuje je mezi své elektronické zdroje.\n\nProjekt Knihy Google však má i své odpůrce, mezi něž patří především spisovatelé, kteří se bojí ohrožení svých autorských práv a dalším společnostem se nelíbí, že by měl mít Google v této sféře monopol. Už v roce 2005 byla proti Google podána žaloba dvěma americkými sdruženími, Authors Guild a Sdružením amerických nakladatelů. V roce 2008 došlo mezi oběma stranami k uzavření dohody. Google poskytne držitelům práv finanční kompenzace za předchozí zpřístupnění děl bez jejich souhlasu. Nově se bude při vyhledávání knihy pod autorským právem zobrazovat pouze náhled nebo několik úryvků z textu. Tato dohoda však podléhala schválení soudem USA. Následujícího roku byl však newyorský soud požádán ministerstvem spravedlnosti, aby dohodu neuznal. Ministerstvo mělo podezření na sporné autorskoprávní aspekty a na hrozbu zneužití dominantní pozice Google na trhu. Dohoda vyvolala negativní reakce dalších internetových vyhledávačů (Amazon, Microsoft, Yahoo), které se bály o převahu Google. Soudce dohodu zpochybnil jako nerovnou. Namítal, že Google má výhody, které mohou ohrožovat jeho konkurenci. Dále se mu nelíbil princip, kterým by autoři měli dávat nesouhlas se zveřejněním svého díla. Podle dohody by mohl Google digitalizovat veškerá díla a pouze pokud držitelé práv vznesou námitky, bude jejich dílo následně staženo.\n\nZe soudních materiálů se ukazuje, že hlavní motivací Google k digitalizaci byl konkurenční boj.\n\nTato dohoda vyvolala negativní reakce i mimo USA, nejsilněji v Kanadě, Austrálii a Evropě. V Evropě s dohodou nesouhlasila především Francie, Itálie a Německo. Francie i Německo proti ní podaly stížnost, obávaly se rizika vytvoření monopolu. Velmi ostře se vyjádřil francouzský Národní syndikát nakladatelů, který reprezentuje více než 500 nakladatelů a 80% francouzského knižního trhu. Postupně se přidávali další držitelé práv již zdigitalizovaných děl se svými protesty. Nakladatelská skupina La Martiniére podala na společnost Google žalobu u pařížského soudu. Požadovala stažení všech sporných digitálních děl a náhradu ve výši patnácti milionů euro. Do konfrontace se však dostalo francouzské a americké právo, přičemž obě strany mají na autorská práva jiný názor. Nakonec francouzský soud rozhodl ve prospěch skupiny La Martiniére. Nicméně ta v červenci roku 2011 sama podepsala s Google dohodu, podle které Google bude digitalizovat díla chráněná autorským zákonem, která už jsou na trhu rozebraná. Další dohodu s Google uzavřela druhá francouzská nakladatelská skupina Hachette Livre. K této dohodě došlo také v červenci 2011 a Hachette podle ní dostalo právo kontroly knih, které budou digitalizované, a tyto knihy může dále komerčně využít.\n\nSe společností Google uzavírali postupně smlouvy další evropští nakladatelé i knihovny. Do projektu se zapojily obě italské národní knihovny, Římská i Florentská, Národní knihovna Rakouska, Nizozemská královská knihovna, kantonální a univerzitní knihovna ve Švýcarském Lausanne a také Národní knihovna České republiky a Moravská zemská knihovna. O zapojení uvažovala i Národní knihovna Francie, která však zpočátku byla proti a chtěla si svá díla digitalizovat sama, ale kvůli nedostatku finančních prostředků přistoupila také k dohodě s Google.\n\nNárodní knihovna České republiky v roce 2011 zahájila spolupráci se společností Google na digitalizaci historických a vzácných fondů svých sbírek. Digitalizace je prozatím naplánována do roku 2016 a je možnost prodloužení smlouvy vždy o jeden rok. Cílem má být zpřístupnění historických knižních fondů do roku 1800 a některých mladších vzácných fondů. Celkem je naplánováno zdigitalizovat asi 200 tisíc svazků a zpřístupnit je prostřednictvím Google Books a také v rámci Manuscriptoria a Krameria . Podle dohody zdigitalizované knihy Google zpřístupní v rámci svého zdroje Google Books a také služby Google Book Search a spolupracující knihovna může digitální dokumenty archivovat a také zpřístupnit podle vlastního uvážení a začlenit je do svých služeb. Z toho vyplývá, že spolupráce s Google knihovny nijak nesvazuje a může vést k vytvoření otevřeného virtuálního prostředí pro jejich uživatele.\n\nPro národní knihovnu kvůli spolupráci s Google vyvstává i otázka autorského práva. Na staré tisky se již nevztahuje, ty jsou však úzce spojeny se sekundárními prameny, které se k nim vztahují, což jsou například komentáře, anotace, ale také edice pramenů. Je záhodno digitálně zpřístupnit i tyto dokumenty společně se starými tisky a to může být právě kvůli autorským právům problémem. Pracovníci Národní knihovny Hejnová a Uhlíř ve svém příspěvku  k této problematice navrhují adaptaci autorského práva na nové digitální prostředí a odmítají trvání na starých principech, které fungovaly v tištěném prostředí.\n\nSamotné digitalizaci musí předcházet přípravné práce. Ty Národní knihovna České republiky začala provádět už v průběhu roku 2011. V květnu následujícího roku se uskutečnilo setkání čtyř zástupců Google s pracovníky Národní knihovny, které mělo za cíl předat informace nutné k digitalizačnímu procesu a jeho přípravám. Důraz byl kladen na problematiku transportu historických a vzácných dokumentů na digitalizační pracoviště Google. Následně Google poslal Národní knihovně vzorový vozík, na který měly být nakládány knihy určené k převozu na digitalizaci. Problém způsobila jeho velikost, protože se vejde pouze do jediného výtahu v Klementinu, který navíc není určen pro transport nákladu. Těchto vozíků Klementinum dostalo 20 a muselo vyřešit, kam je uloží.\n\nDalší informace Národní knihovna získává od zahraničních partnerů, kteří své fondy také digitalizují v rámci spolupráce se společností Google. V říjnu 2012 se konal každoroční mezinárodní summit knihoven digitalizujících s Google, který pro ně společnost Google připravila tentokrát v Haagu v Národní knihovně. Summitu se zúčastnil jeden zástupce Národní knihovny České republiky a přivezl informace o nových technologiích Google v oblasti zpřístupňování dat, jejich agregace a deduplikace. Ve své zprávě  píše, že v té době bylo v Google Books přes 23 milionů knih, při jejich zpřístupňování jsou respektovány rozdíly v autorských právech jednotlivých zemí a zdigitalizované dokumenty v angličtině již tvoří méně než 50% všech dokumentů.\n\nPro digitalizaci knihovna musí mít elektronický katalog podle zásad Google. Národní knihovna elektronický katalog starých tisků neměla, musí ho tedy vytvořit. Oddělení rukopisů a starých tisků připravuje k digitalizaci dokumenty z historického fondu z let 1501-1800. Během dvou let 2011-12 bylo externími pracovníky zkatalogizováno přes 40 tisíc záznamů. Slovanská knihovna připravuje na digitalizaci dokumenty vydané v 19. století.  Během sledovaných dvou let bylo zkatalogizováno přes 8 tisíc záznamů.\n\nKatalogizace však postupuje mnohem rychleji než opravy a restaurování fyzických dokumentů. Historický fond Národní knihovny není totiž v nejlepším stavu, protože v minulosti se s ním nezacházelo moc dobře. Staré tisky byly uloženy v nevhodných klimatických podmínkách. Průzkum fyzického stavu fondu tedy zjistil velmi vážná poškození dokumentů a jejich řešení je mnohem náročnější na čas než katalogizace. Z tohoto důvodu dochází ke skluzu restaurování za katalogizací. Z toho vyplývá, že Národní knihovna potřebuje mnohem více restaurátorů a pracovišť vybavených speciálními přístroji.\n\nOšetřené knihy se evidují v nově vytvořené databázi, kde jsou rozdělené do čtyř kategorií podle typu poškození. Restaurování knih spočívá zejména ve fixaci uvolněných listů, opravě potrhaného šití, trhlin papíru, opravy knižních hřbetů a výrobě ochranných obálek. Náročnější zásahy zahrnují rozešití knižního bloku, čištění papíru pomocí vodních systémů nebo dolévání papírových listů, opravu knižní vazby a doplnění chybějících knižních desek. Z digitalizace bylo za sledované období vyřazeno asi 540 knih, které nesplňovaly požadavky na fyzický stav určené společností Google. Tyto knihy byly nekompletní nebo zčásti nečitelné, vazba neumožňovala dostatečné otevření, listování knihou by ji poškozovalo apod.\n\nDalší činností, kterou musí Národní knihovna vykonat, je předávání samotných knih a metadat společnosti Google. Jednotlivé dávky knih musí být stejně velké, aby byla digitalizace plynulá a pravidelná. Společně s knihami se předávají i seznamy, ve kterých musí být knihy seřazeny stejně jako v jednotlivé dávce, kvůli usnadnění kontroly. Metadata musí knihovna předávat ve formátu MARC XML.\n\nOd r. 2014 běží spolupráce obou partnerů rutinním způsobem a do podzimu 2016 bylo již digitalizováno na 105 000 knih, z toho asi 20 tisíc ze Slovanské knihovny (i z těch bylo cca 2 tisíce starých tisků). Knihy jsou ihned po digitalizaci zpřístupněny v Google Books a tam nacházející se digitální kopie také odkázány z online katalogu starých tisků Národní knihovny ČR a katalogu Slovanské knihovny. Knihy jsou také postupně zpřístupňovány v Manuscriptoriu.\n\nPřebírání dat od společnosti Google probíhá v návaznosti na digitalizaci. Datové balíčky obsahují popisná metadata (původně dodávaná Národní knihovnou), strukturální metadata, obrazová data, textová data a pozice slov v obrazech. Obrazová data Google poskytuje ve formátu JPEG. U starých tisků je datový balíček Google transformován do datového balíčku dle specifikace VISK 6, což je základní předpoklad pro zpřístupnění v Manuscriptoriu a předpoklad pro archivaci. Národní knihovna plánuje takto transformovaná data uložit do systému LTP, který je součástí Národní digitální knihovny.\n\nSpolu s tímto projektem má Národní knihovna i vlastní digitalizační programy, z nichž starší je zaměřen na rukopisy a staré staré tisky a novější na periodika a na mladší knihy vydané po r. 1800.\n\nMasová digitalizace prováděná společností Google je přijímána dvojznačně. Akademické prostředí ji hodnotí spíše negativně, zejména proto, že je prováděna za účelem zisku. Naproti tomu knihovny ji vítají. Uvědomují si, že samy by digitalizace v takové míře nikdy schopny nebyly, jak z organizačního, tak převážně z finančního důvodu. Zejména u starých dokumentů, u kterých je nutné klást velký důraz na vyšší kvalitu, by knihovny se svými technickými možnostmi silně zaostávaly. Bez spolupráce knihoven se společností Google by byl přechod do digitálního prostředí mnohem pomalejší.\n\nDigitalizace knih je pro knihovny výhodná i z důvodu ochrany historických fondů a starých tisků. Když budou dokumenty přístupny v digitální podobě, nebudou muset být čtenářům a badatelům půjčovány originály a tím se uchrání před dalším poškozením. Nevýhodou pro knihovny však je fakt, že po zdigitalizování většiny knih lidé přestanou mít zájem chodit do knihovny. Ta je však postavena před nový úkol, a sice uživatelům co nejvíce usnadnit vyhledávání knih v digitální podobě, rozšiřovat jednoduchá metadata, psát obsáhlé obsahy děl apod.\n\nNevyřešena však stále zůstává otázka autorského práva. Navíc doba autorskoprávní ochrany díla může být v každé zemi různě dlouhá. V zemích Evropské unie a Spojených států amerických trvá ochrana od vytvoření díla až do 70 let po smrti jeho autora. U děl ve vlastnictví korporací je ve Spojených státech ochrana 95 let od vydání díla. Google bere v potaz autorskoprávní ochranu země, ve které bylo dílo vydané. Přesto se vede kolem autorského práva stále mnoho diskuzí.\n\n\n\n\n"}
{"id": "907386", "url": "https://cs.wikipedia.org/wiki?curid=907386", "title": "All or Nothing (Glee)", "text": "All or Nothing (Glee)\n\nAll or Nothing je dvacátá druhá epizoda a závěrečná epizoda čtvrté seriále amerického hudebního televizního seriálu \"Glee\". V celkovém pořadí se jedná o osmdesátou osmou epizodu tohoto seriálu. Napsal ji Ian Brennan, režíroval Bradley Buecker a poprvé se vysílala ve Spojených státech dne 9. května 2013 na televizním kanálu Fox.\n\nPatty Duke a Meredith Baxter se v epizodě objevily jako lesbický pár Jan a Liz. Jessica Sanchez se vrací v roli Fridy Romero, zpěvačky konkurenčního sboru, když sbory navzájem soutěží na regionálním kole.\n\nVedoucí sboru Will Schuester (Matthew Morrison) oznámí, že se regionální kolo soutěže sborů bude letos konat na McKinleyově střední škole kvůli tomu, že v původním místě konání je nepříznivé počasí. Také povzbudí celý sbor, aby drželi palce Rachel Berry (Lea Michele), která nyní zpívá na posledním kole konkurzu na broadwayský revival muzikálu \"Funny Girl\".\n\nBrittany Pierce (Heather Morris) navštěvuje Massachusettský technický institut (MIT), kde jí je oznámeno, že je matematický génius. Brittany se vrátí do Limy a začne být arogantní, odmítá vystoupit na regionálním kole, odchází od roztleskávaček a rozchází se se Samem Evansem (Chord Overstreet). Poté, co se Willovi a bývalé trenérce roztleskávaček Sue Sylvester (Jane Lynch) nepodaří přimět Brittany, aby změnila své chování, tak Sam volá Santaně Lopez (Naya Rivera), aby přijela do Limy. Poté, co si Santana s Brittany promluví, tak se Brittany rozhodne, že na regionálním kole vystupovat bude. Brittany ve sboru prozradí, že jí byl nabídnut předčasný vstup do MIT a se všemi se loučí, protože odchází ihned po regionálním kole.\n\nBlaine Anderson (Darren Criss) chce stále požádat Kurta Hummela (Chris Colfer) o ruku. Během nákupu zásnubního prstýnku potká lesbickou prodavačku šperků Jan (Patty Duke), která se svou partnerkou Liz (Meredith Baxter) žije již mnoho let. Blaine a Kurt jdou později na večeři s Jan a Liz, kde jim Jan a Liz vysvětlují, jak se jejich vztah v průběhu let vyvíjel a s jejich zkušenostmi, když ještě společnost nepřijímala homosexuály. Jan poukáže na rostoucí číslo států, kde je povolen sňatek lidí stejného pohlaví a požádá Liz o ruku, což později povzbudí Blaina.\n\nRyder Lynn (Blake Jenner) také odmítá vystoupit na regionálním kole, dokud mu Katie neodhalí sama svou identitu. Marley Rose (Melissa Benoist) se přihlásí, ale nakonec se Wade „Unique“ Adams (Alex Newell) přizná, že Katie je ve skutečnosti on; Unique se do Rydera zamilovala a vytvořila si falešnou identitu, aby se k němu dostala blíž. Ryder se pro dobro sboru rozhodne na regionálním kole vstoupit, ale řekne, že ihned po něm ze sboru odchází a také, že s Unique již nikdy nepromluví.\n\nNa regionálním kole konkurenční sbor Hoosierdaddies, vedený Fridou Romero (Jessica Sanchez), zpívá „Clarity“ a „Wings“. New Directions vystupují s písněmi „Hall of Fame“ a „I Love It“, na což naváže Marleyina původní píseň „All or Nothing“. New Directions vyhrávají regionální kolo a vracejí se do sborové místnosti, kde se ukazuje školní výchovná poradkyně Emma Pillsbury (Jayma Mays) s oddávajícím a oznamuje, že se teď s Willem budou brát. Po obřadu Will a Emma oslavují s New Directions, zatímco Blaine za svými zády drží krabičku se zásnubním prstýnkem.\n\n"}
{"id": "907388", "url": "https://cs.wikipedia.org/wiki?curid=907388", "title": "Jugolinija", "text": "Jugolinija\n\nJugolinija (v srbské cyrilici Југолинија, celým názvem Jugoslovenska linijska plovidba, v srbské cyrilici Југословенска линијска пловидба) byla státní jugoslávská plavební společnost. Sídlila v Rijece a v roce 1974 měla k dispozici 56 lodí. Kromě ní existovaly i další státní rejdařské společnosti, víceméně regionálního charakteru. Jugolinija však byla mezi nimi největší. Po rozpadu Jugoslávie byla společnost, operující převážně na chorvatském pobřeží Jaderského moře přejmenována na Croatia line.\n\n"}
{"id": "907392", "url": "https://cs.wikipedia.org/wiki?curid=907392", "title": "ATP Buenos Aires", "text": "ATP Buenos Aires\n\nATP Buenos Aires (španělsky: \"Abierto de Buenos Aires\") je profesionální tenisový turnaj mužů hraný v argentinském hlavním městě Buenos Aires. Na okruhu ATP Tour se od sezóny 2009 řadí do kategorie ATP Tour 250. Založen byl roku 1921 pod názvem Argentine Championships \n\nATP Buenos Aires probíhá v únorovém termínu na otevřených antukových dvorcích areálu Buenos Aires Lawn Tennis Club, ležícím v palermském barriu. Kapacita centrálního dvorce Guillerma Vilase činí 5 027 diváků. Turnaj je součástí čtyřdílné antukové série Golden Swing, konané v Latinské Americe.\n\nDo soutěže dvouhry nastupuje dvacet osm tenistů a čtyřhry se účastní šestnáct párů. Nejvíce singlových titulů získal argentinský tenista Guillermo Vilas, když mezi lety 1973 až 1982 turnaj vyhrál osmkrát. V letech 1970–1989 se událst řadila do okruhu Grand Prix a mezi roky 1970–1971 do její nejvyšší kategorie Grand Prix Super Series.\n\nOd sezóny 2015 turnaj nemá generálního sponzora a je pořádán pod záštitou magistrátu Buenos Aires jako Argentina Open.\n\n"}
{"id": "907394", "url": "https://cs.wikipedia.org/wiki?curid=907394", "title": "EAD přípojka", "text": "EAD přípojka\n\nEAD zásuvka je nástěnná zásuvka, která se používala pro pevné vnitřní rozvody lokálních sítí Ethernet 10BASE2 tenkým koaxiálním kabelem. Zkratka pochází z německého \"Ethernet Anschlussdose\". EAD zásuvky jsou odvozené z TAE konektorů pro telefonní aplikace. Odlišné mechanické provedení zabraňuje jejich vzájemné záměně. Do EAD zásuvky je možné připojit až dva EDA kabely, z nichž každý slouží pro připojení jednoho počítače. Každý EDA kabel má na jednom konci šestipólový konektor do EAD zásuvky, na druhém koaxiální BNC konektor pro připojení do Ethernetové síťové karty 10BASE2. Kvůli nástupu rychlejších variant Ethernetu jsou EAD zásuvky již zastaralé.\n10BASE2 má sběrnicovou topologii, proto každá EAD zásuvka vlastně přerušuje segment koaxiálního kabelu. Pokud do zásuvky není připojen EDA kabel, vnitřní kontakty oba koaxiální kabely rozvodu propojují. EDA kabel je tvořen dvěma tenkými koaxiálními kabely s impedancí 50 Ω na jednom konci propojenými. Po zasunutí kabelu do EAD zásuvky se kontakty v zásuvce rozpojí, takže signál prochází přes smyčku tvořenou oběma koaxiálními kabely. \n\nRozvody s EAD zásuvkami umožňují snadné připojování a odpojování počítačů a mají vyšší spolehlivost než provizorní rozvody provedené tenkým koaxiálním kabelem RG-58 s odbočkami s konektory typu BNC. Je však nutné pamatovat, že se stále jedná o sběrnicovou topologii a že každý připojený EDA kabel prodlužuje segment o dvojnásobek své délky, takže může snadno dojít k překročení maximální povolené délky segmentu (185 metrů). Nespolehlivý kontakt kabelu v zásuvce (což je častý následek zatečení barvy do zásuvky při malování místností) vyřadí z provozu celý segment.\n\n"}
{"id": "907397", "url": "https://cs.wikipedia.org/wiki?curid=907397", "title": "Heman A. Moore", "text": "Heman A. Moore\n\nHeman Allen Moore (* 27. srpen 1809 v Plainfieldu, Washington County, Vermont; † 3. duben 1844 v Columbusu, Ohio) byl americký politik. V letech 1843 až 1844 zastupoval stát Ohio v Sněmovně reprezentantů.\n\nHeman Moore dosáhl akademického vzdělání. Po navazujícím studiu práva v Rochesteru ve státě New York a připuštění k výkonu advokacie zahájil svoji právní kariéru v Columbusu. Zároveň započal jako člen Demokratické strany svoje působení v politice.\n\nVe volbách v roce 1842 byl Heman Moore zvolen jako kandidát své strany v desátém volebním okrsku státu Ohio do Sněmovny reprezentantů ve Washingtonu DC, kam nastoupil 4. března 1843 jako nástupce Samsona Masona. Svůj mandát vykonával až do smrti 3. dubna 1844. Období jeho mandátu bylo poznamenáno napětím mezi prezidentem Johnem Tylerem a Stranou whigů. Vedle toho byla zásadní otázkou uvažovaná anexe Texasu, jenž se v roce 1836 odtrhl od Mexika. Heman Moore byl pohřben na \"Green Lawn Cemetery\" v Columbusu.\n\n"}
{"id": "907400", "url": "https://cs.wikipedia.org/wiki?curid=907400", "title": "Mali Zvornik", "text": "Mali Zvornik\n\nMali Zvornik (v srbské cyrilici Мали Зворник) je město v Srbsku, v Mačvanském okruhu na hranici s Bosnou a Hercegovinou. Svůj název má podle města Zvornik, který se nachází na druhé straně řeky Drina, již na bosenském území. Podle sčítání lidu z roku 2011 mělo město 4384 obyvatel. Opština Mali Zvornik má 12 496 obyvatel a tvoří ji celkem 12 sídel.\n\nDo roku 1830 byl Mali Zvornik součástí Bosny a Hercegoviny a poté byl připojen k Obrenovićovskému Srbsku. V roce 1918 se stal součástí Jugoslávie, po roce 1941 pak byl okupován Německem. Ve skále poblíž města byl v roce 1931 vybudován bunkr tehdejší jugoslávské královské rodiny, který měl soužit v případě napadnutí země pro její ochranu a jako velitelské stanoviště jugoslávské armády. Během dubnové války v roce 1941 a napadení Jugoslávie Německem a Bulharskem byl tento kryt použit.\n\nBěhem existence socialistické Jugoslávie byla jižně od Zvornika (a Malého Zvornika) vybudována vodní elektrárna.\n\nOd roku 1995, kdy byla po Daytonské dohodě uznána nezávislost Bosny a Hercegoviny ze strany Svazové republiky Jugoslávie je Mali Zvornik pohraničním městem (hlavní silniční přechod se nachází severně od města blízko vesnice Karakaj; přechod pro pěší vede po starém mostu, začínajícím ve středu města). Severně od Malého Zvorniku probíhá také i železniční trať z Loznice přes Zvornik do bosenské Tuzly).\n"}
{"id": "907402", "url": "https://cs.wikipedia.org/wiki?curid=907402", "title": "Kuzma (spisovatel)", "text": "Kuzma (spisovatel)\n\nKuzma, vlastním jménem Josef Cheth Novotný (17. března 1900, Chrudim – 20. května 1967 Praha) byl český spisovatel a překladatel z němčiny, publicista a fejetonista, popularizátor historických námětů, autor drobných humoristických prací, literárně kritických studií, detektivek, rodokapsů, divadelních her i frašek pro ochotnická divadla.\n\nVystudoval reálné gymnázium a obchodní akademii v Chrudimi, rok 1918 prožil z větší části jako voják na italské frontě. Nejprve pracoval jako berní praktikant a účetní a pak se živil žurnalistikou. Byl například redaktorem \"Středostavovského buditele\", týdeníku \"Nová Praha\", \"Českého slova\", \"Pražského ilustrovaného zpravodaje\", časopisu \"Český dělník\", \"Masarykův lid\" a dalších. Působil také v nakladatelství Josef Richard Vilímek. V roce 1946 přijal příjmení Novotný – Kuzma.\n\nPo prvních pokusech se jeho prózy přichýlily převážně k látkám historickým i polomytickým. Vydal i rozsáhlý výbor z našich pohádek, pověstí a bajek. Publikoval i pod dalšími pseudonymy (Gil March, Jonny, Jeen Ch., Jiří Alexa, Vlasta Alexa).\n\n\n"}
{"id": "907404", "url": "https://cs.wikipedia.org/wiki?curid=907404", "title": "Kanton Saint-Héand", "text": "Kanton Saint-Héand\n\nKanton Saint-Héand ( ) je francouzský kanton v departementu Loire v regionu Rhône-Alpes. Tvoří ho 9 obcí.\n\n"}
{"id": "907405", "url": "https://cs.wikipedia.org/wiki?curid=907405", "title": "Kanton Saint-Genest-Malifaux", "text": "Kanton Saint-Genest-Malifaux\n\nKanton Saint-Genest-Malifaux ( ) je francouzský kanton v departementu Loire v regionu Rhône-Alpes. Tvoří ho 8 obcí.\n\n"}
{"id": "907406", "url": "https://cs.wikipedia.org/wiki?curid=907406", "title": "Never Give All the Heart", "text": "Never Give All the Heart\n\nNever Give All the Heart je původní píseň představená v první epizodě první série televizního hudebního seriálu \"Smash\", s názvem Pilot.\n\nPíseň napsali Marc Shaiman a Scott Wittman, ale v seriálu píseň složila skladatelská dvojice Julia Houston (Debra Messing) a Tom Levitt (Christian Borle) pro muzikál \"Bombshell\", pojednávající o životě Marilyn Monroe.\n\nZatímco v pilotním díle zpívá část písně Ivy Lynn (Megan Hilty), tak v desáté epizodě Understudy zpívá tuto píseň Karen Cartright (Katharine McPhee). Verze od Ivy Lynn byla v seriálu předvedena jako nahrávání demo snímku pro Toma a Juliu, když přišli s nápadem na muzikál o Marylin. Karen zase tuto píseň zpívala producentům \"Bombshell\" v posledních minutách epizody. Píseň byla opakována i ve druhé sérii v epizodě The Fringe, kde ji zpívala opět Karen, ale v rychlejším tempu, než byly předchozí verze.\n\nPíseň byla vydána jako singl na iTunes a také se objevila na albu \"Bombshell\". V singlu a standardní edici alba píseň zpívá McPhee, zatímco na deluxe edici v bonusech zpívá píseň Hilty.\n"}
{"id": "907409", "url": "https://cs.wikipedia.org/wiki?curid=907409", "title": "Krumhorn", "text": "Krumhorn\n\nKrumhorn (též křivý roh) je jeden z nejvíce používaných dvouplátkových vzdušnicových nástrojů hobojového typu válcovitého tvaru z rodiny historických dřevěných nástrojů ze 14. až 17. století, tedy z období renesance. Název pochází z německého \"krummhorn\", což znamená křivý roh.\n\nKrumhorn se objevil někdy ve 13. století z období renesance, kdy na něj začali hrát Maurové (arabští muslimové původem se severní Afriky) a později kol. 14. století i muzikanti a mistři v Evropě. Jak je už výše zmíněno, název pochází z německého slova \"\"krummhorn\"\", což znamená křivý roh.\n\nCharakteristickým znakem krumhornů je právě jejich háčkovitě zahnutý korpus, aby záměrně připomínal zahnutý zvířecí roh a nástroj připomíná písmeno \"J\". Jasnější a hlasitější tón, než má cornamusa, je způsoben rozšiřujícím se roztrubem a širším vrtáním. Krumhorn byl nejčastěji dělán z rákosového dřeva. Právě díky výraznému, hlasitému a širokému tónu byl používán často i jako sólový nástroj. Křivé rohy (krumhorny) se liší od vzdušnicové šalmaje a kornamusy především tvarem vrtání a charakteristickým zahnutím korpusu. Rozsah nástroje je o něco větší než nóna (díky pomocným klapkám). Tento nástroj v pozdějších dobách zcela vymizel a jeho barva je charakteristická pro starou hudbu. Různé druhy krumhornů vyobrazil např. Michael Praetorius ve spise Syntagma musicum (1619).\n\nKrumhorn patří mezi aerofony, čili jeho zvuk vzniká tím, že hráč foukne přes dvojitý plátek (strojek) a uvnitř duté, rákosové zahnuté \"roury\" se rozechvěje vzduch, čímž vznikne tón. Výšku tónu lze u krumhornu měnit střídáním různých dírek, či klapek, nebo přefukováním. Přefukování se ale u hraní na krumhorn moc neuplatní, jelikož (jak již bylo zmíněno) tónový rozsah krumhornu je něco přes nónu. U vypracovanějších typů krumhornu lze hrát i částečně chromaticky.\n\nExistuje několik druhů krumhornů, které se v renesanci používaly (od garklein krumhornu až po prodloužený velkobasový krumhorn). Už v renesančním období existovaly i takové speciální–\"prodloužené\" typy krumhornů (např. Prodloužený tenorový krumhorn), které měly svůj tónový rozsah až přes dvě oktávy (výjimečně měl prodloužený baskrumhorn svůj rozsah jen přes oktávu–C až g).\n\nV dnešní době byly vytvořeny ale tzv. \"moderní krumhorny\", které se od těch renesančních liší (tónový rozsah těch moderních krumhornů jsou uvedeny v kulatých závorkách):\n\nV dnešní době je krumhorn používán např. v britské rockové skupině Gryphon.\n\n"}
{"id": "907410", "url": "https://cs.wikipedia.org/wiki?curid=907410", "title": "Kanton Firminy", "text": "Kanton Firminy\n\nKanton Firminy ( ) je francouzský kanton v departementu Loire v regionu Rhône-Alpes. Tvoří ho 5 obcí.\n\n"}
{"id": "907411", "url": "https://cs.wikipedia.org/wiki?curid=907411", "title": "Kanton La Grand-Croix", "text": "Kanton La Grand-Croix\n\nKanton La Grand-Croix ( ) je francouzský kanton v departementu Loire v regionu Rhône-Alpes. Tvoří ho 10 obcí.\n\n"}
{"id": "907412", "url": "https://cs.wikipedia.org/wiki?curid=907412", "title": "Kanton Pélussin", "text": "Kanton Pélussin\n\nKanton Pélussin ( ) je francouzský kanton v departementu Loire v regionu Rhône-Alpes. Tvoří ho 14 obcí.\n\n"}
{"id": "907413", "url": "https://cs.wikipedia.org/wiki?curid=907413", "title": "Kanton Rive-de-Gier", "text": "Kanton Rive-de-Gier\n\nKanton Rive-de-Gier ( ) je francouzský kanton v departementu Loire v regionu Rhône-Alpes. Tvoří ho 10 obcí.\n\n"}
{"id": "907414", "url": "https://cs.wikipedia.org/wiki?curid=907414", "title": "Kanton Saint-Chamond-Nord", "text": "Kanton Saint-Chamond-Nord\n\nKanton Saint-Chamond-Nord ( ) je francouzský kanton v departementu Loire v regionu Rhône-Alpes. Tvoří ho severní část města Saint-Chamond.\n"}
{"id": "907415", "url": "https://cs.wikipedia.org/wiki?curid=907415", "title": "Buenos Aires Lawn Tennis Club", "text": "Buenos Aires Lawn Tennis Club\n\nBuenos Aires Lawn Tennis Club (zkratka: BALTC) je soukromý tenisový oddíl ležící v argentinském hlavním městě Buenos Aires. Založen byl v roce 1892. Nachází se v rezidenční čtvrti – barriu Palermo.\n\nKlub obsahuje otevřené antukové dvorce. Centrální kurt byl přejmenován z názvu Horacio Billoch Caride Stadium na Court Central Guillermo Vilas, po tenisové legendě Guillermu Vilasovi. Jeho kapacita činí 5 027 diváků. Dvorec č. 1 (Estadio 1) pojme 1 400 návštěvníů a do ochozů kurtu č. 2 (Estadio 2) může zavítat 380 diváků.\n\nAreál se opakovaně stal dějištěm mezistátních utkání argentinských tenistů v týmových soutěžích Davis Cupu a Fed Cupu. Na mužském profesionálním okruhu ATP Tour areál hostí turnaj ATP Buenos Aires.\n\nOd roku 2003 je také v prosinci místem konání exhibice La copa Argentina de tenis Peugeot (Peugeot Argentina Tennis Cup), které se účastní aktivní profesionální tenisté. V průběhu turnaje je na centrální dvorec položen tvrdý povrch.\n\nCentrální dvorec je využíván také pro koncertní vystoupení. Během dubna 2012 na něm zahrál Brit Roger Hodgson v rámci turně Breakfast in America.\n\n"}
{"id": "907416", "url": "https://cs.wikipedia.org/wiki?curid=907416", "title": "Lukáš Ďuriška", "text": "Lukáš Ďuriška\n\nLukáš Ďuriška (* 16. srpna 1992, Trenčín, Československo) je slovenský fotbalový záložník, od léta 2016 hráč polského klubu Raków Częstochowa. Mimo Slovensko působil na klubové úrovni v Nizozemsku, na Maltě a v České republice, od roku 2016 je v Polsku.\n\nSvou fotbalovou kariéru začal v OŠK Soblahov (Obecný športový klub Soblahov), odkud přestoupil do FK AS Trenčín, kde nastupoval v mládežnických týmech a v sezóně 2011/12 debutoval v A-mužstvu. <br>\nPřed jarní částí sezony 2011/12 zamířil z Trenčína společně se spoluhráči Karolem Mondkem a Róbertem Mazáňem na hostování do nizozemského druholigového celku AGOVV Apeldoorn, oba kluby tehdy navázaly vzájemnou spolupráci. Šlo o hráčovo první zahraniční angažmá.<br>\nV srpnu 2013 odešel z Trenčína do maltského klubu Mosta FC na půlroční hostování. Za Mostu nastoupil ve 13 zápasech a vstřelil 1 gól. V únoru 2014 se vrátil do Trenčína.\n\nV létě 2014 přestoupil z Trenčína do českého druholigového klubu MFK Frýdek-Místek. V MFK odehrál dvě sezóny, během nichž nastřádal celkem 33 ligových zápasů.<br>\nV červenci 2016 zamířil z Frýdku-Místku do polského třetiligového klubu Raków Częstochowa. V sezóně 2016/17 přispěl k postupu Rakówa do druhé nejvyšší polské ligy.\n\n"}
{"id": "907417", "url": "https://cs.wikipedia.org/wiki?curid=907417", "title": "Kanton Saint-Chamond-Sud", "text": "Kanton Saint-Chamond-Sud\n\nKanton Saint-Chamond-Sud ( ) je francouzský kanton v departementu Loire v regionu Rhône-Alpes. Tvoří ho jižní část městaSaint-Chamond a obec La Valla-en-Gier.\n"}
{"id": "907418", "url": "https://cs.wikipedia.org/wiki?curid=907418", "title": "Kališník obecný", "text": "Kališník obecný\n\nKališník obecný neboli chřapáč obecný (\"Helvella acetabulum\" ) je jarní vřeckovýtrusá houba. Je jedlá, vyskytuje se však vzácně a nemá proto praktický význam. Kvalitou stojí níže než příbuzné jarní druhy - smrže a destice.\n\n\nPlodnice široké 20 - 80 milimetrů mají pohárovitý tvar, horní část bývá baňkovitá nebo miskovitá, později se rozprostírá. Rouško má hnědou až tmavohnědou barvu, při usychání může získat lehký fialový nádech.\n\nTřeň je výrazně žebernatý, bílý až světle okrový a na pohárovitou část plodnice přisedá žebry, která dosahují 1/3 až 1/2 její výšky. Samotný třeň může být různě vyvinutý, od 10 do 40, někdy až 60 milimetrů na výšku a 10-20 (30) milimetrů v průměru.\n\nVýtrusný prach je bílý, bezbarvé spóry dosahují 18 - 24 × 12 - 15 μm, mají elipsovitý tvar, hladký povrch.\n\nRoste jednotlivě nebo ve skupinách, objevuje se ve světlých listnatých hájích, keřnatých stráních, okrajích listnatých a jehličnatých lesů, v lužních lesích, případně na rybničních hrázích. Objevuje se na humózních, s oblibou vápenitých půdách, nejčastěji pod duby, habry a lískami. Fruktifikuje od (konce dubna) května do června, za vhodných podmínek až do července.\n\nV rámci chráněných území České republiky byl popsán výskyt mimo jiné na následujících lokalitách:\n\nMůže být zaměněn za podobné druhy chřapáčů (kališníků), především za vzácný nejedlý kališník žebernatý neboli kosticový či rýhonohý (\"Helvella costifera\"), který se vyskytuje spíše později v létě, dosahuje nižších rozměrů, mívá spíše šedavý nádech a žebra třeně zpravidla vystupují výrazně nad 1/2 výšky kalichu. Existuje také možnost záměny za jedlou destici chřapáčovou (\"Discina ancilis\"), která se liší přisedlými plodnicemi žlutohnědého zbarvení rostoucími na dřevě.\nPřestože kališník obecný není zákonem chráněný ani uvedený v Červeném seznamu hub České republiky, je některými autory uváděn jako vzácný případně doporučený k ochraně.\n\n"}
{"id": "907422", "url": "https://cs.wikipedia.org/wiki?curid=907422", "title": "Louie Bellson", "text": "Louie Bellson\n\nLouie Bellson celým jménem Luigi Paulino Alfredo Francesco Antonio Balassoni (6. července 1924 Rock Falls, Illinois, USA − 14. února 2009 Los Angeles, Kalifornie, USA) byl americký jazzový bubeník a hudební skladatel s italskými předky. Hrál na soupravu s dvěma basovými bubny.\n\nVe čtyřicátých letech hrál v kapele Bennyho Goodmana a spolupracoval i se zpěvačkou Peggy Lee. Roku 1948 hrál spolu s Lionelem Hamptonem, Louisem Armstrongem a dalšími ve filmu \"Zrodila se píseň\". Později spolupracoval s řadou dalších hudebníků, mezi které patří mimo jiné Lalo Schifrin, Duke Ellington, Ella Fitzgeraldová, Tommy Dorsey, Count Basie nebo Oscar Peterson.\n\nOd roku 1952 byla jeho manželkou herečka a zpěvačka Pearl Bailey, se kterou žil až do její smrti v roce 1990. V roce 1994 získal ocenění NEA Jazz Masters. Zemřel po komplikacích s Parkinsonovou chorobou ve věku 84 let.\n"}
{"id": "907425", "url": "https://cs.wikipedia.org/wiki?curid=907425", "title": "Jakub Holúbek", "text": "Jakub Holúbek\n\nJakub Holúbek (* 12. ledna 1991 v Trenčíně) je slovenský fotbalový záložník a reprezentant, od léta 2016 působí v klubu MŠK Žilina. Je to levonohý univerzální hráč.\nPochází z obce Soblahov v Trenčínském kraji.\n\nSvou fotbalovou kariéru začal v FK AS Trenčín, kde se postupně propracoval přes mládežnické kategorie až do prvního týmu. V prvním utkání třetího předkola Evropské ligy 2013/14 1. srpna 2013 skóroval proti rumunskému týmu FC Astra Giurgiu, ale pouze korigoval na konečných 1:3 pro soupeře. Astra Trenčín vyřadila.\n\nS Trenčínem se představil i v Evropské lize UEFA 2014/15. V sezóně 2014/15 vyhrál s týmem slovenský fotbalový pohár. Zároveň se stal ve stejném ročníku mistrem Fortuna ligy a mohl slavit zisk double. V sezóně 2015/16 s týmem Trenčína obhájil double – prvenství ve slovenském poháru i v lize.\n\nV srpnu 2016 přestoupil z Trenčína do jiného prvoligového slovenského týmu MŠK Žilina, opačným směrem putoval Jakub Paur. Podepsal tříletý kontrakt. V sezóně 2016/17 Fortuna ligy získal se Žilinou titul a navázal tak na své dva předchozí tituly s Trenčínem.\n\nFiguroval v kádru slovenského reprezentačního výběru U21 vedeného trenérem Ivanem Galádem v kvalifikaci na Mistrovství Evropy hráčů do 21 let 2013 v Izraeli, ve které se Slovensko probojovalo do baráže proti Nizozemsku, avšak oba barážové zápasy prohrálo shodným výsledkem 0:2.\n\nV říjnu 2016 jej trenér Ján Kozák poprvé nominoval do A-mužstva Slovenska pro kvalifikační zápasy na MS 2018 proti Slovinsku (8. října) a Skotsku (11. října). Debutoval na stadionu Stožice v Lublani v utkání proti Slovinsku (prohra 0:1).\n\nV lednu 2017 jej trenér Ján Kozák nominoval do slovenské reprezentace složené převážně z ligového výběru pro soustředění ve Spojených arabských emirátech, kde mužstvo Slovenska čekaly přípravné zápasy s Ugandou a Švédskem. Nastoupil do utkání 8. ledna v Abú Zabí proti Ugandě (porážka 1:3).\n\n"}
{"id": "907427", "url": "https://cs.wikipedia.org/wiki?curid=907427", "title": "Jamajská hokejová reprezentace", "text": "Jamajská hokejová reprezentace\n\nJamajská hokejová reprezentace je mužstvo ledního hokeje z ostrova Jamajka. V roce 2011 byla založena Jamaican Olympic Ice Hockey Federation a 18. května 2012 byla přijata do IIHF jako přidružený člen. Jamajka dosud nesehrála žádný oficiální mezistátní zápas. V zemi je 20 registrovaných hráčů. Funkcionáři hledají po světě další hokejisty s jamajskými kořeny, kteří by měli zájem reprezentovat; už jim šlo o účast na olympiádě v roce 2018. \n\n"}
{"id": "907430", "url": "https://cs.wikipedia.org/wiki?curid=907430", "title": "George Avakian", "text": "George Avakian\n\nGeorge Avakian (15. března 1919 Armavir, RSFSR – 22. listopadu 2017 New York, USA ) byl americký hudební producent. Narodil se na území dnešního Ruska arménským rodičům.\n\nV roce 1937 začal docházet na Yaleovu univerzitu. Později byl dlouholetým zaměstnancem vydavatelství Columbia Records, kde pracoval jako producent a produkoval tak alba hudebníků, jako byli například Miles Davis, Dave Brubeck nebo Louis Armstrong. Roku 1959 začal spolupracovat s nově vzniklým vydavatelstvím Warner Bros. Records a zde produkoval například nahrávky rock'n'rollové skupiny Bill Haley & His Comets. V první polovině sedmdesátých let dělal manažera klavíristovi Keithu Jarrettovi.\n\nJeho mladším bratrem byl režisér Aram Avakian. V roce 2010 získal ocenění NEA Jazz Masters.\n"}
{"id": "907431", "url": "https://cs.wikipedia.org/wiki?curid=907431", "title": "Stanislav Lobotka", "text": "Stanislav Lobotka\n\nStanislav Lobotka (* 29. listopadu 1994, Trenčín, Slovensko) je slovenský fotbalový záložník a reprezentant. Od července 2017 je hráčem španělského klubu Celta de Vigo. Mimo Slovensko prošel angažmá v Nizozemsku a Dánsku, od zimy 2020 hraje v italské Neapoli.\n\nStanislav Lobotka je rodákem z obce Veľká Hradná. V osmi letech začínal s kopanou v místním klubu TJ Družstevník Veľká Hradná.\nNásledně odešel do AAC Sparta Trenčín (akademie Sparty Praha).\n\nOd dorostu působil v FK AS Trenčín, kde se postupně propracoval v roce 2011 do prvního mužstva. Byl pokládán za velký talent slovenského fotbalu.\nS Trenčínem se představil v Evropské lize UEFA 2014/15. V sezóně 2014/15 vyhrál s týmem slovenský fotbalový pohár, ve finále se představil proti mužstvu FK Senica, zápas se rozhodl až v penaltovém rozstřelu. Zároveň se stal ve stejném ročníku mistrem Fortuna ligy a mohl slavit zisk double.\nKoncem června 2013 si Stanislava Lobotku do svých řad vybral nizozemský klub AFC Ajax, s nímž Trenčín spolupracuje. Fotbalista do Amsterdamu odešel na roční hostování. Během představování pro klubovou televizi zaujal v anglickém rozhovoru svým výrokem \"„This is my... sen as a small boy, but now it´s ...realita,“\" (ve smyslu: v dětství jsem snil o působení ve slavném klubu jako je Ajax, což se stalo realitou), v němž si vypomohl slovenštinou. Citát \"„This is my sen“\" v okolí Trenčína zlidověl a skandovali jej mj. hráči AS Trenčín po zisku ligového titulu. Podle něj byl také pojmenován mezinárodní turnaj mladých fotbalistů do 11 let konaný v Trenčíně (This is my sen Cup).\n\nZa Ajax debutoval v přípravných zápasech s RKC Waalwijk (výhra 5:1) a De Graafschap (výhra 3:0), v obou strávil na hřišti cca 30 minut a proti De Graafschap přihrál na gól. V sezoně hrál za Jong Ajax (rezervní tým). Po sezoně se vrátil do Trenčína.\n\nV srpnu 2015 odešel do dánského klubu FC Nordsjælland, kde podepsal smlouvu na 4 roky a setkal se zde se svým spoluhráčem z Trenčína Ramónem Rodríguezem da Silvou.\n\nPo Mistrovství Evropy hráčů do 21 let 2017 v Polsku, na němž Lobotka zazářil, přestoupil v červenci 2017 z dánského FC Nordsjælland do španělského prvoligového klubu Celta de Vigo, kde podepsal smlouvu na 5 let. Zájem o něj projevil oficiálně mj. i tým SK Slavia Praha.\nV Primera División debutoval 19. srpna 2017 proti týmu Real Sociedad ze San Sebastiánu. Nastoupil na hřiště v 76. minutě za stavu 2:1, soupeř nakonec otočil skóre na konečných 2:3.\n\nLobotka byl členem mládežnických reprezentačních výběrů Slovenska včetně U21. Se slovenskou „jedenadvacítkou“ slavil v říjnu 2016 postup z kvalifikace na Mistrovství Evropy 2017 v Polsku. Trenér Pavel Hapal jej zařadil v červnu 2017 do 23členné nominace na šampionát v Polsku. Na turnaji podal výborné výkony, dvakrát byl vyhlášen hráčem utkání. Slovensku těsně unikl postup ze základní skupiny A do semifinále.\n\nV listopadu 2016 jej trenér Ján Kozák nominoval do A-mužstva slovenské reprezentace. V něm debutoval 15. listopadu v přátelském utkání na stadionu Ernsta Happela ve Vídni proti domácímu Rakousku (remíza 0:0). V říjnu 2018, po prohře s Českem (1:2) v utkání Ligy národů spolu s několika spoluhráči navštívil noční klub. Vzniklý skandál odnesl hlavní trenér Ján Kozák, který rezignoval.\n\n"}
{"id": "907436", "url": "https://cs.wikipedia.org/wiki?curid=907436", "title": "Peter Mazan", "text": "Peter Mazan\n\nPeter Mazan (* 13. května 1990, Bojnice) je slovenský záložník, od září 2016 hráč polského klubu RKS Raków Częstochowa.\n\nSvou fotbalovou kariéru začal v HFK Prievidza. Od dorostu působil v FK AS Trenčín, kde se postupně propracoval v roce 2009 do prvního mužstva. V sezoně 2013/14 hostoval v prvoligovém klubu FC ViOn Zlaté Moravce.\n\n31. srpna 2014 odešel hostovat do dalšího slovenského prvoligového týmu Dukla Banská Bystrica., poté v roce 2015 opět hostoval ve ViOnu Zlaté Moravce. V sezóně 2015/16 hrál za MFK Skalica v nejvyšší slovenské lize, klub však na jejím konci sestoupil do druhé ligy a Mazanovi skončila smlouva.\n\nV současnosti hraje za klub RKS Radomiak Radom\n\nMazan reprezentoval Slovensko v mládežnické kategorii U21.\n\n"}
{"id": "907438", "url": "https://cs.wikipedia.org/wiki?curid=907438", "title": "Telefonní přípojka", "text": "Telefonní přípojka\n\nTelefonní přípojka je zakončení telefonního účastnického vedení umožňující připojení telefonního přístroje.\n\nExistují dva druhy telefonních přípojek:\n\n\nOba druhy přípojek mohou za určitých podmínek sloužit i jako DSL přípojka.\n\nPřípojka je zakončena zásuvkou pro konektor RJ-11, do které mohou být připojeny telefonní přístroje pronajaté od telefonního operátora nebo koncová zařízení schválená pro připojení k telefonní síti ve shodě s účastnickou smlouvou. U každého telekomunikačního koncového zařízení, které má být provozováno v ČR, musí být posouzena shoda. Postup posuzování shody v ČR je v současnosti zcela shodný s postupem ve všech členských státech EU.\n\nV době komunistického režimu poptávka po telefonních přípojkách výrazně převyšovala nabídku účastnických vedení, proto byly zřizovány podvojné a skupinové telefonní přípojky:\n\n\nTyto přípojky výrazně omezují své účastníky. V tom se liší od paralelky, což je (paralelní) připojení dvou telefonů na jednu telefonní přípojku, které se chovají jako telefon jediný, oba zvoní současně, v každém jsou slyšet účastníci hovoru na obou stranách.\n\nDruhým prostředkem pro vícenásobné využití byla fantomová zapojení umožňující připojit na \"n\" účastnických vedení \"2n-1\" telefonních přípojek, které se (pokud byly dobře vyváženy) vzájemně neovlivňovaly.\n\nV posledním desetiletí 20. století tehdejší SPT Telecom vybudoval množství účastnických vedení (v mnoha oblastech do každého domu). Díky paušálním poplatkům za telefonní přípojku a rozmachu mobilní telefonie se nyní obecně projevuje převis nabídky a tím i množství neaktivních telefonních přípojek.\n\n\n"}
{"id": "907439", "url": "https://cs.wikipedia.org/wiki?curid=907439", "title": "Barokní architektura v Česku", "text": "Barokní architektura v Česku\n\nBarokní architektura tvoří velice významnou fázi vývoje architektury na území dnešní České republiky. V českých zemích se barokní sloh projevoval přibližně od 1. poloviny 17. do 3. čtvrtiny 18. století, přičemž největšího rozmachu dosáhl na počátku 18. století. \n\nBarokní sloh značně ovlivnil podobu české krajiny. Barokní památky představují nejpočetnější a nejsouvislejší dochovanou vrstvu českého památkového fondu. Česká barokní architektura se díky své obsáhlosti a výjimečnosti stala samostatným uměleckohistorickým pojmem a je považována za nedílnou součást evropského kulturního bohatství. V období vrcholného baroka v první třetině 18. století dokonce české země stanuly v čele evropských uměleckých výbojů, kdy byl v Čechách mistrně dovršen tzv. dynamický či radikální barok Francesca Borrominiho a Guarina Guariniho v osobách Jana Blažeje Santiniho-Aichela a obou Dientzenhoferů. \n\nV českých zemích byla podoba baroka značně určena vítězstvím katolické strany po neúspěšném, převážně protestantském, českém stavovském povstání a v sakrální architektuře tak zůstalo snad výhradně spojeno s katolickou církví, která byla v letech 1627–1781 jedinou povolenou křesťanskou denominací v Čechách a na Moravě (tam až od roku 1628). \n\nVedle několika původem českých barokních architektů jich mnoho pocházelo z ciziny či bylo potomky v Česku usazených cizinců. Velká část z nich byla italského původu, někteří však pocházeli i z Bavorska, Rakouska nebo Francie.\n\nPraha se stala za vlády Rudolfa II. (1576–1611) jedním z center zaalpského manýrismu, pozdní formy renesančního stylu, která již předznamenává baroko. Na konci jeho vlády a za vlády jeho bratra Matyáše (1611–1619) pak v Praze vzniklo několik staveb, které bývají považovány za první stavby v Čechách, na kterých je patrný vliv baroka, jelikož jsou na nich patrné příznaky rozpadu klasické renesanční formy. Hranice mezi manýrismem a barokem však není jasně zřejmá, a proto je těžké stavby v tomto přechodném období jasně zařadit do jednoho z těchto slohů.\n\nZa první stavbu v Praze, která předznamenává baroko, je považována Vlašská kaple Nanebevzetí Panny Marie v dnešní Karlově ulici na okraji areálu Klementina. Byla postavena v letech 1590–1597 pro Italy (Vlachy) usazené v Praze a byla navržena italským architektem O. Mascarinem. Její eliptický půdorys ohlašuje ústup od racionálnějšího, klasicizujícího renesančního umění k dynamičtějšímu umění baroknímu.\n\nZa první barokní stavbu v Praze a jednu z prvních v Čechách je tradičně považována Matyášova brána Pražského hradu postavená před rokem 1614, jejíž autorství je připisováno italskému rudolfínskému architektovi Giovanni Maria Filippimu.\n\nČisté baroko se v českých zemích začalo projevovat až v době pobělohorské, kdy bylo podporováno zejména konfiskacemi obohacenou katolickou šlechtou. Přesto je v této rané pobělohorské architektuře nadále patrný vliv manýrismu. Většina významných staveb raného českého baroka byla dílem cizinců, především Italů. \n\nVýznamnou památkou světského raného baroka je Valdštejnský palác v Praze považovaný za nejstarší barokní palác ve střední Evropě. Postavili ho v letech 1621–1630 italští architekti Giovanni Pieroni a Andrea Spezza. Jeho stavebník, vévoda Albrecht z Valdštejna, trval nejen na nejvyšší, ale i na nejnovější úrovni svého sídla. Architektura Valdštejnského paláce byla přímým importem z Florencie a jeho uspořádání bylo inspirováno soudobou římskou architekturou. \n\nV monumentalitě měl být Valdštejnův palác překonán jiným malostranským palácem – palácem Michny z Vacínova. Bohužel byla jeho stavba kolem roku 1650 zastavena kvůli nedostatku finančních prostředků. Autorství projektu je připisováno Francescu Carattimu.\n\nZa nejstarší barokní kostel v Praze je považován chrám Panny Marie Vítězné na Malé Straně. Byl postaven v letech 1611–1613 jako pozdně renesanční luteránský kostel. Po bitvě na Bílé hoře byl předán bosým karmelitánům, kteří do roku 1644 uskutečnili jeho raně barokní přestavbu.\n\nDůležitým raně barokním architektem byl Carlo Lurago, pocházel z Itálie a pracoval především pro Tovaryšstvo Ježíšovo.\nZačal s barokní přestavbou pražského Klementina, přestavěl tamější renesanční kostel nejsvětějšího Salvátora. Dále postavil pro jezuity na Novém Městě pražském kostel sv. Ignáce. Podílel se na barokní výstavbě poutního areálu na Svaté Hoře u Příbrami i na stavbě dalších českých kostelů. V letech 1666–1668 vystavěl pro Humprechta Černína z Chudenic zámeček Humprecht.\n\nNa Moravě byl umělecký vývoj urychlován geografickou blízkostí k novému císařskému rezidenčnímu městu Vídni a značně podporován tamními magnátskými rodinami Lichtenštejnů a Ditrichštejnů. V jejich službách působila nejvýznamnější osobnost moravského raného baroku 1. poloviny 17. století – Giovanni Giacomo Tencalla, který postavil loretu a zámek v Mikulově a kostel Nanebevzetí Panny Marie ve Valticích. \nJiní italští architekti Filiberto Lucchese a Giovanni Pietro Tencalla přestavěli ve 2. polovině 17. století Arcibiskupský zámek v Kroměříži do jeho dnešní raně barokní podoby, díky níž byl zapsán na seznam UNESCO. \n\nMezi dalšími architekty vynikal Francouz Jean-Baptiste Mathey působící převážně v Praze a okolí. Podle jeho návrhu byl postaven např. křižovnický kostel sv. Františka z Asissi u Karlova mostu, Toskánský palác na Hradčanech, Jízdárna Pražského hradu nebo Trojský zámek postavený za hranicemi tehdejší Prahy pro hraběte ze Šternberku. Mathey také přestavěl Arcibiskupský palác v Praze. Jeho dílo ohlašující nástup vrcholného baroka uzavírá éru raného baroka v Čechách.\n\nObdobí vrcholného baroka bývá v českých zemích řazeno do 1. poloviny 18. století. V tomto období už zde působili převážně architekti v českých zemích usedlí či zdomácnělí. Pozoruhodnou a jedinečnou odnož českého vrcholného baroka představuje tzv. barokní gotika, která spojuje barokní architekturu s gotickými prvky. Jejím tvůrcem a nejvýraznějším představitelem byl Jan Blažej Santini-Aichel, jehož dvě barokně-gotické stavby jsou zapsány na seznamu světového kulturního dědictví UNESCO – poutní kostel sv. Jana Nepomuckého na Zelené hoře a kostel Nanebevzetí Panny Marie a svatého Jana Křtitele v Sedlci u Kutné Hory. \nV době vrcholného baroka v českých zemích vznikly dvě památky zapsané na seznam UNESCO, morový sloup Nejsvětější Trojice v Olomouci z let 1714–1754 a poutní kostel sv. Jana Nepomuckého na Zelené hoře postavený v letech 1719–1722 v jedinečném stylu barokní gotiky českým architektem italského původu Janem Blažejem Santinim. \n\nK nejvýznamnějším architektům českého baroka patří Kryštof Dientzenhofer a jeho syn Kilián Ignác. Jejich společným mistrovským dílem se stal především malostranský chrám sv. Mikuláše vybudovaný ve dvou etapách v letech 1702–1715 a 1737–1751. Jsou hlavními představiteli směru označovaného jako radikální či dynamické baroko, které se vyznačuje zvlněnými zdmi a půdorysy složenými z průniků oválů.\n\nDalšími významnými architekty českého vrcholného baroka byli např. Giovanni Battista Alliprandi nebo František Maxmilián Kaňka.\n\nV českých zemích působil i významný vídeňský architekt Johann Bernhard Fischer z Erlachu. Navrhl barokní přestavbu moravského zámku Vranov nad Dyjí, kašnu Parnas v Brně nebo Clam-Gallasův palác v Praze vystavěný v letech 1714–18.\n\nDoba pozdního baroka v českých zemích je spjata především s vládou královny Marie Terezie (1740–1780), po jejíž smrti byl tento styl stále častěji nahrazován klasicismem a nakonec i empírem.\n\nPříkladem pozdního baroka (s prvky rokoka) v Praze je např. Arcibiskupský palác nebo palác Kinských na Staroměstském náměstí. \nPozdní baroko se v českých zemích ve své poslední fázi stále více blížilo klasicistnímu stylu. Ve stylu tzv. barokního klasicismu byl z iniciativy Marie Terezie přestavěn Nový královský palác a Ústav šlechtičen na Pražském hradě podle projektu vídeňského architekta Nicoly Pacassiho.\n\nJednou z mála rokokových stavebních památek v českých zemích je zámek Nové Hrady u Skutče postavený v letech 1774–1777 tyrolským architektem Josefem Jägerem pro hraběte Jeana-Antoina Harbuvala de Chamaré podle vzoru francouzských zámků, díky čemuž bývá také někdy přezdíván jako \"„české Versailles“\" nebo \"„malý Schönbrunn“\".\n\nSeznam barokních umělců působících v českých zemích:\n\nV další generaci následovali talentovaní domácí architekti, byť se zahraničními kořeny:\n\n"}
{"id": "907440", "url": "https://cs.wikipedia.org/wiki?curid=907440", "title": "Karol Mondek", "text": "Karol Mondek\n\nKarol Mondek (* 2. června 1991, Martin, Československo) je slovenský fotbalový záložník od léta 2019 hráč českého prvoligového klubu SFC Opava. Prošel angažmá na Slovensku, v Nizozemsku, Česku a Polsku.\n\nSvou fotbalovou kariéru začal v TJ Družstevník Blatnica. Mezi jeho další angažmá patří: MŠK Fomat Martin, FK AS Trenčín, AGOVV Apeldoorn, FC Baník Ostrava, Raków Częstochowa.\n\nS Trenčínem se představil v Evropské lize UEFA 2014/15. V sezóně 2014/15 vyhrál s týmem slovenský fotbalový pohár, ve finále se představil proti mužstvu FK Senica, zápas se rozhodl až v penaltovém rozstřelu. Zároveň se stal ve stejném ročníku mistrem Fortuna ligy a mohl slavit zisk double.\n\nV červnu 2015 se dohodl na angažmá v klubu FC Baník Ostrava. V sezóně 2015/16 Baník sestoupil do druhé české ligy, ale již po roce se dokázal vrátit zpět mezi elitu.\n\nV srpnu 2017 Karol přestoupil z Baníku do klubu Raków Częstochowa, nováčka druhé nejvyšší polské ligy. Setkal se zde s krajanem a bývalým trenčínským spoluhráčem Lukášem Ďuriškou. V červnu 2019 se připojil k českému prvoligovému celku SFC Opava.\n\n"}
{"id": "907445", "url": "https://cs.wikipedia.org/wiki?curid=907445", "title": "Zámecký rybník Vizovice", "text": "Zámecký rybník Vizovice\n\nZámecký rybník Vizovice je součástí zámeckého parku ve Vizovicích, od toho také jeho název Zámecký. Leží v nadmořské výšce přibližně 296 m. n. m a plocha vody je rozložena na 2409 m. Rybník vizovického zámeckého parku, se rozléhá na rovném terénu velikosti 8 ha a přiléhá k němu svahovitý útvar, vybudovaný v 1. polovině 19. století.\n\nZámecký rybník je pod vlastnictvím Vizovického zámku, který jej ale pronajímá místním rybářům za symbolickou cenu (1 Kč ročně). Rybáři na rybníku mohou rybařit a rybník zároveň udržují a starají se o něj. S pracemi kolem rybníku také současně pomáhá správce Zámecké zahrady pan Vilém Kolařík.\n\nHlavním účelem rybníku tvaru slzy je účel okrasný, ale využívá se také v rybaření a v zimě k bruslení. V nejhlubším místě je rybník hluboký až 3 metry a dnes je napájen kanálem z potoků\nLutoninkya Bratřejovky.\nV 19. století bylo přeloženo koryto řeky Lutoninky na hranici bývalé štěpnice a na jeho místě, v Zámecké zahradě ve Vizovicích, byl vybudován rybník, zvaný Zámecký nebo také Vizovický. Jeho výpusť zůstala na hlavní ose a drobný odtokový potůček se na ni při svém vtoku do řeky také vrací.\n\nNeví se přesně, kdy přeložení koryta řeky Lutoninky proběhlo, ale slzovitý tvar rybníku se poprvé objevuje roku 1829 na indikační skice Zámecké zahrady.\n\nV 20. letech 19. století se vizovický Zámecký park nechal upravit na romantistický, přírodně krajinářský park. S největší pravděpodobností dal v tomto stylu zbudovat rybník Filip svobodný pán z Ratenic a Stiellfriedu. Rod Stiellrfiedů v těch letech ve Vizovickém zámku sídlil a jméno Filip, se také objevuje na získané indikační skice Zámecké zahrady.\n\nIndikační skica je plán, který byl navržen a načrtnut do papírové podoby, ale není jisté, zda byl uskutečněn. Je na ní znázorněn rybník slzovitého tvaru ještě se starým náhonem, který měl vést od mostku přes řeku Lutoninku. Dnes je tento náhon veden podzemím pod Vizovicemi až od soutoku potoků Bratřejovky a Lutoninky. Zajímavostí je, že tento nový náhon kopali za první světové války italští zajatci, tedy naši nepřátelé. \n\nZ původní topolové aleje podél řeky bylo ponecháno pouze několik stromů, které tak tvoří výrazné vertikální dominanty. Jednotlivé druhy dřevin jsou vysázeny po skupinách, aby se zvýraznil jejich efekt. Břeh rybníka byl osázen smutečními vrbami a pobřežními rostlinami, což vytváří iluzi meandru a dodává prostředí na přirozenosti.\n\nTvůrce využil členitosti terénu Zámecké zahrady, k otevření zajímavých pohledů na louky se solitérními stromy a skupinami keřů. Hlavní vyhlídka na dolní louku s rybníkem je umístěna na konci tvarované aleje a svah pod ní byl osázen růžemi v ornamentálních záhonech.\nSvah nad rybníkem už dávno není osázen růžemi. Roste na něm krásně zelený, udržovaný trávník. V zimně jej děti sjíždějí na saních a bobech. V blízkém okolí rybníku bylo pokáceno pár keřů, ale stromy byly ve většině případů ponechány dodnes. Na svém místě zůstal například starý topol u odtokového potůčku. Dominantním prvkem je především náladotvorná vrba na břehu s travnatým paloukem (viz foto). K výsadbě přibyly keře lemující okraje svahu nad rybníkem. Kolem rybníka vede nedlážděná pěšinka, často používaná při procházkách, odpočinout je možno na lavičkách, občas obsazených místními rybáři.\nRoku 2009 proběhla zatím poslední revitalizace rybníku. Práce trvaly dva měsíce a celkem stály 300 tisíc korun. Zámek pro tuto akci získal dotaci v rámci Operačního programu Životní prostředí.\n\nPřípravy byly komplikované, jelikož byl v rybníce zjištěn výskyt chráněných živočichů raka říčního (v rybníku jich bylo 22) a škeble rybniční (více než 150 jedinců). V polovině července byl rybník vyloven a zcela vypuštěn. Poté odborníci zbavili rybník bahnitého sedimentu a místní rybáři opravili hráz a dočistili přítok a odtok rybníku. Vytažený bahnitý sediment byl uložen na louce vedle rybníku, za potokem, kde postupně vyschl a byl upraven do rovnoměrné vrstvy po celé ploše louky. Ta se do roka zazelenala udržovaným trávníkem. Břehy rybníka byly v tomtéž roce (2009) zpevněny štěrkem. Raci a škeble byli na závěr revitalizace vráceni zpět do vyčištěného rybníka a na jaře roku 2010 je doplnila ještě další, nová rybí osádka.\n\nV rybníku a v jeho okolí žije mnoho druhů živočichů i rostlin (některé druhy brouků, korýšů, hlodavců, vážek, ryb, ploštic a ptáků; orobince). Ke hladině rybníku také občas přilétají volavky popelavé, ledňáčci říční, a často kachny divoké. Vyskytují se zde i chránění živočichové jako rak říční a škeble rybničná.\n\nVizovický zámek a Zámecký park spolu s rybníkem jsou hojně navštěvovanými turistickými místy. Rybník slouží především jako okrasa Zámecké zahrady, ale s rybářskou licencí a dobrým vybavením je na něm možno rybařit. V zimě, kdy se na hladině rybníku vytvoří silná (alespoň jednometrová) vrstva ledu, si Vizovjané a návštěvníci vizovického zámeckého parku mohou na rybníku zabruslit.\n\n\n\n"}
{"id": "907449", "url": "https://cs.wikipedia.org/wiki?curid=907449", "title": "Přístupová síť", "text": "Přístupová síť\n\nPřístupová síť je telekomunikační síť, která zajišťuje připojení účastníků k poskytovateli telekomunikačních služeb. V mobilních sítích je realizována jako rádiová přístupová síť. V tradiční veřejné telefonní síti jako účastnická vedení připojená do místní telefonní ústředny; při větší vzdálenosti se používají koncentrátory; pro rychlé přenosy dat musí být účastnické vedení na straně poskytovatele osazeno zařízením nazývaným Digital Subscriber Line Access Multiplexer (DSLAM).\n\nOstatní služby zajišťuje \"jádro sítě\", které se u starších mobilních sítí rozděluje na síťový spojovací subsystém, který zajišťuje propojování a účtování hovorů, a jádro sítě GPRS, které zajišťuje přenos dat.\n\n"}
{"id": "907451", "url": "https://cs.wikipedia.org/wiki?curid=907451", "title": "Království Ta-li", "text": "Království Ta-li\n\nKralovství Ta-li neboli Velké Li () byl pajský stát v dnešní čínské provincii Jün-nan s hlavním městem Ta-li. Království založil Tuan S'-pching roku 937, zaniklo roku 1253, kdy bylo dobyto armádou Mongolské říše.\n\nVětšinu Jün-nanu ovládal od 7. století stát Nan-čao, který zanikl roku 902. Následovaly jej tři krátkodobé státy – Ta Čchang-che (), od roku 928 Ta Tchien-sing (), kterého po několika měsících nahradil Ta I-ning (). Roku 937 Tuan S'-pching založil stát Ta-li. Kao Šeng-tchaj donutil roku 1095 slabého krále Tuan Čeng-minga k odstoupení a přijetí mnišského stavu, a přejmenoval stát na Ta-čung.\n\nUž následující rok Tuan Čeng-čchun vrátil k moci rod Tuan. V následujícím období, tzv. Pozdního Li (\"Chou Ta-li\", , či \"Chou Li-kuo\", ) si však rod Kao uchoval rozhodujcí moc.\n\nZákladem hospodářství země bylo zemědělství, produktivní zejména v okolí jezera Tien-čch’. Ta-li bylo významné i výrobou železných zbraní a zbroje, lakových výrobků a vývozem plsti a koní. Důležitou roli hrál obchod s Čínou i státy jihovýchodní Asie. Administrativa byla organizována podle místních tradic vycházejících ze vzoru Nan-čaa. Kulturně byla země silně ovlivněna sungskou Čínou, čínské znaky byly používány k zápisům v čínštině i vlastním jazyku. V zemi kvetl buddhismus.\n\nRoku 1253 bylo Ta-li dobyto mongolskou armádou vedenou Kublajem a připojeno k Mongolské říši. Po dvou desetiletích, roku 1274, na jeho místě Mongolové zorganizovali provincii Jün-nan jako část říše Jüan.\n\n"}
{"id": "907452", "url": "https://cs.wikipedia.org/wiki?curid=907452", "title": "Samuel Štefánik", "text": "Samuel Štefánik\n\nSamuel Štefánik (* 16. listopadu 1991, Bánovce nad Bebravou) je slovenský fotbalový záložník a reprezentant, hráč klubu Termalica Bruk-Bet Nieciecza.\n\nSvoji fotbalovou kariéru začal v Trenčíně, kde se postupně propracoval přes mládežnické kategorie do prvního mužstva.\n\nZačátkem září 2013 odešel do nizozemského klubu NEC Nijmegen, kde podepsal čtyřletou smlouvu. Při svém debutu v Eredivisie 15. září vstřelil dva góly v  zápase s Feyenoordem, NEC remizoval 3:3. S Nijmegenem zažil v sezoně 2013/14 sestup do nizozemské druhé ligy (Eerste Divisie). Ta se ho ale netýkala, neboť v létě přestoupil do Slovanu.\n\nV srpnu 2014 se vrátil na Slovensko, tentokrát do klubu Slovan Bratislava, kde podepsal čtyřletý kontrakt.\n\nV lednu 2016 odešel na půlroční hostování s opcí na přestup do polského prvoligového klubu Podbeskidzie Bielsko-Biała. Na konci sezóny 2015/16 Podbeskidzie sestoupilo z Ekstraklasy a Štefánikovo angažmá v klubu skončilo.\n\nVzápětí v červnu 2016 se dohodl na smlouvě s jiným polským prvoligovým klubem Termalica Bruk-Bet Nieciecza.\n\nPůsobil v mládežnických reprezentacích Slovenska včetně U21.\n\nV srpnu 2013 jej povolal nový trenér Slovenska Ján Kozák k přátelskému střetnutí s domácím Rumunskem (14. srpna, remíza 1:1), v němž Štefánik absolvoval debut v A-mužstvu slovenské reprezentace. V 65. minutě vystřídal na hřišti Marka Hamšíka. Poprvé nastoupil v základní sestavě národního týmu 5. března 2014 v přátelském utkání na stadionu Netanja proti domácímu Izraeli, které skončilo vítězstvím Slovenska 3:1. Odehrál první poločas, pak jej vystřídal Adam Nemec.\n\n"}
{"id": "907460", "url": "https://cs.wikipedia.org/wiki?curid=907460", "title": "Juan José Armas Marcelo", "text": "Juan José Armas Marcelo\n\nJuan José Armas Marcelo (* 22. července 1946 Las Palmas de Gran Canaria, Španělsko) je španělský spisovatel, esejista a novinář. Je autorem knih \"El cameleón sobre la alfombra\" (cena Benito Pérez Galdós – 1975), \"Los dioses de sí mismos\" či \"Casi todas las muejeres\". Jako novinář pracoval v Telecinco či TVE.\n"}
{"id": "907462", "url": "https://cs.wikipedia.org/wiki?curid=907462", "title": "Lucas Moura", "text": "Lucas Moura\n\nLucas Rodrigues Moura da Silva, či krátce Lucas Moura (* 13. srpna 1992, São Paulo Brazílie) známější pod přezdívkou Lucas, je brazilský fotbalista, v současné době působí v anglickém týmu Tottenham Hotspur. Hraje na pozici záložníka.\n\nZúčastnil se Konfederačního poháru FIFA 2013 v Brazílii, kde domácí brazilský tým získal zlaté medaile po vítězství 3:0 ve finále nad Španělskem.\n\nSão Paulo\nParis Saint Germain\n\nBrazílie\n\n"}
{"id": "907468", "url": "https://cs.wikipedia.org/wiki?curid=907468", "title": "Flesh (film, 1968)", "text": "Flesh (film, 1968)\n\nFlesh je americký hraný film z roku 1968, který režíroval Paul Morrissey podle vlastního scénáře. Film zobrazuje jeden den mladého prostituta.\n\nFilm začíná dlouhým záběrem na spícího Joa jako ve Warholově filmu \"Sleep\". Jeho žena Geri ho budí polštářovou bitvou. Potom mu sdělí, že potřebuje 200 dolarů na potrat pro svou kamarádku a peníze by měl sehnat nejlépe ještě dnes. Potom si Joe hraje se svým malým synem, který se cpe muffinem, zatímco mu žena pere oblečení. Poté vyráží na 42. ulici a čeká na zákazníky. Nejprve jde do bytu s prvním zákazníkem a pak se vrací zpět na ulici. Zde mu starší muž nabídne 100 $, když mu bude stát modelem. Doma má umělec dlouhý monolog o kultu těla v minulosti i současnosti a fotografuje ho v typických pózách řeckých soch, mj. také jako Diskobola. Potom ho skicuje nahého. Po návratu potkává v parku dva mladé začínající prostituty a jednomu dává praktické rady ohledně jeho výdělku. Pak jde ke skupině transvestitů. Zatímco ho striptýzová tanečnice Terry orálně uspokojuje, dvě zbývající si čtou v bulvárních časopisech. Potom jde Joe za svým dalším zákazníkem. Veterán z Korejské války si s ním povídá, protože je kvůli válečnému zranění impotentní. Od něj Joe získá zbývající peníze a vrací se domů. Jeho žena je doma se svou kamarádkou, která už na potrat nechce jít. Společně hovoří v posteli a poté usnou.\n"}
{"id": "907470", "url": "https://cs.wikipedia.org/wiki?curid=907470", "title": "Kanton Arques", "text": "Kanton Arques\n\nKanton Arques ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho pět obcí.\n\n"}
{"id": "907471", "url": "https://cs.wikipedia.org/wiki?curid=907471", "title": "Kanton Audruicq", "text": "Kanton Audruicq\n\nKanton Audruicq ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 13 obcí.\n\n"}
{"id": "907474", "url": "https://cs.wikipedia.org/wiki?curid=907474", "title": "Kanton Fauquembergues", "text": "Kanton Fauquembergues\n\nKanton Fauquembergues ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 18 obcí.\n\n"}
{"id": "907475", "url": "https://cs.wikipedia.org/wiki?curid=907475", "title": "Touch Me (Smash)", "text": "Touch Me (Smash)\n\nTouch Me je původní píseň představená v osmé epizodě první série amerického muzikálového televizního seriálu \"Smash\" s názvem The Coup. Píseň složili Ryan Tedder a Bonnie McKee. Tedder i v epizodě vystupuje a hraje sám sebe.\n\nV tomto díle má muzikál o Marilyn Monroe s názvem \"Bombshell\" problémy, proto se režisér Derek Wills (Jack Davenport) a producentka Eileen Rand (Anjelica Huston) dohodnou, že zkusí muzikál vést jiným směrem (aniž by o tom předem řekli skladatelské dvojici Tomovi Levittovi (Christian Borle) a Julii Houston (Debra Messing) a Derek najme Karen Cartwright (Katharine McPhee), aby mu pomohla. Přijme Teddera, aby napsal píseň, která ukazuje více současnější a podrážděnější stranu Marilyn Monroe a Karen s pomocí tanečníku a Teddera a jeho skupiny zpívá píseň před Tomem a Juliou, na posteli zabalená v prostěradle, zatímco tanečníci kolem ní představují paparazzi.\n\nPíseň je dostupná na albu \"The Music of Smash\".\n\nK 9. květnu 2012 se prodalo 18 000 digitálních kopií této písně.\n"}
{"id": "907476", "url": "https://cs.wikipedia.org/wiki?curid=907476", "title": "Kanton Lumbres", "text": "Kanton Lumbres\n\nKanton Lumbres ( ) je francouzský kanton v departementu Pas-de-Calais v regionu Hauts-de-France. Tvoří ho 60 obcí. Před reformou kantonů 2014 ho tvořilo 33 obcí.\n\nod roku 2015:\n\n\npřed rokem 2015:\n"}
{"id": "907484", "url": "https://cs.wikipedia.org/wiki?curid=907484", "title": "Kanton Saint-Omer-Nord", "text": "Kanton Saint-Omer-Nord\n\nKanton Saint-Omer-Nord ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho devět obcí.\n\n"}
{"id": "907491", "url": "https://cs.wikipedia.org/wiki?curid=907491", "title": "Alfredo Conde", "text": "Alfredo Conde\n\nAlfredo Conde (* 6. ledna 1945 Orense Španělsko) je španělský (galicijský) prozaik. Byl prvním předsedou galicijského PEN klubu. Napsal díla jako \"Mencer de lúas\" (1968), \"Mementos de vivos\" (1974), \"Memoria de Noa\" (1982), \"Una conversacion en la Habana\" (1989), \"Cubita la bella\" (1992), \"Memoria de soldado\" (2002) či \"Romasanta\" (2004). Je držitelem Mezinárodní ceny za literaturu Grinzane Cavour a několika národních cen.\n\n"}
{"id": "907493", "url": "https://cs.wikipedia.org/wiki?curid=907493", "title": "Kanton Saint-Omer-Sud", "text": "Kanton Saint-Omer-Sud\n\nKanton Saint-Omer-Sud ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho čtyři obce.\n\n"}
{"id": "907501", "url": "https://cs.wikipedia.org/wiki?curid=907501", "title": "Kanton Aubigny-en-Artois", "text": "Kanton Aubigny-en-Artois\n\nKanton Aubigny-en-Artois ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 30 obcí.\n\n"}
{"id": "907505", "url": "https://cs.wikipedia.org/wiki?curid=907505", "title": "José María González García", "text": "José María González García\n\nJosé María González García (* 1950 Murcia Španělsko) je španělský spisovatel a sociolog. Je autorem děl jako \"La sociología del conocimiento hoy\" (1979), \"Afinidades electivas entre Max Weber y Kafka\" (1989), \"Las huellas de Fausto\" (1992), \"La herencia de Goethe en la sociología de Max Weber\" (1992) či \"Metáforas del poder\" (1998). Za dílo \"La diosa Fortuna\" (2006) obdržel v roce 2007 Národní cenu za esej.\n"}
{"id": "907507", "url": "https://cs.wikipedia.org/wiki?curid=907507", "title": "Clara Janés", "text": "Clara Janés\n\nClara Janés Nadal (* 6. listopadu 1940 Barcelona, Španělsko) je španělská spisovatelka a překladatelka z češtiny, turečtiny a perštiny. V roce 1997 jí byla udělena státní cena 'Premio Nacional de Traducción'.\n\nJe dcerou básníka Josepa Janése. Vystudovala literaturu a filosofii v Pamploně, posléze srovnávací literaturu v Paříži. V roce 2015 byla zvolena členkou společnosti Real Academia Española (RAE).\n\nVydala romány \"Los caballos del sueño\" (1989) a \"El hombre de Adén\" (1991); cestopis \"Sendas de Rumanía\" (1989) a sbírky básní \"Las estrellas vencidas\" (1964), \"Vivir\" (1983), \"El libro de los pájaros\" (1999), \"Paralajes\" (2002), \"A Vladimir Holan en su centenario\" (2005) či \"Espacios translúcidos\" (2007). \n\nJe držitelkou literárních cen Premio Internacional de Poesía Jaime Gil de Biedma, Internacional de Poesía Barcarola či Nacional de las Letras Teresa de Ávila.\n\n"}
{"id": "907508", "url": "https://cs.wikipedia.org/wiki?curid=907508", "title": "Plocha (operační systém)", "text": "Plocha (operační systém)\n\nPlocha operačního systému je místo, které se načte po načtení operačního systému nebo po přihlášení uživatele.\nNa ploše mohou i nemusí být umístěny ikony, které odkazují na určitou složku či program. Většina operačních systému umožňuje nastavit pozadí (tapetu) plochy. Jako pozadí si můžete nastavit určitou barvu nebo fotografii. Moderní operační systémy umožňují tapety mezi sebou střídat v určitém časovém termínu. Na ploše mohou být umístěny okna programu a bývá zde také umístěn panel (lišta s ovládajícími prvky, např. se spuštěnými programy).\n\nV operačním systému Microsoft Windows spravuje plochu služba Windows Explorer (či Windows GUI). Vzhled plochy v tomto operačním systému umožňují změnit neoficiální programy (například program Calmira změní vzhled Windows 3.11 na vzhled Windows 95). V operačních systémech založených na GNU/Linuxu spravuje plochu systému několik prostředí, které se vzhledově liší. K nejznámějším patří například KDE, GNOME, XFCE nebo Unity. V operačním systému Mac OS spravuje plochu systém Classic Environment (či jen „Classic“).\n\n"}
{"id": "907509", "url": "https://cs.wikipedia.org/wiki?curid=907509", "title": "Mistrovství Evropy v basketbalu žen 2013", "text": "Mistrovství Evropy v basketbalu žen 2013\n\n34. mistrovství Evropy v basketbalu žen proběhlo ve dnech 15. – 30. června ve Francii v městech Lille, Orchies, Trélazé,\nMouilleron-le-Captif a Vannes.\n\nTurnaje se zúčastnilo 16 týmů, rozdělených do čtyř čtyřčlenných skupin. První tři družstva postoupila do dvou osmifinálových skupin z nichž nejlepší čtyři družstva se kvalifikovala do Play off. Titul mistra Evropy získal tým Španělska.\n\n\n\n"}
{"id": "907510", "url": "https://cs.wikipedia.org/wiki?curid=907510", "title": "Kanton Saint-Étienne-Sud-Ouest-1", "text": "Kanton Saint-Étienne-Sud-Ouest-1\n\nKanton Saint-Étienne-Sud-Ouest-1 ( ) je francouzský kanton v departementu Loire v regionu Rhône-Alpes. Tvoří ho jihozápadní část města Saint-Étienne.\n"}
{"id": "907512", "url": "https://cs.wikipedia.org/wiki?curid=907512", "title": "Kanton Saint-Étienne-Sud-Ouest-2", "text": "Kanton Saint-Étienne-Sud-Ouest-2\n\nKanton Saint-Étienne-Sud-Ouest-2 ( ) je francouzský kanton v departementu Loire v regionu Rhône-Alpes. Tvoří ho jihozápadní část města Saint-Étienne.\n"}
{"id": "907518", "url": "https://cs.wikipedia.org/wiki?curid=907518", "title": "Kanton Saint-Just-Saint-Rambert", "text": "Kanton Saint-Just-Saint-Rambert\n\nKanton Saint-Just-Saint-Rambert ( ) je francouzský kanton v departementu Loire v regionu Rhône-Alpes. Tvoří ho 12 obcí.\n\n"}
{"id": "907522", "url": "https://cs.wikipedia.org/wiki?curid=907522", "title": "Kanton Saint-Jean-Soleymieux", "text": "Kanton Saint-Jean-Soleymieux\n\nKanton Saint-Jean-Soleymieux ( ) je francouzský kanton v departementu Loire v regionu Rhône-Alpes. Tvoří ho 13 obcí.\n\n"}
{"id": "907523", "url": "https://cs.wikipedia.org/wiki?curid=907523", "title": "Jan Kušta", "text": "Jan Kušta\n\nJan Kušta (22. května 1845 Rohovka – 1. dubna 1900 Praha) byl český geolog a paleontolog. Zaměřil se na studium karbonu a permu na Rakovnicku, Kladensku, v okolí Radnic u Rokycan, Rosic u Brna i jinde. Pro Národní muzeum shromáždil množství rostlinných i živočišných zkamenělin. Objevil pozůstatky diluviálního člověka u Lubné. Byl po něm pojmenován rod amerických fosilních pavoukovců \"Kustarachne\".\n\nNarodil se 22. května 1845 v obci Rohovka u Horní Cerekve. V letech 1858–1866 studoval na gymnáziu v Jindřichově Hradci a pak do roku 1869 na pražské filosofické fakultě. V roce 1871 získal místo na nižší reálce a měšťanské škole v Lounech, odkud roku 1876 přešel na obecní reálku v Rakovníku. Zde působil osmnáct let. Od září 1894 do konce života vyučoval na české reálce v Ječné ulici v Praze.\n\nVedle učitelských povinností se věnoval geologickému a paleontologickému výzkumu. Na základě předchozích prací Jana Krejčího, Antonína Friče, Karla a Otakara Feistmantelových podal několik příspěvků k rozčlenění prvohorních útvarů karbonu a permu v okolí Rakovníka, Slaného, Kladna, Radnic a moravských Rosic. Roku 1878 určil geologický obzor uhelný u Kněževsi, zkoumal rozšíření nýřanského obzoru aj. Přitom shromáždil množství rostlinných i živočišných zkamenělin (např. pavoukovce u Rakovníka a Petrovic) a předal je Českému (dnes Národnímu) muzeu. Roku 1884 objevil u Týřovic nejstarší české zkameněliny a o několik let později u Lubné pozůstatky člověka z období pleistocénu (diluvia).\n\nVědecká práce mu zajistila světový věhlas; například americký paleontolog Samuel Hubbard Scudder po něm pojmenoval rod amerických pavoukovců \"Kustarachne\" (dnes není uznávaný, ve skutečnosti se jednalo o sekáče). Entomolog rakovnického původu Antonín Nonfried po něm pojmenoval dva druhy cetonií.\n\nNa základě zveřejněných vědeckých prací (viz níže) se pokoušel získat místo na pražské technice, nebyl však přijat a tento neúspěch, ač si na něj veřejně nestěžoval, ho pak dlouho velmi mrzel. Stal se však mimořádným členem Královské české společnosti nauk a korespondentem c. k. říšského geologického ústavu.\n\nZemřel 1. dubna 1900 v Praze. Pohřben byl na Olšanech za účasti rakovnického starosty Čermáka, ředitele tamější reálky Wurma, prorektora techniky Slavíka a dalších osobností.\n\nKušta byl autorem více než sedmdesáti vědeckých prací. První z nich byl článek Úvod do zemězpytu se zřetelem k okolí Lounskému, vydaný v časopise \"Posel z Budče\" roku 1872. Množství pojednání uveřejnil ve \"Zprávách c. k. říš. geolog. ústavu\" a \"Věstníku kr. čes. společnosti nauk\". Knižně vyšly např.\n\n"}
{"id": "907528", "url": "https://cs.wikipedia.org/wiki?curid=907528", "title": "K-wagen", "text": "K-wagen\n\nK-Panzerkampfwagen, neboli Großkampfwagen, byl německý supertěžký tank, který vznikl na jaře 1917. Tým vedený Ing. Vollmerem a kpt. Wegerem dokončil konstrukci dvou prototypů těsně po konci první světové války. Původní hmotnost tanku měla být okolo 165 tun, nakonec byla zredukována na 120 tun.\n\n\n"}
{"id": "907534", "url": "https://cs.wikipedia.org/wiki?curid=907534", "title": "Zakl (Podlehnik)", "text": "Zakl (Podlehnik)\n\nZakl () je vesnice, která administrativně spadá do občiny Podlehnik. Nachází se v jihovýchodním Slovinsku, v blízkosti silnice spojující Maribor a Záhřeb. Podle sčítání lidu z roku 2016 žilo ve vesnici 202 obyvatel. Místní kostel je zasvěcen Panně Marii Sedmibolestné. V blízkosti vsi protéká řeka Rogatica.\n"}
{"id": "907535", "url": "https://cs.wikipedia.org/wiki?curid=907535", "title": "Korunková", "text": "Korunková\n\nKorunková je obec na Slovensku v okrese Stropkov. První zmínka o obci je z roku 1408. Geograficky leží v Ondavské vrchovině, v horní části údolí Ondavy. Obcí protéká potok Čierťaž.\nBarokně klasicistní řeckokatolický chrám svatého Demetera mučedníka z roku 1776 nebo 1820.\n\nDo roku 1955 měla obec název Pucák. První zmínka pochází z darovací listiny (1408), ve které král Zikmund Lucemburský daruje panství Stropkov Imrichovi z Perína.\n\nOd 2004 roku se místní farská budova stala klášterem redemptoristů. Zařízení slouží také jako řeholní noviciát.\n"}
{"id": "907536", "url": "https://cs.wikipedia.org/wiki?curid=907536", "title": "Byromville", "text": "Byromville\n\nByromville je město v Dooly County, v Georgii, ve Spojených státech amerických. V roce 2011 žilo ve městě 544 obyvatel.\nPodle sčítání lidí v roce 2000 žilo ve městě 415 obyvatel, 128 domácností a 92 rodin. V roce 2011 žilo ve městě 268 mužů (49,3%), a 276 žen (50,7%). Průměrný věk obyvatele je 40 let.\n"}
{"id": "907540", "url": "https://cs.wikipedia.org/wiki?curid=907540", "title": "Byron (Georgie)", "text": "Byron (Georgie)\n\nByron je město v Peach County, v Georgii, ve Spojených státech amerických. V roce 2011 žilo ve městě 4523 obyvatel.\nPodle sčítání lidí v roce 2000 žilo ve městě 2887 obyvatel, 1061 domácností a 829 rodin. V roce 2011 žilo ve městě 2164 mužů (47,9%), a 2359 žen (52,1%). Průměrný věk obyvatele je 37 let.\n"}
{"id": "907541", "url": "https://cs.wikipedia.org/wiki?curid=907541", "title": "John Carter", "text": "John Carter\n\nJméno a příjmení John Carter nosí více osobností:\n"}
{"id": "907546", "url": "https://cs.wikipedia.org/wiki?curid=907546", "title": "Barry Galbraith", "text": "Barry Galbraith\n\nBarry Galbraith (18. prosince 1919 Pittsburgh, Pensylvánie, USA − 13. ledna 1983 Bennington, Vermont, USA) byl americký jazzový kytarista.\n\nPočátkem čtyřicátých let se z Vermontu přestěhoval do New Yorku, kde začal pracovat s hudebníky, jakými byli například Babe Russin, Art Tatum, Red Norvo, Hal McIntyre a Teddy Powell. V letech 1941−1942 a znovu v letech 1946−1949, po návratu z armády, hrál s Claudem Thornhillem a v roce 1953 absolvoval turné se Stanem Kentonem.\n\nV padesátých a šedesátých letech hrál na řadě nahrávek pro NBC a CBS jako studiový muzikant; vedle jiných hrál například s Milesem Davisem, Michelem Legrandem, Talem Farlowem, Colemanem Hawkinsem, Johnem Lewisem, Halem McKusickem, Oscarem Petersonem, Maxem Roachem, Georgem Russellem a Tony Scottem. Rovněž nahrával se zpěváky a zpěvačkami Anitou O'Day, Chrisem Connorem, Billie Holiday, Helen Merrill, Sarah Vaughan a Dinah Washington. Byl rádcem kytaristy Ralpha Patta.\n\nV roce 1961 vystoupil ve filmu \"After Hours\". V letech 1963−1964 hrál na albu Gila Evanse s názvem \"The Individualism of Gil Evans\" a v roce 1965 hrál se Stanem Getzem a Eddie Sauterem na soundtracku \"Mickey One\". V letech 1970−1975 vyučoval na newyorské universitě CUNY a v letech 1976−1977 učil hru na kytaru na New England Conservatory v Bostonu. V roce 1982 vydal knihu kytarových metod.\n"}
{"id": "907547", "url": "https://cs.wikipedia.org/wiki?curid=907547", "title": "Ahmed", "text": "Ahmed\n\nAhmed (arabsky أحمد – ten, kdo neustále děkuje Bohu) je arabské mužské rodné jméno a příjmení. Jeho variantou je Ahmad, tureckou obdobou Ahmet.\n\n\n\n"}
{"id": "907549", "url": "https://cs.wikipedia.org/wiki?curid=907549", "title": "Cadwell", "text": "Cadwell\n\nCadwell je město v Laurens County, v Georgii, ve Spojených státech amerických. V roce 2011 žilo ve městě 528 obyvatel.\nPodle sčítání lidí v roce 2000 žilo ve městě 329 obyvatel, 136 domácností a 93 rodin. V roce 2011 žilo ve městě 337 mužů (63,8%), a 191 žen (36,2%). Průměrný věk obyvatele je 36 let.\n"}
{"id": "907550", "url": "https://cs.wikipedia.org/wiki?curid=907550", "title": "Tomáš Hájovský", "text": "Tomáš Hájovský\n\nTomáš Hájovský (* 10. prosince 1982 v Bojnicích) je slovenský fotbalový obránce, od července 2012 působící v 1. FK Příbram. Mimo Slovensko působil v Česku a ve Skotsku.\n\nSvoji fotbalovou kariéru začal v Baníku Lehotě pod Vtáčnikom, odkud v průběhu mládeže zamířil do Vegumu Dolné Vestenice. V roce 2003 přestoupil do Tatranu Poštorná, který se pro hráče stal prvním zahraničním angažmá. Následně se stal hráčem Raith Rovers. V roce 2005 odešel do Tatranu Prachatic. V letech 2006–2008 hrál za FK Baník Sokolov. Poté se stal hráčem Viktorie Plzeň. V průběhu podzimu 2010 odešel na hostování do Hradce Králové. V sezoně 2010/11 získala Viktorka mistrovský titul a Hájovský se na něm částečně podílel. V létě 2011 odešel hostovat zpět do Sokolova. V červenci 2012 Plzeň definitivně opustil a zamířil do Příbrami.\n\n"}
{"id": "907551", "url": "https://cs.wikipedia.org/wiki?curid=907551", "title": "Cairo (Georgie)", "text": "Cairo (Georgie)\n\nCairo je město v Grady County, v Georgii, ve Spojených státech amerických. V roce 2011 žilo ve městě 9635 obyvatel.\nPodle sčítání lidí v roce 2000 žilo ve městě 9239 obyvatel, 3465 domácností a 2456 rodin. V roce 2011 žilo ve městě 4539 mužů (47,1%), a 5096 žen (52,9%). Průměrný věk obyvatele je 35 let.\n"}
{"id": "907552", "url": "https://cs.wikipedia.org/wiki?curid=907552", "title": "Calhoun (Georgie)", "text": "Calhoun (Georgie)\n\nCalhoun je město v Gordon County, v Georgii, ve Spojených státech amerických. V roce 2011 žilo ve městě 15652 obyvatel.\nPodle sčítání lidí v roce 2000 žilo ve městě 10667 obyvatel, 4049 domácností a 2672 rodin. V roce 2011 žilo ve městě 7665 mužů (49,0%), a 7987 žen (51,0%). Průměrný věk obyvatele je 33 let.\n"}
{"id": "907553", "url": "https://cs.wikipedia.org/wiki?curid=907553", "title": "Kanton Auxi-le-Château", "text": "Kanton Auxi-le-Château\n\nKanton Auxi-le-Château ( ) je francouzský kanton v departementu Pas-de-Calais v regionu Hauts-de-France. Tvoří ho 84 obcí. Před reformou kantonů 2014 ho tvořilo 26 obcí.\n\nod roku 2015:\n\n\n\npřed rokem 2015:\n"}
{"id": "907554", "url": "https://cs.wikipedia.org/wiki?curid=907554", "title": "Camak", "text": "Camak\n\nCamak je město v Warren County, v Georgii, ve Spojených státech amerických. V roce 2011 žilo ve městě 137 obyvatel.\nPodle sčítání lidí v roce 2000 žilo ve městě 165 obyvatel, 71 domácností a 40 rodin. V roce 2011 žilo ve městě 62 mužů (45,7%), a 75 žen (54,3%). Průměrný věk obyvatele je 49 let.\n"}
{"id": "907556", "url": "https://cs.wikipedia.org/wiki?curid=907556", "title": "Bud Powell", "text": "Bud Powell\n\nBud Powell (27. září 1924 New York − 31. července 1966 tamtéž) byl americký jazzový klavírista. V první polovině čtyřicátých let hrál v orchestru Cootie Williamse. V roce 1947 se stal členem kvintetu Charlieho Parkera, kde s ním hrál ještě trumpetista Miles Davis, kontrabasista Tommy Potter a bubeník Max Roach. Poté, co strávil několik měsíců v psychiatrické léčebně, si v roce 1949 sestavil vlastní skupinu a nahrál několik alb pod svým jménem. Hrál s řadou dalších hudebníků, mezi které patří Sonny Stitt, Charles Mingus, Art Blakey a Dexter Gordon. Jeho mladší bratr Richie Powell byl rovněž klavírista.\n"}
{"id": "907557", "url": "https://cs.wikipedia.org/wiki?curid=907557", "title": "Faerský tanec", "text": "Faerský tanec\n\nFaerský tanec (faersky \"kvaðdansur\"), někdy také nazýván řetězový tanec, je tanec typický pro Faerské ostrovy. Tančí se na známé písně bez dalšího doprovodu. Tyto písně se nazývají \"kvað\" (slovo pochází ze staršího staroseverského výrazu \"kvæða\" (čti \"kwéða\"), které znamenalo zpívat) a jsou to většinou středověké balady. Mezi tanečníky je vždy jeden „přezpívávač“, který vede zpěv i tanec. Ostatní se pak přidávají při refrému. Vznik tohoto typu tance, stejně jako již zmiňovaných středověkých balad, datujeme do doby před několika sty lety. Dnes se tancuje především v tanečních spolcích zaměřených na tento tanec a během festivalů.\n\n\n"}
{"id": "907558", "url": "https://cs.wikipedia.org/wiki?curid=907558", "title": "Kanton Avesnes-le-Comte", "text": "Kanton Avesnes-le-Comte\n\nKanton Avesnes-le-Comte ( ) je francouzský kanton v departementu Pas-de-Calais v regionu Hauts-de-France. Tvoří ho 108 obcí. Před reformou kantonů 2014 ho tvořilo 31 obcí.\n\nod roku 2015:\n\n\n\npřed rokem 2015:\n"}
{"id": "907559", "url": "https://cs.wikipedia.org/wiki?curid=907559", "title": "Camilla (Georgie)", "text": "Camilla (Georgie)\n\nCamilla je město v Mitchell County, v Georgii, ve Spojených státech amerických. V roce 2011 žilo ve městě 5364 obyvatel.\nPodle sčítání lidí v roce 2000 žilo ve městě 5669 obyvatel, 1994 domácností a 1405 rodin. V roce 2011 žilo ve městě 2507 mužů (46,8%), a 2857 žen (53,2%). Průměrný věk obyvatele je 36 let.\n"}
{"id": "907561", "url": "https://cs.wikipedia.org/wiki?curid=907561", "title": "Kanton Arras-Nord", "text": "Kanton Arras-Nord\n\nKanton Arras-Nord ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho čtyři obce.\n\n"}
{"id": "907562", "url": "https://cs.wikipedia.org/wiki?curid=907562", "title": "Kanton Arras-Sud", "text": "Kanton Arras-Sud\n\nKanton Arras-Sud ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho devět obcí.\n\n"}
{"id": "907563", "url": "https://cs.wikipedia.org/wiki?curid=907563", "title": "Canon (Georgie)", "text": "Canon (Georgie)\n\nCanon je město v Franklin County, v Georgii, ve Spojených státech amerických. V roce 2011 žilo ve městě 803 obyvatel.\nPodle sčítání lidí v roce 2000 žilo ve městě 755 obyvatel, 315 domácností a 221 rodin. V roce 2011 žilo ve městě 386 mužů (48,1%), a 417 žen (51,9%). Průměrný věk obyvatele je 40 let.\n"}
{"id": "907564", "url": "https://cs.wikipedia.org/wiki?curid=907564", "title": "Kanton Arras-Ouest", "text": "Kanton Arras-Ouest\n\nKanton Arras-Ouest ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho pouze západní část města Arras.\n"}
{"id": "907566", "url": "https://cs.wikipedia.org/wiki?curid=907566", "title": "Shorty Rogers", "text": "Shorty Rogers\n\nShorty Rogers rodným jménem Milton Rajonsky (14. dubna 1924 Great Barrington, Massachusetts, USA − 7. listopadu 1994 Van Nuys, Kalifornie, USA) byl americký jazzový trumpetista a aranžér. V letech 1947−1949 hrál u Woodyho Hermana a později u Stana Kentona. Během padesátých let pak mimo vlastních alb spolupracoval například s Artem Pepperem, Jimmy Giuffrem a Shelly Mannem. Vydal několik alb pod svým jménem například pro Atlantic Records a Bluebird Records a byl aranžérem alba \"Righteous\" kytaristy Harveye Mandela z roku 1969.\n"}
{"id": "907573", "url": "https://cs.wikipedia.org/wiki?curid=907573", "title": "Canton (Georgie)", "text": "Canton (Georgie)\n\nCanton je město v Cherokee County, v Georgii, ve Spojených státech amerických. V roce 2011 žilo ve městě 23055 obyvatel.\nPodle sčítání lidí v roce 2000 žilo ve městě 3517 obyvatel, 2702 domácností a 650 rodin. V roce 2011 žilo ve městě 11335 mužů (49,2%), a 11720 žen (50,8%). Průměrný věk obyvatele je 31 let.\n"}
{"id": "907576", "url": "https://cs.wikipedia.org/wiki?curid=907576", "title": "Carl (Georgie)", "text": "Carl (Georgie)\n\nCarl je město v Barrow County, v Georgii, ve Spojených státech amerických. V roce 2011 žilo ve městě 256 obyvatel.\nPodle sčítání lidí v roce 2000 žilo ve městě 205 obyvatel, 90 domácností a 59 rodin. V roce 2011 žilo ve městě 137 mužů (53,7%), a 119 žen (46,3%). Průměrný věk obyvatele je 36 let.\n"}
{"id": "907577", "url": "https://cs.wikipedia.org/wiki?curid=907577", "title": "Kanton Bapaume", "text": "Kanton Bapaume\n\nKanton Bapaume ( ) je francouzský kanton v departementu Pas-de-Calais v regionu Hauts-de-France. Tvoří ho 75 obcí. Před reformou kantonů 2014 ho tvořilo 22 obcí.\n\nod roku 2015:\n\n\n\npřed rokem 2015:\n"}
{"id": "907578", "url": "https://cs.wikipedia.org/wiki?curid=907578", "title": "Carlton (Georgie)", "text": "Carlton (Georgie)\n\nCarlton je město v Madison County, v Georgii, ve Spojených státech amerických. V roce 2011 žilo ve městě 1406 obyvatel.\nPodle sčítání lidí v roce 2000 žilo ve městě 233 obyvatel, 100 domácností a 65 rodin. V roce 2011 žilo ve městě 124 mužů (47,7%), a 137 žen (52,3%). Průměrný věk obyvatele je 49 let.\n"}
{"id": "907580", "url": "https://cs.wikipedia.org/wiki?curid=907580", "title": "Kanton Beaumetz-lès-Loges", "text": "Kanton Beaumetz-lès-Loges\n\nKanton Beaumetz-lès-Loges [\"bómec lélóž\"] ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 29 obcí.\n"}
{"id": "907581", "url": "https://cs.wikipedia.org/wiki?curid=907581", "title": "Kanton Bertincourt", "text": "Kanton Bertincourt\n\nKanton Bertincourt ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 18 obcí.\n\n"}
{"id": "907583", "url": "https://cs.wikipedia.org/wiki?curid=907583", "title": "Kanton Croisilles", "text": "Kanton Croisilles\n\nKanton Croisilles ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 27 obcí.\n\n"}
{"id": "907585", "url": "https://cs.wikipedia.org/wiki?curid=907585", "title": "Carnesville", "text": "Carnesville\n\nCarnesville je město v Franklin County, v Georgii, ve Spojených státech amerických. V roce 2011 žilo ve městě 575 obyvatel.\nPodle sčítání lidí v roce 2000 žilo ve městě 541 obyvatel, 197 domácností a 131 rodin. V roce 2011 žilo ve městě 315 mužů (54,9%), a 260 žen (45,1%). Průměrný věk obyvatele je 40 let.\n"}
{"id": "907586", "url": "https://cs.wikipedia.org/wiki?curid=907586", "title": "Marko Ivan Rupnik", "text": "Marko Ivan Rupnik\n\nMarko Ivan Rupnik SJ (* 28. listopadu 1954 Zadlog, Idrija) je slovinský umělec, teolog a jezuita.\n\nDo řádu Tovaryšstva Ježíšova vstoupil v roce 1973. Nejprve studoval v Lublani filozofii a v roce 1977 se zapsal na Akademii výtvarných umění v Římě. Když v roce 1981 dokončil studium na Akademii výtvarných umění, začal studovat teologii na Papežské gregoriánské univerzitě v Římě. V roce 1985 přijal kněžské svěcení. Pokračoval však dále ve studiích na gregoriánské univerzitě a specializoval se na misiologii. Na gregoriánské univerzitě v roce 1991 získal doktorát v oboru misiologie. Poté od září roku 1991 žije a pracuje v Římě v \"Centro Aletti\", jehož je ředitelem. Jako vysokoškolský pedagog vyučuje na Papežském orientálním ústavu, na Papežské Gregoriánské univerzitě, Saint Anselm Papežském liturgickém institutu a dává semináře a přednášky v mnoha jiných evropských akademických institucích. Od roku 1999 se stal konzultantem pro Papežské rady pro kulturu. Řadí se k žákům a následovníkům českého jezuity kardinála Tomáše Špidlíka s nímž řadu let úzce spolupracoval.\n\nJako umělec je autorem mozaiky v bazilice sv. Pia v San Giovanni Rotondo. Jeho díla se však nacházejí v mnoha zemích, např. v mariánských svatyních v Lurdech a Fatimě. Také kapli Redemptoris Mater ve Vatikánu nebo sarkofág Tomáše Špidlíka na moravském Velehradě zdobí jeho mozaika. Je autorem řady knih a studií.\n\n\n"}
{"id": "907588", "url": "https://cs.wikipedia.org/wiki?curid=907588", "title": "Carrollton (Georgie)", "text": "Carrollton (Georgie)\n\nCarrollton je město v Carroll County, v Georgii, ve Spojených státech amerických. V roce 2011 žilo ve městě 24419 obyvatel.\nPodle sčítání lidí v roce 2000 žilo ve městě 19843 obyvatel, 7121 domácností. V roce 2011 žilo ve městě 11593 mužů (47,5%), a 12826 žen (52,5%). Průměrný věk obyvatele je 26 let.\n"}
{"id": "907589", "url": "https://cs.wikipedia.org/wiki?curid=907589", "title": "Cave Spring (Georgie)", "text": "Cave Spring (Georgie)\n\nCave Spring je město v Floyd County, v Georgii, ve Spojených státech amerických. V roce 2011 žilo ve městě 1200 obyvatel.\nPodle sčítání lidí v roce 2000 žilo ve městě 975 obyvatel, 404 domácností a 281 rodin. V roce 2011 žilo ve městě 572 mužů (47,7%), a 628 žen (52,3%). Průměrný věk obyvatele je 41 let.\n"}
{"id": "907591", "url": "https://cs.wikipedia.org/wiki?curid=907591", "title": "Cecil (Georgie)", "text": "Cecil (Georgie)\n\nCecil je město v Cook County, v Georgii, ve Spojených státech amerických. V roce 2011 žilo ve městě 287 obyvatel.\nPodle sčítání lidí v roce 2000 žilo ve městě 265 obyvatel, 118 domácností a 77 rodin. V roce 2011 žilo ve městě 131 mužů (45,8%), a 156 žen (54,2%). Průměrný věk obyvatele je 39 let.\n"}
{"id": "907592", "url": "https://cs.wikipedia.org/wiki?curid=907592", "title": "Cedartown", "text": "Cedartown\n\nCedartown je město v Polk County, v Georgii, ve Spojených státech amerických. V roce 2011 žilo ve městě 9630 obyvatel.\nPodle sčítání lidí v roce 2000 žilo ve městě 9470 obyvatel, 3370 domácností a 2237 rodin. V roce 2011 žilo ve městě 4730 mužů (49,1%), a 4900 žen (50,9%). Průměrný věk obyvatele je 31 let.\n"}
{"id": "907593", "url": "https://cs.wikipedia.org/wiki?curid=907593", "title": "Kanton Saint-Georges-en-Couzan", "text": "Kanton Saint-Georges-en-Couzan\n\nKanton Saint-Georges-en-Couzan ( ) je francouzský kanton v departementu Loire v regionu Rhône-Alpes. Tvoří ho 9 obcí.\n\n"}
{"id": "907594", "url": "https://cs.wikipedia.org/wiki?curid=907594", "title": "Carrollton", "text": "Carrollton\n\nNázev Carrollton nese více sídel v USA:\n\n"}
{"id": "907596", "url": "https://cs.wikipedia.org/wiki?curid=907596", "title": "Avala (vlak)", "text": "Avala (vlak)\n\nAvala je mezinárodní vlak EuroCity Rakouských drah, maďarských drah a Srbských železnic, pojmenovaný podle vrchu nad Bělehradem, hlavním městem Srbska. Je tradičním vlakem spojující Bělehrad se střední Evropou. V současném jízdním řádu pro rok 2017/2018 jezdí z Bělehradu do Vídně přes Novi Sad a Budapešť.\n\nVlak Avala můžeme prvně nalézt zcela mimo Českou republiku a sice pod kategorií expres z Budapešti do Bělehradu. Jedná se o jízdní řád 1990/1991. Kvalita soupravy nebyla příliš vysoká, obsahovala starší maďarské koženkové vozy. Ačkoli základní souprava neobsahovala žádné spací vozy, jel tento vlak v noci. Patrně jeho hlavním posláním bylo dovezení přímých lůžkových vozů z Prahy a Malmö do Bělehradu.\n\nJako atraktivnější se vlak Avala, tentokrát pod číslem 344/345, které mimo jiné používá až do roku 2011, mohl jevit v jízdním řádu 1991/1992, jelikož jeho trasa byla z Budapešti prodloužena až do Vídně. Už se nejednalo o vlak noční ale denní, v soupravě nebyly řazeny žádné přímé vozy. Kvalita vozů se mírně zvýšila, soupravu tvořily srbské vozy s čalouněnými sedačkami a navíc také srbský jídelní vůz.\n\nO dva roky později můžeme zaznamenat nepatrnou změnu a to v kategorii vlaku. Paradoxně jde směrem dolů, z expresu se nám stal obyčejný rychlík - v místních krajích nazýván Schnellzug, Gyors, Brzi.\n\nV jízdním řádu 1998/1999 nastala významná změna. Vlak Avala povýšil na kategorii InterCity a jeho vozy tomu také odpovídaly. Železnice Srbije v témže roce obdržely sérii nových velkoprostorových klimatizovaných vozů, které také ihned na Avalu nasadily. Součástí dodané série byl i jídelní vůz, který byl též nasazen. Soupravu doplnily dva oddílové klimatizované vozy rakouských drah. Novinkou byly také dva přímé lůžkové vozy jedoucí z Bělehradu do Budapešti, kde pokračovaly rychlíkem Tisza do Kieva, respektive Moskvy.\n\nDalší změna v řazení přišla v jízdním řádu 2005/2006, kdy z Vídně do Budapešti a zpět jel také přímý lehátkový vůz Budapešť - Hamburg. Dále je v tomto úseku jel také o sobotách a nedělích posilový maďarský vůz 2. třídy a v letním období vůz zavazadlový.\n\nO další dva roky později zažila Avala první nápor sezonních vozů. V letní sezóně vozila přímé lehátkové vozy z Prahy do černohorského Baru, dále také vozy z Prahy, Bratislavy a Budapešti do řecké Soluně. \n\nV jízdním řádu 2008/2009 přišla asi nejzásadnější změna. Avala začínala v Praze, Vídeň opustila. K této výměně pravděpodobně napomohla změna konceptu železničního spojení mezi Vídní a Budapeští, neboť zde začaly být nasazovány v taktu nové rakouské vlaky Railjet a možná také rozjezd výstavby hlavního vídeňského nádraží, jež značně ve Vídni zkomplikoval dopravní situaci. Avala, jak již bylo zmíněno, si ponechala číselné označení 344/345, zato byla kromě srbského území vedena pod kategorií EuroCity, v Srbsku si ponechala označení Intercity. Byl rozšířen počet sezonních vozů, byly přidány přímé lůžkové vozy z Kieva a Moskvy do Baru a Soluně a také lehátkový vůz z Bratislavy do Baru. Základní souprava zůstala podobná, rakouské vozy se změnily za české, český vagón vystřídal také srbský vůz 1. třídy. V následujících letech se dějí pouze drobné změny v řazení vlaku, z Prahy jezdí v létě do Baru také vůz lůžkový, z Kieva přestávají jezdit sezonní vozy zcela. \n\nNa konci roku 2014 se opět vše změnilo. Vídeňské hlavní nádraží bylo dokončeno a bylo třeba zahustit takt vlaků Eurocity mezi Vídní a Budapeští. Jako ideální řešení se jevilo navrácení Avaly do Vídně, což se také stalo. Získala zpět číselné označení 344/345 a navíc byla zcela nově v Maďarsku trasována přes Cegléd a Kecskemét. Bylo to také poprvé, co nezajížděla v Budapešti na východní nádraží, ale zastavovala jen na předměstském nádraží Kelenföld. Ztratila také letní přímé vozy, jež zůstaly na staré trase, kde vytvořily nový rychlík. Stejně tak na Avale již nejezdil lůžkový vůz z Moskvy do Bělehradu, jehož provoz byl od roku 2015 ukončen.\n\nV roce 2017 je Avala jedním z mála významných vlaků spojujících střední Evropu a Balkán. Stále se potýká s nepřesností, která je zapříčiněna zejména nekvalitním stavem srbské infrastruktury.\n\nSouprava je řazena z kvalitních vozů maďarských drah vybavených klimatizací. Na čele vlaku se střídají lokomotivy MÁV řada 480 a 431 a ŽS řada 44. Průměrná rychlost vlaku je poměrně nízká, což zapříčiňuje především časté zastavování vlaku v Maďarsku a Srbsku a také všeobecně nízká rychlost na srbském území. \n\nVlak číslo 345 z Vídeňského západního nádraží odjíždí v 8:48, do Bělehradu přijíždí ve 20:13, vlak číslo 344 odjíždí z Bělehradu ráno v 7:17 a do Vídně přijíždí v 19:12.\n\nPlatné řazení (GVD 2014/2015):\n\n\n"}
{"id": "907597", "url": "https://cs.wikipedia.org/wiki?curid=907597", "title": "Mé srdce pohřběte u Wounded Knee", "text": "Mé srdce pohřběte u Wounded Knee\n\nMé srdce pohřběte u Wounded Knee (anglicky Bury My Heart at Wounded Knee) je americký film z roku 2007, kombinující prvky westernu, dramatu a zobrazující historickou skutečnost. Částečně by natočen podle stejnojmenné knihy Dee Browna a sleduje osud Indiánů od bitvy u Little Bighornu až po masakr u Wounded Knee. Film vznikl na žádost televizní stanice HBO a režie se chopil Yves Simoneau.\n\nPo bitvě u Little Bighornu vznikla na popud senátora Henryho Dawese (Aidan Quinn) program Úřadu pro indiánské záležitosti vlády Spojených států. Jeho cílem bylo sestěhovat veškeré indiánské obyvatelstvo USA do rezervací a odzbrojit je. Mezitím je jeden z Indiánů, Ohiyeša (Chevez Ezaneh), přimět svým otcem ke konvertování ke křesťanství a nástupu do školy, neboť věří, že začlenění mezi bílé muže je pro něho to nejlepší. Ohiyeša si dlouho odmítá vybrat nové jméno, nakonec přijímá jméno Charles Eastman (Adam Beach). Postupně se z něho stává lékař a senátorovi slouží jako ukázka vzdělaného a civilizovaného Indiána. Nikdy však v sobě nedokáže zcela potlačit své předky. Při jedné z přednášek, kterých se zúčastňuje, se seznamuje s Elaine Goodale (Annin Paquin).\n\nKe změnám ovšem dochází i u Indiánů. Náčelník Sedící Býk (August Schellenberg) je přinucen k odchodu do Kanady, ale nakonec se vrací dožít do Standing Rocku. Ovšem i tady neustále vzdoruje vládě USA. Navíc Wovoka (Wes Studi) vyřkne proroctví, podle něhož mohou Indiáni zahnat bílé muže, pokud budou tančit tzv. Tanec duchů. Atmosféra v rezervaci neustále houstne a úřady, bojící se povstání, posílají pro armádu. Dne 29. prosince 1890 při odzbrojování Indiánů dojde k nedorozumění, které vyvrcholí v masakr u Wounded Knee. Tyto události se dotkly i Charlese.\n"}
{"id": "907599", "url": "https://cs.wikipedia.org/wiki?curid=907599", "title": "Jaroslav Raimund Vávra", "text": "Jaroslav Raimund Vávra\n\nJaroslav Raimund Vávra (8. března 1902 Hradec Králové – 5. května 1990 Praha) byl český spisovatel a cestovatel, autor románů, reportáží a kulturně-historických prací z oblasti severní Afriky nebo z dějin řemesla a technických objevů.\n\nNarodil se v rodině úředníka pojišťovny Aloise Vávry (1866–??) a jeho manželky Marie, rozené Beiglové (1878–??); rodiče byli oddáni v Hradci Králové, necelý měsíc před jeho narozením. Jeho mladším bratrem byl filmový režisér Otakar Vávra. Vystudoval reálku v Brně, absolvoval externě několik semestrů na lékařské fakultě a vyučil se zubním technikem. Od roku 1924 působil jako redaktor v pražských nakladatelstvích (Šolc a Šimáček, František Topič, František Borový, Josef Richard Vilímek a další), podílel se i na několika filmových scénářích (například \"Batalion\" režiséra Přemysla Pražského z roku 1927). Od roku 1936 patřil k okruhu Václavkova \"Bloku\".\n\nJeště na studiích procestoval s otcem téměř celou Evropu. Roku 1931, 1937 a 1947 podnikl cestu do severní Afriky, roku 1956 navštívil Egypt, Sýrii a Libanon a roku 1969 Mongolsko.\n\nV letech 1945–1973 pracoval v Československém filmu na Barrandově nejprve jako knihovník, poté ve Filmovém klubu, který založil, a konečně jako lektor. Roku 1947 podílel se na scénáři filmu svého bratra \"Krakatit\".\n\nJako spisovatel napsal řadu beletristických, cestopisných a kulturně-historických knih o severní Africe a jejích původních berberských obyvatelích. Dalším okruhem jeho zájmu se stalo sklářství, technické objevy a život pražské meziválečné technické inteligence a umělecké společnosti.\n\n\n"}
{"id": "907602", "url": "https://cs.wikipedia.org/wiki?curid=907602", "title": "Kanton Saint-Galmier", "text": "Kanton Saint-Galmier\n\nKanton Saint-Galmier ( ) je francouzský kanton v departementu Loire v regionu Rhône-Alpes. Tvoří ho 11 obcí.\n\n"}
{"id": "907603", "url": "https://cs.wikipedia.org/wiki?curid=907603", "title": "Mount Akutan", "text": "Mount Akutan\n\nMount Akutan (též Akutan Peak, 1303 m n. m.) je stratovulkán na ostrově Akutan Island v Aleutských ostrovech na Aljašce. Sopka je završena kalderou o průměru 2 km, jenž vznikla při mohutné explozivní erupci asi před 1 600 lety. Na jejím dně se nachází malé jezírko, jehož teplota dosahuje až 50 °C, a asi 200 m vysoký sypaný kužel, který je současným centrem vulkanické aktivity.\n\n"}
{"id": "907604", "url": "https://cs.wikipedia.org/wiki?curid=907604", "title": "Ko to kaže, Srbija je mala", "text": "Ko to kaže, Srbija je mala\n\nKo to kaže, Srbija je mala (v srbské cyrilici Ко то каже, Србија је мала, česky doslova Kdo to říká, že je Srbsko malé) je srbská vlastenecká píseň z první světové války.\n\nText písně čerpá ze skutečnosti, že si Srbsko v druhé dekádě 20. století prošlo hned po sobě třemi válkami (první a druhé balkánské války a první světové války). Pointa textu spočívá v tom, že přes všechny útrapy a především skutečnost, že do tzv. \"Velké války\" vstoupilo značně oslabené a vyčerpané předchozími dvěma konflikty, dokázalo zvítězit. Text písně však vznikl nejspíše až v samotném závěru války, přesněji po prolomení Soluňské fronty na podzim 1918.\n\nZákladem písně je jednoduchý (opakující se) text a oblíbený srbský lidový verš (deseterac). Melodie není původní, ale pochází ze staré lidové písně \"Čija kola sklepeću sokakom\". Podobnou melodii má také i četnická píseň, a to \"Od Topole pa do Ravne Gore\". Autor textu není znám; v průběhu let se však text obměňoval a v posledních verzích se často zpívalo i o válce v Chorvatsku a píseň tak získala značně protichorvatský nádech. V současné době je v samotném Chorvatsku (ale také i v Bosně i Hercegovině) ztotožňována se srbským nacionalismem.\n\nPíseň, která byla v dobách existence socialistické Jugoslávie v podstatě zapomenutá, si získala znovu oblibu na konci 80. let, kdy v zemi upadal kult jugoslávských partyzánů. Namísto něho se v jugoslávské (a především srbské) společnosti dostaly na světlo události první světové války, ve které Srbsko bojovalo na straně Dohody. V souvislosti s představou poražené a vykořisťované republiky v rámci Jugoslávie se stal text o válkou zničeném Srbsku, které však nakonec zvítězí, mezi srbskými nacionalisty značně oblíbeným.\n\n\nJako symbol četnického hnutí byla píseň několikrát použita v chorvatském filmu \"Ničiji sin\", spolu s chorvatskou ustašovskou písní Evo zore, evo dana.\n"}
{"id": "907605", "url": "https://cs.wikipedia.org/wiki?curid=907605", "title": "Ptačí hnízdo", "text": "Ptačí hnízdo\n\nPtačí hnízdo je místo sloužící ptákům pro nakladení a inkubaci vajíček a následné vyvedení potomků. Může jít o kalichovitou strukturu upletenou z trávy a dalších materiálů, mělkou prohlubeninu v písku či hlíně, dutinu ve stromě nebo noru vyhloubenou do země. Hnízdo většinou staví samice, samci zpravidla pouze pomáhají. U některých druhů jsou však tyto role opačné, např. samci snovačovitých staví hnízda, aby přilákali partnerky v době námluv.\n\nNe všichni ptáci si budují hnízdo; zřejmě nejznámější jsou kukačky, jež patří mezi tzv. hnízdní parazity, kteří snáší vejce do cizích hnízd. Dalšími příklady jsou tučňáci nebo alky.\n\n\nLidé staví umělé hnízdní struktury, které ptákům pomáhají v hnízdění. Účelem je obvykle poskytnutí zázemí ohroženým druhům nebo bližší studium hnízdících ptáků. Typickým příkladem jsou budky nebo umělá hnízda pro čápy a dravce.\n\nAmatérské vyvěšování budek (především na zahradách) je stále populárnějším fenoménem. Špatně umístěná budka však může být nebezpečná pro její obyvatele; ti mohou být ohrožováni predátory (např. kočkami), ale i nadměrným rušením.\n\n"}
{"id": "907606", "url": "https://cs.wikipedia.org/wiki?curid=907606", "title": "Kanton Dainville", "text": "Kanton Dainville\n\nKanton Dainville ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 10 obcí.\n\n"}
{"id": "907608", "url": "https://cs.wikipedia.org/wiki?curid=907608", "title": "Kanton Saint-Bonnet-le-Château", "text": "Kanton Saint-Bonnet-le-Château\n\nKanton Saint-Bonnet-le-Château ( ) je francouzský kanton v departementu Loire v regionu Rhône-Alpes. Tvoří ho 11 obcí.\n\n"}
{"id": "907611", "url": "https://cs.wikipedia.org/wiki?curid=907611", "title": "Jezuitská kolej (Opava)", "text": "Jezuitská kolej (Opava)\n\nJezuitská kolej v Opavě je významná barokní památka pocházející z první poloviny 18. století, kterou postavil stavitel Georg Hausrucker. \n\nPůsobení jezuitů v Opavě začíná v roce 1625, kdy na přání opavského knížete Karla z Lichtenštejna několik členů olomoucké jezuitské koleje přišlo do Opavy, kde se souhlasem olomouckého biskupa Františka z Ditrichštejna převzali do správy kostel sv. Jiří. Už o rok později v souvislosti s Mansfeldovým vpádem do Slezska museli jezuité Opavu opustit. Zpět se vrátili v roce 1627 po dobytí města Albrechtem z Valdštejna, který odevzdal jezuitům správu všech kostelů v opavském knížectví. Jezuité tak spravovali i městskou farnost s kostelem Nanebevzetí Panny Marie. Zde také v roce 1630 začala výuka první třídy gymnázia. To ale trvalo jen do roku 1634, kdy farní kostel získali zpět němečtí rytíři. Opavští jezuité se pak přestěhovali do domu v blízkosti kostela sv. Jiří. Ve stejném roce daroval opavský kníže Karel Eusebius z Lichtenštejna jezuitům tři domy v sousedství kostela sv. Jiří. Kostel sv. Jiří získali opavští jezuité definitivně do své správy v roce 1655. \n\nRoku 1964 byla část budov zapsána Národním památkovým ústavem do seznamu kulturních památek.\n\n"}
{"id": "907612", "url": "https://cs.wikipedia.org/wiki?curid=907612", "title": "Kanton Heuchin", "text": "Kanton Heuchin\n\nKanton Heuchin ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 32 obcí.\n\n"}
{"id": "907614", "url": "https://cs.wikipedia.org/wiki?curid=907614", "title": "Kanton Noirétable", "text": "Kanton Noirétable\n\nKanton Noirétable ( ) je francouzský kanton v departementu Loire v regionu Rhône-Alpes. Tvoří ho 12 obcí.\n\n"}
{"id": "907616", "url": "https://cs.wikipedia.org/wiki?curid=907616", "title": "Alamagan", "text": "Alamagan\n\nAlamagan (max. 744 m n. m.) je ostrov vulkanického původu nacházející se v centrální části tichomořského souostroví Severní Mariany. Ostrov představuje vrchol masivního stratovulkánu a jeho rozloha je 11,12 km. V současnosti (stejně jako v minulosti) je jen řídce osídlený, záznamy z roku 2000 hovoří pouze o šesti obyvatelích. Sopka je v současnosti neaktivní, poslední erupce proběhla asi před 1000 roky.\n\n"}
{"id": "907617", "url": "https://cs.wikipedia.org/wiki?curid=907617", "title": "Kanton Montbrison", "text": "Kanton Montbrison\n\nKanton Montbrison ( ) je francouzský kanton v departementu Loire v regionu Rhône-Alpes. Tvoří ho 19 obcí.\n\n"}
{"id": "907618", "url": "https://cs.wikipedia.org/wiki?curid=907618", "title": "Martin Hruška", "text": "Martin Hruška\n\nMartin Hruška (* 11. května 1981 v Bílé Třemešné) je český fotbalový záložník, od července 2014 bez angažmá. Mimo Česko působil na Slovensku.\n\nSvoji fotbalovou kariéru začal v TJ Sokol Bílá Třemešná. V roce 2001 zamířil do FK Teplice, odkud později zamířil do FC Chomutov. V roce 2004 odešel do FK Ústí nad Labem. Následně zamířil do FK Baník Most, odkud se po roce vrátil zpět do Ústí nad Labem. V létě 2007 odešel do FC Spartak Trnava, který se stal jeho prvním zahraničním angažmá. Před ročníkem 2010/11 se vrátil do Česka, konkrétně do FC Viktoria Plzeň. V březnu 2011 přestoupil do FC ViOn Zlaté Moravce. V sezoně 2010/11 získala Plzeň mistrovský titul, na kterém se hráč částečně podílel. V létě 2012 odešel do FC Fastav Zlín. Před jarem 2014 zamířil hostovat do Chomutova, odkud se po půl roce vrátil do Zlína. Před ročníkem 2014/15 mu ve Zlíně skončila smlouva a odešel.\n\n"}
{"id": "907619", "url": "https://cs.wikipedia.org/wiki?curid=907619", "title": "Kanton Feurs", "text": "Kanton Feurs\n\nKanton Feurs ( ) je francouzský kanton v departementu Loire v regionu Rhône-Alpes. Tvoří ho 23 obcí.\n\n"}
{"id": "907620", "url": "https://cs.wikipedia.org/wiki?curid=907620", "title": "Michael Krmenčík", "text": "Michael Krmenčík\n\nMichael Krmenčík (* 15. března 1993 v Kraslicích) je český fotbalový útočník či záložník a reprezentant, od ledna 2020 působící v Club Brugge KV v belgické nejvyšší soutěži. Jeho fotbalovým vzorem je Václav Svěrkoš.\n\nSvoji fotbalovou kariéru začal v klubu TJ Kraslice. Následně nastupoval za mládežnické výběry Baníku Sokolov a Viktorie Plzeň.\n\nV létě 2011 se propracoval do prvního mužstva. V A-týmu debutoval pod trenérem Pavlem Vrbou v ligovém utkání 24. kola hraném 15. 4. 2011 proti 1. FK Příbram (výhra 3:0), když v 88. minutě vystřídal Milana Petrželu. V sezoně 2010/11 získal s týmem mistrovský titul.\n\n22. července 2011 nastoupil k zápasu o český Superpohár, který Plzeň na domácím stadionu vyhrála nad Mladou Boleslaví až na pokutové kopy 4:2 (po 90 minutách byl stav 1:1, prodloužení se v tomto utkání nehraje). Od února 2012 působil na hostováních v jiných mužstvech. Postupně hrál v klubech FK Baník Sokolov, FK Čáslav, FC Graffin Vlašim, FC Baník Ostrava a FK Dukla Praha. V zimním přestupovém období ročníku 2015/16 se vrátil do Viktorie.\n\nV jarní části sezony nastoupil k několika utkáním jako střídající hráč. 24. dubna 2016 vstřelil ve šlágru 26. kola proti AC Sparta Praha své první dvě branky v sezoně a zároveň i v dresu Viktorky. Při první gólu unikl soupeřovým obráncům a přeloboval brankáře Bičíka, druhou branku dal obdobně. Západočeši v utkání získali tři body a měli po tomto zápase na prvním místě jedenáctibodový náskok na druhou Spartou. V ročníku 2015/16 získal tři kola před konce sezony s Viktorkou mistrovský titul, klub dokázal ligové prvenství poprvé v historii obhájit.\n\nKrmenčík vstřelil rozdílový gól na konečných 1:1 v odvetě 3. předkola Ligy mistrů UEFA 2016/17 na půdě ázerbájdžánského klubu Qarabağ FK (hrálo se v Baku), který znamenal postup do 4. předkola LM a jistou podzimní účast Plzně v evropských pohárech. 4. předkolo LM Západočeši proti bulharskému PFK Ludogorec Razgrad výsledkově nezvládli (prohra 0:2 a remíza 2:2) a museli se spokojit s účastí ve skupinové fázi Evropské ligy UEFA. Viktorka byla nalosována do základní skupiny E společně s AS Řím (Itálie), Austria Vídeň (Rakousko) a FC Astra Giurgiu (Rumunsko).\n\nV prvním kole se Viktoria střetla 15. 9. 2016 na domácí půdě s AS Řím (remíza 1:1). Krmenčík na hřiště přišel v 78. minutě, když vvystřídal Michala Ďuriše. K dalšímu zápasu základní skupiny cestovala Plzeň 29. září 2016 do Rakouska, kde se střetla s Austrií Vídeň. Krmenčík přišel na hrací plochu v 66. minutě namísto Marka Bakoše, střetnutí skončilo bezbrankovou remízou. 20. 10. 2016 odehrál na domácí půdě posledních 25 minut proti Astře Giurgiu, utkání skončilo 1:2. V Odvetě hrané 3. listopadu 2016 na hřišti Astry vyrovnával ve 25. minutě na konečných 1:1. V dalším střetnutí Plzeň definitivně ztratila naději na postup, když podlehla římskému AS v poměru 1:4. Z výhry se Západočeši radovali až v posledním střetnutí hraném 8. prosince 2016, kdy před domácím publikem otočili zápas proti Austrii Vídeň z 0:2 na 3:2, přestože od 18. minuty hráli oslabeni o jednoho hráče. Plzeň touto výhrou ukončila 14 zápasovou sérii bez vítězství v Evropské lize. Viktoria skončila v základní skupině na třetím místě.\n\nV únoru 2012 se vrátil formou hostování do sokolovského Baníku. Za tým hrál půl roku ve druhé nejvyšší soutěži. Nastoupil k 12 ligovým střetnutím, ve kterých se jednou gólově prosadil.\n\nPřed sezonou 2012/13 odešel hostovat do jiného tehdy druholigového mužstva, konkrétně do FK Čáslav. Vstřelil celkem jednu branku ve 20 zápasech v lize.\n\nV létě 2014 se stal novým hráčem FC Graffin Vlašim. Nastupoval zde půl roku, během kterého odehrál celkem 12 ligových utkání, v nichž jednou rozvlnil síť soupeřovy branky.\n\nV lednu 2014 byl na testech v Baníku Ostrava. Na zkoušce uspěl a zamířil do týmu na půlroční hostování. Premiérový gól v 1. české lize dal 26. dubna 2014 v utkání s FK Dukla Praha (výhra 2:0). S Baníkem bojoval o záchranu v 1. lize, která se zdařila. Skóroval 2× v 11 ligových utkáních.\n\nPřed sezonou 2014/15 odešel hostovat do pražské Dukly. Po roce mu v mužstvu skončilo hostování a vrátil se do Plzně. Následně bylo hráčovo hostování o rok prodlouženo, ale již po podzimu 2015 se vrátil do Viktorie. Za Duklu nastoupil k 25 střetnutím v lize, dal v nich osm branek.\n\nV lednu roku 2020 přestoupil do belgického klubu Club Brugge KV, hrající nejvyšší belgickou ligu. Jedná se o Krmenčíkovo první zahraniční angažmá.\n\nAktuální ke konci roku 2018\nProšel českými mládežnickými reprezentacemi U18, U19, U20 a U21.\n\nV týmu do 21 let debutoval pod trenérem Jakubem Dovalilem 15. listopadu 2013 proti Kypru a při své premiéře vstřelil gól. ČR porazila středomořského soupeře 3:0.\n\nV listopadu 2016 jej trenér Karel Jarolím nominoval do A-mužstva České republiky. Debutoval 11. listopadu 2016 v domácím kvalifikačním utkání v pražské Eden Aréně proti reprezentaci Norska (výhra 2:1), v němž vstřelil úvodní gól. Dostal přednost v základní sestavě před Milanem Škodou a Patrikem Schickem.\n\n"}
{"id": "907624", "url": "https://cs.wikipedia.org/wiki?curid=907624", "title": "Starokatolická farnost Varnsdorf", "text": "Starokatolická farnost Varnsdorf\n\nStarokatolická farnost Varnsdorf je farnost Starokatolické církve v České republice.\n\nVarnsdorf byl prvním místem v Rakousku-Uhersku, kam dorazilo organizované starokatolické hnutí ihned po Prvním vatikánském koncilu římskokatolické církve. Jeho hlavním organizátorem byl zdejší kněz Anton Nittel (1826–1907), který organizoval první veřejného shromáždění dogmatům zavedeným koncilem, které se konalo dne 18. června 1871, i založení Katolického spolku 19. září téhož roku. Zástupci spolku se v září 1871 zúčastnili I. starokatolického kongresu v Mnichově. Po konfrontaci s místním římskokatolickým farářem se ve Varnsdorfu konalo 22. ledna 1872 velké shromáždění, z něhož vznikla petice Říšské radě za uznání nové církve.\n\n16. března 1872 byla založena farní obec a farářem byl 21. března zvolen Anton Nittel. Farnost (ani celá církev) však nebyla zprvu uznána státem, jehož politika k nové církvi byla velmi ostražitá až nepřátelská, neboť ji považovala za reprezentanta velkoněmecké ideologie a hnutí \"Los von Rom\" spojeného s bismarckovským kulturkampfem. Teprve 18. října se jí dostalo státního uznání. Až do Nittelovy smrti roku 1907 však zůstala jedinou povolenou farností v českých zemích a starokatolická společenství na ostatních místech byla v lepším případě filiálními obcemi, v horším jen neformálními spolky náležejícími k varnsdorfské farnosti.\n\nAnton Nittel působil jako zakladatel starokatolických obcí v severních Čechách, na severní Moravě a ve Vídni. Z funkce varnsdorfského faráře odešel na odpočinek roku 1896. Jeho nástupcem byl 3. ledna 1897 zvolen Miloš Čech (Amandus Czech), který byl již od roku 1888 správcem starokatolického biskupství ve Vídni (nikoli však biskupem, protože ke svěcení nezískal státní povolení). Od roku 1897 tak bylo sídlo starokatolického biskupství pro celé Rakousko-Uhersko přeneseno z Vídně do Varnsdorfu.\n\nMiloš Čech zemřel 1. ledna 1921 a novým farářem i správcem biskupství se 2. července 1922 stal Alois Pašek (Paschek) (1869–1946). Ten byl jako první zvolen biskupem starokatolické církve v Československu na synodě v Jablonci nad Nisou roku 1924 a konsekrován téhož roku v Bernu. Funkci varnsdorfského faráře vykonával až do své smrti 29. června 1946.\n\nPo smrti biskupa Paška administroval biskupství i varnsdorfskou farnost pražský farář Václav Jaromír Ráb, a to až do svého odstoupení 10. března 1950. Pomocným duchovním ve Varnsdorfu byl pro zbylé německé věřící Anton Reinert až do svého odsunu roku 1948, pro české věřící nejprve Viktor Štětina a pak Oldřich Trnka, od 3. října 1950 však byl varnsdorfský kostel pro nedostatek duchovních zavřen.\n\nV roce 1952 se do Varnsdorfu přestěhoval nový správce biskupství Augustin Podolák a spravoval též varnsdorfskou farnost, již v roce 1954 byl však zbaven státního souhlasu k výkonu činnosti duchovního; nadále zde sloužil bohoslužby jen sporadicky a tajně. V roce 1968 se mohl opět ujmout funkce a byl vysvěcen druhým českým starokatolickým biskupem, již roku 1971 byl ale opět zbaven státního souhlasu. V letech 1974-1989 sloužil ve Varnsdorfu pouze tajné bohoslužby v rámci tzv. „podzemní církve“; oficiální bohoslužby konali ve Varnsdorfu sporadicky na počátku 70. let 20. století Rudolf Trousil, od roku 1983 Kurt Malina.\n\nAugustin Podolák se mohl plně ujmout správy biskupství i farnosti až roku 1990, 7. ledna 1991 však zemřel. V obou funkcích ho nahradil Dušan Hejbal. Od přenosu sídla biskupství z Varnsdorfu do Prahy (11. listopadu 1995) byla farnost neobsazena. V letech 1998–2000 zde působil nejprve jako správce farnosti a od roku 1999 jako farář Petr Tvrdek, v letech 2000–2002 jako správce Matouš Kubeček a od roku 2002 jako farář Roland Solloch.\n\nBohoslužby se konaly ve Varnsdorfu nejprve v obchodním domě Franze Richtera, v letech 1873–1874 pak byl vystavěn novorománský starokatolický Kostel Proměnění Páně ve Varnsdorfu, nazývaný Kristův kostel (Christuskirche). Vysvěcen byl 27. prosince 1874. Po druhé světové válce byl na dlouhá období uzavřen – naposledy v letech 1977–1996 –, poté byl rekonstruován a nově vysvěcen 4. srpna 1996 jako kostel Proměnění Páně. Kostel byl od roku 1897 jakožto sídlo biskupa starokatolickou katedrálou; od roku 1995 je konkatedrálou.\n\nDo let 1908/1910 náležely všechny starokatolické obce v českých zemích k varnsdorfské obci jako filiální. Po jejich osamostatnění fungovaly až do vysídlení Němců z Československa v letech 1945–1946 filiální obce v Dolním Podluží (spolek ustaven roku 1888, filiální obec uznána roku 1913) a v Hrádku nad Nisou (první starokatolická bohoslužba 30. května 1898, filiální obec zřízena 5. března 1899).\n\nK farnosti Varnsdorf náleží filiální obec ve Cvikově, kde od roku 1974 pobýval biskup Podolák; ta však nevyvíjí činnost.\n"}
{"id": "907630", "url": "https://cs.wikipedia.org/wiki?curid=907630", "title": "Smyčka (železnice)", "text": "Smyčka (železnice)\n\nSmyčka je atypicky provedené vedení železniční trati v krajině, hlavně v horském prostředí, kde je nutno na poměrně krátkém úseku překonat výrazné převýšení. Trať se otáčí velkým obloukem (i několika oblouky) zpět a překříží se navzájem (přesmykne se) v různé nadmořské výšce. Velmi často byla tato křížení v tunelech. Dosti známá je smyčka vedená na kruhovém viaduktu u švýcarské obce Brusio na Rhétské dráze.\n\n"}
{"id": "907632", "url": "https://cs.wikipedia.org/wiki?curid=907632", "title": "Kolejový trojúhelník", "text": "Kolejový trojúhelník\n\nKolejový trojúhelník (někde též triangl) je nejjednodušší zařízení k otáčení kolejových vozidel pomocí příjezdové koleje, jedné (případně dvou) kusých kolejí a tří výhybek. Vozidlo na příjezdové koleji (která může být kusá nebo průběžná) zastaví za výhybkou, která se přestaví. Vozidlo zacouvá na boční kusou kolej a po přestavení výhybky vyjede otočené zpět.\n\nTakto se otáčely lokomotivy v depu v Kladně (pokud zde byla kdysi před remízou točna, musela být malá), dále v Horním Dvořišti (při rekonstrukci snesen) i v Summerau, kde je zachován dodnes.\n\nObčas se pro otáčení železničních vozidel využívají i trojúhelníky u některých železničních stanic, odkud vedou tratě dvěma směry, např. u stanice Kunovice na tratích 340 a 341, u stanice Meziměstí na trati 026 nebo zachovaný trojúhelník u stanice Mutěnice na zrušené trati Kyjov - Mutěnice.\n\nKolejové trojúhelníky se používaly i v tramvajové dopravě, kde sloužily k otáčení tramvaje jako tramvajové obratiště. V Praze byl trojúhelník v provozu, mimo jiné, v Krči na tramvajové konečné Na Ryšánce či na Smíchově (triangl Laurová); stále je funkční triangl Zvonařka. V Brně byly trojúhelníky využívány po druhé světové válce jako odstavné koleje a výchozí stanice posilových spojů v době konání velkých akcí. Používaly se ale také v Plzni (provizorní triangl na Borech při výluce tramvajové trati) a v liberecké síti – v Proseči nad Nisou (1972–1973, odpojen až v 80. letech), v Jablonci nad Nisou (1988–1989) a v Šamánkově ulici (1990–1992).\n"}
{"id": "907634", "url": "https://cs.wikipedia.org/wiki?curid=907634", "title": "Kanton Marquion", "text": "Kanton Marquion\n\nKanton Marquion ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 17 obcí.\n\n"}
{"id": "907637", "url": "https://cs.wikipedia.org/wiki?curid=907637", "title": "Kanton Pas-en-Artois", "text": "Kanton Pas-en-Artois\n\nKanton Pas-en-Artois ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 25 obcí.\n\n"}
{"id": "907638", "url": "https://cs.wikipedia.org/wiki?curid=907638", "title": "Kanton Saint-Pol-sur-Ternoise", "text": "Kanton Saint-Pol-sur-Ternoise\n\nKanton Saint-Pol-sur-Ternoise ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 42 obcí.\n\n"}
{"id": "907639", "url": "https://cs.wikipedia.org/wiki?curid=907639", "title": "Kanton Vimy", "text": "Kanton Vimy\n\nKanton Vimy ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 20 obcí.\n\n"}
{"id": "907641", "url": "https://cs.wikipedia.org/wiki?curid=907641", "title": "Kanton Vitry-en-Artois", "text": "Kanton Vitry-en-Artois\n\nKanton Vitry-en-Artois ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 28 obcí.\n\n"}
{"id": "907642", "url": "https://cs.wikipedia.org/wiki?curid=907642", "title": "Kanton Avion", "text": "Kanton Avion\n\nKanton Avion ( ) je francouzský kanton v departementu Pas-de-Calais v regionu Hauts-de-France. Tvoří ho čtyři obce. Před reformou kantonů 2014 ho tvořily dvě obce.\n\nod roku 2015:\n\npřed rokem 2015:\n"}
{"id": "907643", "url": "https://cs.wikipedia.org/wiki?curid=907643", "title": "Kanton Bully-les-Mines", "text": "Kanton Bully-les-Mines\n\nKanton Bully-les-Mines ( ) je francouzský kanton v departementu Pas-de-Calais v regionu Hauts-de-France. Tvoří ho 12 obce. Před reformou kantonů 2014 ho tvořily pouze dvě obce.\n\nod roku 2015:\n\npřed rokem 2015:\n"}
{"id": "907644", "url": "https://cs.wikipedia.org/wiki?curid=907644", "title": "Kanton Carvin", "text": "Kanton Carvin\n\nKanton Carvin ( ) je francouzský kanton v departementu Pas-de-Calais v regionu Hauts-de-France. Tvoří ho tři obce. Před reformou kantonů 2014 ho tvořily dvě obce.\n\nod roku 2015:\n\npřed rokem 2015:\n"}
{"id": "907645", "url": "https://cs.wikipedia.org/wiki?curid=907645", "title": "Kanton Courrières", "text": "Kanton Courrières\n\nKanton Courrières ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho dvě obce.\n\n"}
{"id": "907646", "url": "https://cs.wikipedia.org/wiki?curid=907646", "title": "Láska a jiné pohromy", "text": "Láska a jiné pohromy\n\nLáska a jiné pohromy (v anglickém originále Love and Other Disasters) je romantická komedie z roku 2006, natočená v britsko-francouzské koprodukci režisérem Alekem Keshishianem podle vlastního scénáře. \n\nEmily „Jacks“ Jacksonová žije v Londýně, i když strávila dětství v Americe. Pracuje jako asistentka editorky britského časopisu \"Vogue\" a bydlí s gayem, idealistickým scenáristou Peterem. Nedaří se jí stále vymanit ze vztahu se svým expartnerem Jamesem. Spolubydlícího Petera se neustále snaží s někým seznámit. Přitom však přehlédne, že i o ni někdo stojí. Tím někým je Paolo, argentinský asistent jednoho z fotografů \"Vogue\", o kterém si původně myslela, že je také gay. Všichni postupně poznají své chyby a dospějí ke šťastnému konci.\nPostavy a obsazení v pořadí podle uvedení v titulcích filmu:\n\nČeské znění filmu vzniklo v roce 2007 ve studiu LS Productions dabing pro distribuční společnost Magic Box. \n\n"}
{"id": "907648", "url": "https://cs.wikipedia.org/wiki?curid=907648", "title": "Dlouhý vrch (Ralská pahorkatina)", "text": "Dlouhý vrch (Ralská pahorkatina)\n\nDlouhý vrch (německý název \"Langeberg\", 402 m n. m.) je neovulkanický vrch v okrese Česká Lípa Libereckého kraje, ležící asi 1,5 km severovýchodně od obce Provodín na stejnojmenném katastrálním území. Vrch je jihovýchodním členem skupiny Provodínských kamenů.\n\nVrcholový hřbet je bez výhledu, ale ze svahů od hranice lesa jsou výhledy na ostatní Provodínské kameny a segmenty Ralské pahorkatiny, Českého středohoří a Lužických hor. Na rozdíl od sousední více známé Lysé skály] (419 m, známá též jako Spící panna), která je tvořena čedičovou horninou bazanit, je vrchol Dlouhého vrchu tvořen živcovým trachytem.\n\nVrch náleží do celku Ralská pahorkatina, do podcelku Dokeská pahorkatina, do okrsku Provodínská pahorkatina a do podokrsku Provodínské kameny.\n\nAutomobilem i vlakem se dá přijet do Provodína, odtud pěšky k vrcholu. Vrch míjí zelená turistická stezka Hradčany – Provodín s odbočkou k Lysé skále. Dříve vedla značená odbočka na vyhlídku „Nad salaší″ na severovýchodním okraji lesa, v současné době je vrch oficiálně nepřístupný, neboť leží uprostřed soukromých pozemků (pastvin).\n"}
{"id": "907653", "url": "https://cs.wikipedia.org/wiki?curid=907653", "title": "Lautoka", "text": "Lautoka\n\nLautoka je třetí největší město na Fidži (a druhé největší mimo aglomeraci hlavního města Suva-Lami-Nasinu-Nausori). Je centrem výroby cukru a leží zde druhý největší přístav na Fidži.\n\nOblast dnešní Lautoky byla poprvé Evropany spatřena 7. května 1789, když tudy proplouval kapitán William Bligh, poté co byl po vzpouře na lodi Bounty vysazen do člunu a s částí posádky se vracel na Timor. Statut města získala Lautoka v roce 1929. Výrazný rozvoj nastal od počátku sedmdesátých let 20. století, kdy zde žilo asi 12 tisíc obyvatel, dle sčítání z roku 2007 jich bylo již více než 52 tisíc.\n\nMěsto je centrem oblasti, v níž se intenzivně pěstuje cukrová třtina. Největším podnikem je cukrovar, postavený mezi lety 1899 a 1903. Dnes zaměstnává asi 1300 lidí. Proto se městu přezdívá \"Sugar City\". Kromě toho zde pracuje závod na zpracování dřeva, pivovar, lihovar, menší podniky na zpracování železa či výrobu šperků.\n\nMěsto je rodištěm slavného golfisty Vijaye Singha .\n"}
{"id": "907654", "url": "https://cs.wikipedia.org/wiki?curid=907654", "title": "Kavárna (kniha)", "text": "Kavárna (kniha)\n\nKavárna je čtvrtá kniha Zdeňka Hanky. Byla vydána v roce 2010. Základním motivem příběhu je kolize mezi posuzováním člověka podle jeho vnějšího obecného dojmu s jeho skutečným charakterem. V příběhu sledujeme dvě nesouvisející dějové linie, které se prolnou zcela náhodnými okolnostmi a pak jako společný příběh eskalují do dramatické zápletky. Zdánlivě otevřený konec ponechává čtenáři prostor k zamyšlení nad stereotypy posuzování člověka ve smyslu kladném i záporném, nad předsudky a nekritickým hodnocením lidí.\n\nMalý chlapec, Rudynek Mucha, shledává, že okolo lidí vidí barevnou zář a postupem věku zjišťuje, že to je ojedinělé. Tato barevná zář vystihuje velmi přesně povahu člověka. Stává se předmětem zájmu ve své rodině a také je jeho schopnost rozpačitě vnímána jako nenormální. Spolu se svým bratrem Kubou a dvěma sestřenicemi, Lucií a Lenkou Vejražkovými prožívají svá běžná dětská dobrodružství a zakládají svůj, věku odpovídající výzkum, opřený o Rudynkova pozorování. Dvojčata Vejražkovy dospívají a studijní zájem jednu z nich vede ke studiu francouzštiny. Znalost francouzštiny ji zavede k JUDr. Marku Wiemarovi.\n\nJUDr. Marek Wiemar, reprezentant druhé dějové linie je mladý právník, který kombinací své zištné, zákeřné bezcitné povahy a znalosti právnického labyrintu získává důvěru všech, s nimiž jedná. Vždy však sleduje svůj zájem bez ohledu na okolí a nastavuje vychytralé pasti s cílem obohatit se na úkor druhého bez ohledu na jakákoli morální pravidla. Podaří se mu získat v oblasti francouzské Provence malebnou kavárnu. Pro spolupráci na provozu kavárny získává Lenku Vejražkovou a stěhuje se k Wiemarovi do provensálského městečka.\n\nPři jedné ze svých cest krajem srazí Wiemar místního poštovního doručovatele, jedoucího na bicyklu. Aniž mu jakkoli pomůže, opustí místo nehody. Lenka na základě svých postřehů zjišťuje, že Wiemar je viníkem nehody a těžce zraněného cyklistu opustil. Přehodnocuje k němu svůj postoj a vyzývá svou sestru a oba bratrance, aby jí pomohli k opuštění Wiemara. Mladí lidé okamžitě reagují a jedou do francouzské kavárny. Při prvním setkání s Wiemarem však Rudynek díky své schopnosti odhaluje morální špinavost mladého právníka. Její sestra Lucie společně se sourozenci Rudynkem a Kubou Muchovými teď naléhavě hledají cestu, jak Lenku bezpečně informovat a umožnit ji odloučení od Wiemara. Společně připraví plán, který však v konečném uskutečnění selže, Kuba, Lucie a Rudynek jsou nuceni odjet a Lenka zůstává sama s Wiemarem v Provence. Wiemar teď už však ví, že Lenka zná jeho tajemství.\n\nTeprve za necelé dva roky se jim podaří znovu jet za Lucií do Kavárny. Na místě Rudynek zjišťuje, že oba dva nyní mají shodnou auru, takovou jakou měl původně jen jeden z nich. Lucie a Kuba se snaží – spolu se čtenářem – nalézt odpověď na to, zda je zlo nakažlivé nebo naopak dobro a láska v člověku má dost váhy na to, aby změnilo své okolí. Klíč k odpovědi je v Rudynkově přístupu k objevení skutečnosti.\nTím, že Rudynek je klidný a už neusiluje o odloučení Lenky z blízkosti Wiemara je naznačeno, že ve Wiemarovi probudila lásku, která napomohla přijmout Lenčiny emocionální kvality.\n\n\n"}
{"id": "907655", "url": "https://cs.wikipedia.org/wiki?curid=907655", "title": "Kraví hora (Provodínské kameny)", "text": "Kraví hora (Provodínské kameny)\n\nKraví hora (378 m n. m.) je neovulkanický vrch v okrese Česká Lípa Libereckého kraje, ležící asi 1 km západně od vesnice Srní u České Lípy na stejnojmenném katastrálním území. Vrch se někdy počítá do skupiny Provodínských kamenů, ačkoli geomorfologicky do ní patří jednoznačně.\n\nVe vrcholových partiích kopce je několik starých kamenolomů. Z jižního svahu blízko pod vrcholem je výhled na Novozámecký rybník, Ralskou pahorkatinu a České středohoří.Při jihozápadním úpatí vrchu se nachází stejnojmenná osada Kraví Hora, která je spolu se Srním u České Lípy již od roku 1966 částí obce Provodín.\n\nVrch náleží do celku Ralská pahorkatina, do podcelku Dokeská pahorkatina, do okrsku Provodínská pahorkatina a do podokrsku Provodínské kameny, jemuž vymezuje západní hranici.\n\nAutomobilem se dá přijet do Srní či do osady \"Kraví hora\", vlakem do Srní. Vrch míjejí modrá a žlutá turistická stezka procházející Srním.\n"}
{"id": "907656", "url": "https://cs.wikipedia.org/wiki?curid=907656", "title": "Tajná (okres Nitra)", "text": "Tajná (okres Nitra)\n\nTajná je obec na Slovensku ležící v okrese Nitra.\n\nObec leží v severní části Podunajské nížiny v údolí Širočiny. Katastr má charakter mírně zvlněné pahorkatiny. Nadmořská výška se pohybuje v rozmezí 150 až 250 m n. m., střed obce je ve výšce 174 m. Z půd převažuje hnědozem, podloží tvoří jíly a písky. Většina katastru je odlesněná a zemědělsky využívaná, ve východní části jsou zbytky dubového lesa.\n\nPrvní písemná zmínka pochází z roku 1075 jako Taina, později se v pramenech uvádí jako Tayna (1209), Teyna, Toyna (1265), Tayna, Thayna (1275), Toyna, Tayna (1327), Tajna (1786), maďarsky Tajnasári. Oblast však byla osídlena dávno předtím. V katastru se také našly stopy po působení římských vojsk. Podle první zmínky připadla obec opatství v Hronském Beňadiku. V roce 1275 její část (Malá Tajná) připadla hradu Tekov. Později zemanům z Tajné či rodině Révay. Počátkem 17. století trpěla nájezdem Turků. V roce 1895 se k ní připojila menší obec Šarovce. V letech 1938 až 1945 patřila Maďarsku. Hranice mezi Maďarskem a Slovenskem vedla severním okrajem obce.\n\nPodle zdroje\n\n\n"}
{"id": "907672", "url": "https://cs.wikipedia.org/wiki?curid=907672", "title": "Kanton Harnes", "text": "Kanton Harnes\n\nKanton Harnes ( ) je francouzský kanton v departementu Pas-de-Calais v regionu Hauts-de-France. Tvoří ho šest obcí. Před reformou kantonů 2014 ho tvořily tři obce.\n\nod roku 2015:\n\npřed rokem 2015:\n"}
{"id": "907673", "url": "https://cs.wikipedia.org/wiki?curid=907673", "title": "Kanton Hénin-Beaumont", "text": "Kanton Hénin-Beaumont\n\nKanton Hénin-Beaumont ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho dvě obce.\n\n"}
{"id": "907674", "url": "https://cs.wikipedia.org/wiki?curid=907674", "title": "Kanton Leforest", "text": "Kanton Leforest\n\nKanton Leforest ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho čtyři obce.\n\n"}
{"id": "907675", "url": "https://cs.wikipedia.org/wiki?curid=907675", "title": "Kanton Montigny-en-Gohelle", "text": "Kanton Montigny-en-Gohelle\n\nKanton Montigny-en-Gohelle ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho dvě obce.\n\n"}
{"id": "907676", "url": "https://cs.wikipedia.org/wiki?curid=907676", "title": "Kanton Noyelles-sous-Lens", "text": "Kanton Noyelles-sous-Lens\n\nKanton Noyelles-sous-Lens ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho tři obce.\n\n"}
{"id": "907677", "url": "https://cs.wikipedia.org/wiki?curid=907677", "title": "Kanton Rouvroy", "text": "Kanton Rouvroy\n\nKanton Rouvroy ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho tři obce.\n\n"}
{"id": "907678", "url": "https://cs.wikipedia.org/wiki?curid=907678", "title": "Kanton Sains-en-Gohelle", "text": "Kanton Sains-en-Gohelle\n\nKanton Sains-en-Gohelle ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho šest obcí.\n\n"}
{"id": "907679", "url": "https://cs.wikipedia.org/wiki?curid=907679", "title": "Kanton Wingles", "text": "Kanton Wingles\n\nKanton Wingles ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho pět obcí.\n\n"}
{"id": "907680", "url": "https://cs.wikipedia.org/wiki?curid=907680", "title": "Kanton Liévin-Nord", "text": "Kanton Liévin-Nord\n\nKanton Liévin-Nord ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho dvě obce.\n\n"}
{"id": "907681", "url": "https://cs.wikipedia.org/wiki?curid=907681", "title": "Kanton Liévin-Sud", "text": "Kanton Liévin-Sud\n\nKanton Liévin-Sud ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho tři obce.\n\n"}
{"id": "907687", "url": "https://cs.wikipedia.org/wiki?curid=907687", "title": "Kanton Lens-Est", "text": "Kanton Lens-Est\n\nKanton Lens-Est ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho dvě obce.\n\n"}
{"id": "907689", "url": "https://cs.wikipedia.org/wiki?curid=907689", "title": "Kanton Lens-Nord-Est", "text": "Kanton Lens-Nord-Est\n\nKanton Lens-Nord-Est ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho tři obce.\n\n"}
{"id": "907690", "url": "https://cs.wikipedia.org/wiki?curid=907690", "title": "Kanton Lens-Nord-Ouest", "text": "Kanton Lens-Nord-Ouest\n\nKanton Lens-Nord-Ouest ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho dvě obce.\n\n"}
{"id": "907691", "url": "https://cs.wikipedia.org/wiki?curid=907691", "title": "Kanton Berck", "text": "Kanton Berck\n\nKanton Berck ( ) je francouzský kanton v departementu Pas-de-Calais v regionu Hauts-de-France. Tvoří ho 31 obcí. Před reformou kantonů 2014 ho tvořilo 10 obcí.\n\nod roku 2015:\n\n\npřed rokem 2015:\n"}
{"id": "907692", "url": "https://cs.wikipedia.org/wiki?curid=907692", "title": "Kanton Campagne-lès-Hesdin", "text": "Kanton Campagne-lès-Hesdin\n\nKanton Campagne-lès-Hesdin ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 23 obcí.\n\n"}
{"id": "907693", "url": "https://cs.wikipedia.org/wiki?curid=907693", "title": "Kanton Étaples", "text": "Kanton Étaples\n\nKanton Étaples ( ) je francouzský kanton v departementu Pas-de-Calais v regionu Hauts-de-France. Tvoří ho 15 obcí. Před reformou kantonů 2014 ho tvořilo 19 obcí.\n\nod roku 2015:\n\npřed rokem 2015:\n"}
{"id": "907694", "url": "https://cs.wikipedia.org/wiki?curid=907694", "title": "Štěpinková metoda", "text": "Štěpinková metoda\n\nŠtěpinková metoda je metoda kultivace patogena v podmínkách in vitro. Je používána pokud je třeba zjistit přítomnost patogenů v pletivech nebo jej identifikovat. Identifikace se pak provádí na základě morfologie kultur - růstových charakteristik, růstu na různých typech médií apod.\n\nPo odebrání kousku infikované tkáně a její povrchové sterilizaci (etanol, chlornan sodný, peroxid vodíku) a následné kultivaci na živném mediu (obvykle sladinový agar s přídavkem antibiotik) K získání pouze čisté kultury je často třeba přeočkování (pasážování) - to slouží k odstranění nebo potlačení sekundárních mikroorganismů a další čištění.\n\nK čištění se používají fungicidní, případně baktericidní látky. Pro některé skupiny hub je možno k čištění použít jako přídavek do média thiobendazol, antibiotika, sulfonamidy. Po chemickém čištění však musí následovat pasážování. Řada organismů je přítomností pesticidů pouze potlačena a pasážováním, tedy postupným oč- kováním na nová média, protože je nutno vyloučit možné kontaminace. \n"}
{"id": "907695", "url": "https://cs.wikipedia.org/wiki?curid=907695", "title": "Clube Atlético Juventus", "text": "Clube Atlético Juventus\n\nClube Atlético Juventus obvykle známý jednoduše jako Juventus je brazilský fotbalový tým, založený v Mooca ve městě São Paulo. Brazilskou nejvyšší soutěž Sérii A hrál jednou, v roce 1983. V sezóně 2013 hraje třetí ligu státu São Paulo. Byl založen 20. dubna 1924.\n\nStadion Juventusu se nazývá Estádio Rua Javari. Poprvé byl otevřen v roce 1929. Nyní má kapacitu okolo 4 000 diváků.\n\n\n"}
{"id": "907696", "url": "https://cs.wikipedia.org/wiki?curid=907696", "title": "Krzeszów (Dolnoslezské vojvodství)", "text": "Krzeszów (Dolnoslezské vojvodství)\n\nKrzeszów (česky \"Křesobor\" nebo \"Křešov\", německy \"Grüssau\") je vesnice v Polsku, v Dolnoslezském vojvodství. Je zde cisterciácký klášterní komplex s bazilikou Nanebevzetí Panny Marie. Na fasádě baziliky jsou barokní sochy významného pražského sochaře Ferdinanda Maxmiliána Brokoffa.\n\nV roce 1242 zde založila Anna Lehnická opatství benediktinů z Opatovic nad Labem. Boleslav I. Surový na konci 13. století na jeho místě založil klášter cisterciácký. Ve 14. století opatství naznalo velkého rozmachu a vlivu, patřilo pod ně okolo 40 obcí a města Lubawka a Chełmsko.\nV období První slezské války byl Krzeszów připojen k Prusku.\n\n"}
{"id": "907700", "url": "https://cs.wikipedia.org/wiki?curid=907700", "title": "Lucky Thompson", "text": "Lucky Thompson\n\nLucky Thompson (16. června 1924 Columbia, Jižní Karolína, USA − 30. července 2005 Seattle, Washington, USA) byl americký jazzový saxofonista. V roce 1942 se stal členem kapely trumpetisty Erskine Hawkinse a později hrál v několika orchestrech, například u Lionela Hamptona a Billyho Eckstinea. Později se usadil v Evropě − nejprve v Paříži v letech 1957−1962, poté se na čas vrátil do New Yorku a v letech 1968−1972 žil v Lausanne ve Švýcarsku. Předtím než se hudbě přestal úplně věnovat, učil v letech 1973−1974 na Dartmouth College. Ke konci svého života žil v Seattlu, kde v roce 2005 zemřel.\n"}
{"id": "907707", "url": "https://cs.wikipedia.org/wiki?curid=907707", "title": "Chris Claremont", "text": "Chris Claremont\n\nChris Claremont (* 1950, Londýn, Anglie) je americký komiksový scenárista. Známý pro svou sedmnáctiletou scenáristickou práci na komiksu \"Uncanny X-Men\" u vydavatelství Marvel Comics.\n\nBěhem své práce na komiksu X-Men spoluvytvořil mnoho známých charakterů, jako Rogue, Psylocke, Shadowcat, Phoenix, Mystique, Lady Mastermind, Emma Frost, Siryn, Jubilee, Rachel Summers, Madelyne Pryor, Sabretooth, Strong Guy, Mister Sinister, Gambit a Captain Britain. Také je autorem komerčně úspěšných dějových linií \"The Dark Phoenix Saga\" a \"Days of Future Past\". Jeho komiksový sešit \"X-Men #1\" z roku 1991, který ilustroval Jim Lee je nejprodávanějším komiksovým sešitem historie.\n\nNa českém trhu byly vydány následující komiksy se scénářem Chrise Claremonta:\n\n\n"}
{"id": "907711", "url": "https://cs.wikipedia.org/wiki?curid=907711", "title": "Kanton Fruges", "text": "Kanton Fruges\n\nKanton Fruges ( ) je francouzský kanton v departementu Pas-de-Calais v regionu Hauts-de-France. Tvoří ho 55 obcí. Před reformou kantonů 2014 ho tvořilo 25 obcí.\n\nod roku 2015:\n\n\npřed rokem 2015:\n"}
{"id": "907713", "url": "https://cs.wikipedia.org/wiki?curid=907713", "title": "Kanton Hesdin", "text": "Kanton Hesdin\n\nKanton Hesdin ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 22 obcí.\n\n"}
{"id": "907714", "url": "https://cs.wikipedia.org/wiki?curid=907714", "title": "Kanton Hucqueliers", "text": "Kanton Hucqueliers\n\nKanton Hucqueliers ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 24 obcí.\n\n"}
{"id": "907715", "url": "https://cs.wikipedia.org/wiki?curid=907715", "title": "Pentan-2-on", "text": "Pentan-2-on\n\nPentan-2-on, též 2-pentanon nebo methylpropylketon je chemická sloučenina ze skupiny ketonů, je jedním z izomerů pentanonu, ke kterým patří ještě methylisopropylketon a pentan-3-on (diethylketon). Jeho zápach je podobný zápachu acetonu.\n\nMethylpropylketon se používá v malých množstvích jako aromatická přísada do potravin.\n"}
{"id": "907718", "url": "https://cs.wikipedia.org/wiki?curid=907718", "title": "Kručov", "text": "Kručov\n\nKručov je obec na Slovensku v okrese Stropkov. První zmínka o obci je z roku 1390.\n"}
{"id": "907723", "url": "https://cs.wikipedia.org/wiki?curid=907723", "title": "Camilla", "text": "Camilla\n\nCamilla může být:\n\n\n"}
{"id": "907724", "url": "https://cs.wikipedia.org/wiki?curid=907724", "title": "Carl", "text": "Carl\n\nCarl může být:\n\n\n"}
{"id": "907725", "url": "https://cs.wikipedia.org/wiki?curid=907725", "title": "Grant Morrison", "text": "Grant Morrison\n\nGrant Morrison (* 1960, Glasgow, Skotsko) je skotský komiksový scenárista. Známý pro svou práci u DC Comics: Animal Man, Batman, JLA, The Invisibles, Action Comics, All-Star Superman a Doom Patrol, a také u Marvel Comics: New X-Men a Fantastic Four.\n\nNa českém trhu byly vydány následující komiksy se scénářem Granta Morrisona:\n\n\n\n\n\n\n\n\n\n\n\n\n\n\n"}
{"id": "907728", "url": "https://cs.wikipedia.org/wiki?curid=907728", "title": "Kanton Montreuil", "text": "Kanton Montreuil\n\nKanton Montreuil ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 17 obcí.\n\n"}
{"id": "907730", "url": "https://cs.wikipedia.org/wiki?curid=907730", "title": "Kanton Le Parcq", "text": "Kanton Le Parcq\n\nKanton Le Parcq ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 24 obcí.\n\n"}
{"id": "907731", "url": "https://cs.wikipedia.org/wiki?curid=907731", "title": "Kanton Chazelles-sur-Lyon", "text": "Kanton Chazelles-sur-Lyon\n\nKanton Chazelles-sur-Lyon ( ) je francouzský kanton v departementu Loire v regionu Rhône-Alpes. Tvoří ho 10 obcí.\n\n"}
{"id": "907732", "url": "https://cs.wikipedia.org/wiki?curid=907732", "title": "Zorro (muzikál)", "text": "Zorro (muzikál)\n\nZorro je muzikál Johna Camerona, Stephena Clarka a Helen Edmundsonové. Vznikl podle románu \"Zorro: legenda začíná\" (2005) chilské spisovatelky Isabel Allendeové. Hudbu složil John Cameron společně s francouzskou skupinou Gipsy Kings.\n\nMuzikál byl poprvé uveden v Congress Theatre v Eastbourne mezi 4. a 8. březnem 2008, v červenci téhož roku se přesunul na West End. Zde začal své turné 2. července 2008 v Garrick Theatre. Po několika reprízách zde byl zrušen kvůli technickým problémům. Oficiální premiéru měl 15. července 2008, režie se chopil Christopher Renshaw. Obsazení zahrnovalo Matta Rawleho jako Zorra/Diega, Emmu Williamsovou jako Luisu, Adama Levyho jako Ramona, Lesli Margheritovou jako Inez, Nicka Cavalieriho jako seržanta Garciu and Jonathana Newtha jako Dona Alejandra De La Vegu. Teneto muzikál byl nominován celkem v pěti kategoriích na Laurence Olivier Award, Lesli Margheritová za roli Inez pak Cenu za nejlepší výkon ve vedlejší roli získala. Po téměř devíti měsících uvádění měl \"Zorro\" dne 14. března 2009 derniéru. Dále se toto představení uvádělo i v Paříži, Moskvě, Tokiu, Jižní Koreji, Bulharsku či Polsku. Českou premiéru měl \"Zorro\" 16. března 2013 v Městském divadle Brno.\n\n\n\n\nV malé vesničce Los Ancheles v Kalifornii vládne tvrdou ač spravedlivou rukou vznešený a starý muž Don Alejadro. Pečlivě se stará o celou obec a ještě k tomu vychovává dva syny – staršího, statného a silného Ramóna a mladšího, menšího, ale za to chytřejšího a hbitého Diega. Ti dva tráví spoustu času se svou nejlepší kamarádkou Luisou. Jak už to u sourozenců bývá, obzvláště u chlapců, bojují Ramón a Diego mezi sebou, a to zejména o přízeň otce. Don Alejadro se rozhodne, že pošle svého mladšího syna na studia do Španělska.\n\nDiego musí opustit svou rodnou zemi, zapomenout na vyprahlé kalifornské pouště Nového Španělska a hlavně se musí rozloučit s Luisou. Z Alejadrova nejmladšího potomka ve Španělsku nevyroste žádný učenec. Uběhne pár let, Diego povyroste do jinošského věku a uteče ze školy. Přidává se k partě Cikánů, ve které poznává uhrančivou a velmi krásnou cikánskou dívku Inez. Spolu s nimi vystupuje na ulici. Stane se hvězdou číslo jedna. Největší El Mágico, kterého kdy mohli na Pyrenejském poloostrově spatřit. Diego – El Californiano!\n\nPo jednom velmi povedeném čísle se odněkud zjevuje seňora oblečená do cestovního volajíc na Diega. Kdo jiný než Luisa! Oba září nadšením, po tolika letech se zase setkali. Luisa, značně překvapená společností, ve které její přítel žije, spustí na Diega, že se Ramón nechal jmenovat starostou obce a ničí prý všechno, v čem vyrůstali, a v co věřil Diegův otec. Tomu nemůže mladík uvěřit, jeho táta by to nikdy nedovolil! Nakonec to z ní přece jenom dostane. Don Alejadro přejížděl rozbouřenou řeku na koni. Kůň uklouzl. Byl moc blízko peřejí. Luisa prosí zdrceného Diega, aby se vrátil domů a zastavil tu hrůzovládu. Diego váhá, za tu dobu, co zde pobýval, si ke své partě vytvořil silné pouto. O to větší překvapení mu jeho cikánští přátelé nachystají – ať půjde kamkoliv, oni ho budou rádi následovat.\n\nJak řekli, tak také udělali. Sbalili si to málo, co měli a vydali se na dlouho plavbu do prosluněné Kalifornie. Tady zatím na hlavním náměstí učí seržant García, z rozkazu nového starosty, své vojáky, jak se dělá popravčí četa. Cvičí se na Pedrovi, slaměném panákovi, který představuje El Bandita největšího kalibru. Zrovna když se připravují k palbě, objevují se Cikáni vedení Luisou, kterou chtějí vojáci ihned zatknout. Samozřejmě na rozkaz pana Ramóna. Všichni shánějí po Diegovi, ten se po vylodění někam vypařil. Vojáci odvádějí Luisu a seržant se seznamuje s Inez, která si ho svým šarmem omotá kolem prstu. Na náměstí začíná být rušno. Vojáci nesmlouvavě kontrolují dva rolníky, kteří se táhnou s těžkým pytli. Ukáže se, že kromě obilí si tam přidali i spoustu kamení. To už zasahuje i samotný Ramón. K všeobecnému údivu nakáže ty dva nebožáky za úsvitu popravit.\n\nMarně se Luisa snaží Ramóna přesvědčit, aby projevil trochu soucitu. Rolníci přece neprovedli nic špatného! K bratrovi zavítá i samotný Diego, který naopak svého staršího bratra podporuje, ve všem co dělá. To vše pouze na oko. Ráno se na náměstí shromáždí dav a hrůzná podívaná může začít. Již za chvíli se tři nevinní muži budou houpat na oprátce. Kat se připravuje otevřít propadla, když se náhle objeví tajemný muž s maskou zahalený celý do černého. Přesekne provazy – vězni jsou volní. Ale stejně tak rychle, jak se zjevil, tak rychle zase zmizí. Na náměstí přiběhne Diego tázajíc se, co se to tu událo. Inez i starému Cikánovi to docvakne. A jak se vůbec ten tajemný seňor jmenoval? Převezl všechny vojáky, zkrátka byl mazaný a chytrý, stejně jako liška. El Zorro! Vojáci jsou Zorrovi jsou stále v patách, proto se ukrývá na nejbližší balkón. Vejde dovnitř, do koupelny, kde narazí na koupající se Luisu. Nemůže jí však prozradit svou identitu.\n\nNastává podvečer. Cikáni se chtějí nějak zabavit, tak si staví provizorní tavernu. Na to dohlíží svým přísným okem García. Tomu se díky španělskému vínu a uhrančivé Inez maličko rozváže jazyk. Už chce prozradit, co se stalo s bývalým starostou, ale přichází Ramón. Ten to s alkoholem také poněkud přepískne a nechová se k Luise zrovna jako gentleman. Kde se vezme, tu vezme – před ním už stojí Zorro, mířící svým kordem na toho hrubiána. Ramón obdrží, co si zaslouží. Zorro se mu navždy vryje do jeho paměti, protože na hrudi mu zbude jeho podpis.\n\nZahalený hrdina občany města ohromil statečností, bystrostí a mrštností. Ze dne na den se z něho stane celebrita číslo jedna. Jediný, koho ten maskovaný muž nezajímá, je García, který už dlouho touží po Inez. Luisa před Ramónovým hněvem prchá do jeskyní, kde potkává Zorra. Něco jí k němu neuvěřitelně přitahuje. Chce ho odmaskovat, ale po mladíkovi zůstává pouze stín. Ramón nemá čisté svědomí. Rozhodne se, že zajde svou duši očistit zpovědí do kostela. Něco mu ale na knězi nesedí, konkrétně vysoké černé boty. Ty nosí Zorro! Ramón sdělí falešnému knězi, že Don Alejadro stále žije a že ho vězní v opuštěném dole daleko v poušti.\n\nZorro se vydává na cestu. V dole však svého otce nenajde. Byla to past! Ale i přesto se mu podaří uniknout. Ramón svého otce drží úplně jinde. Ve vězení mu vybudoval tajný tunel, v němž vězní Dona Alejadra jako nějakého zločince. Zrovna když svému otci vysvětluje, že to dělá všechno jen pro něj, že chce, aby na něho byl pyšný, uvidí ty dva náhodou García. Luisa se ze strachu před Ramónem přidává k Cikánům. Při tajemném obřadu se stává jednou z nich. Ramón jí i tak vypátrá a napadne ho, jak polapit tu tajemnou persónu v černém. Snad by Zorro nedovolil, aby se něco stalo nevinné Luise. Nafinguje popravu své bývalé kamarádky z dětství a doufá, že Zorro v pravý čas zasáhne. Nemýlí se. Nezasáhne jeden Zorro, nýbrž dokonce sedm maskovaných chlapíků. Avšak jen ten pravý odpoutá Luisu od kůlu. Náhle mladík spatří svého bratra, jak k němu surově táhne Inez, které se leskne čepel na krku. Co má dělat, koho zachránit – Inez či Luisu? Inez se podaří na poslední chvíli vysmeknout z Ramónova sevření, popadne dýku a srazí ho k zemi. Nezabije ho. Ti tři jsou skoro na odchodu. Inez se ještě naposled otočí na Ramóna. Spatří pistoli mířící na Zorra! Bez jakéhokoliv váhání skočí mezi bratry a kulka se jí zaryje do srdce.\n\nV okamžiku obklopí zdrceného Zorra vojáci. Ramón, sice nedočkavý, se rozhodne odhalit Zorrovu identitu až zítra – na své svatbě s Luisou. Ve vězení García projevuje velký kus odvahy, když prozrazuje Zorrovi, kde jeho bratr ukrývá otce. Inez by na něho určitě byla pyšná. Dalšího dne přípravy na svatbu vrcholí. Ramón s Luisou už nedočkavě přešlapuje před oltářem. Chybí už jen poslední host – Zorro. Nastává chvíle odmaskování. Jaké překvapení! Pod škraboškou se ukrývá samotný Don Alejadro! Nikdo se ani nepohne při jeho pokynu k zatčení. Ramón najednou chytí Luisu a dá jí kord na krk. Obrátí se ke knězi. Chce mermomocí oddat. Jinak ji prý zabije. Zorro přichází opět v ten správný čas. Postaví se se zbraní v ruce proti Ramónovi. V zuřivém souboji má navrch samozřejmě Ramón, který dostane Zorra na lopatky. Ramón sundává Zorrův klobouk a masku. Diego! Jeho malý bratříček! Ještě není nic ztraceno. Diego se pokouší o usmíření s bratrem. Odhazuje svůj kord. Podává Ramónovi ruku na usmířenou, pomáhá mu na nohy. Najednou se zableskne Ramónův schovaný nůž. Oba bratři se v objetí zapotácejí, není poznat, kterého z nich dýka zasáhla. Pak padne k zemi Ramónovo bezvládné tělo. V tom vstoupí Luisa s Alejandrem. Vidí pouze Diegova záda. Musí vědět, jaký muž se skrývá pod maskou! Diego se k ní pomalu otočí. Tak to byl on, kdo překazil tu popravu, kdo ji překvapil v koupelně a setkal se s ní v jeskyni. Sice smutní, ze ztráty Inez a Ramóna, ale při romantickém polibku si uvědomí, že jeden bez druhého nedokáží žít.\n\nPo pěti letech od londýnské premiéry tento muzikál doputoval i do České republiky. Jako úplně první divadlo u nás ho uvedlo Městské divadlo Brno. Divadlo získalo od autorů tzv. first class production licenci, což znamená, že majitelé práv tedy musí věřit v kvalitu a profesionalitu souboru, což znamená, že představení si musí udržet stejný standard jako na West Endu – před premiérou většinou tedy přijíždí supervizor, aby výsledné dílo zkontroloval – ale zároveň mají inscenátoři při tvorbě představení poměrně volnou ruku, což se týká například scény. Muzikál se v MdB netypicky provozuje s nahrávkou (doplněnou živou kytarou a trubkami), vytvořenou ovšem samotnými Gipsy Kings. Zvláštností u brněnského \"Zorra\", minimálně v praxi našich divadel, byl týden tzv. previews (předpremiér), než se odehrála slavnostní premiéra. Musicalnet.cz vyzdvihuje zejména herecké výkony, dále scénu či hudební doprovod. Naopak Josef Herman v recenzi pro \"Divadelní noviny\" kritizuje přehrávání herců. Výjimkou je podle něho pouze Ivana Vaňková. Podle Hermana tento titul divadlu nic významného nepřinesl.\n\n"}
{"id": "907733", "url": "https://cs.wikipedia.org/wiki?curid=907733", "title": "Kanton Guînes", "text": "Kanton Guînes\n\nKanton Guînes ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 16 obcí.\n\n"}
{"id": "907734", "url": "https://cs.wikipedia.org/wiki?curid=907734", "title": "Kanton Boën-sur-Lignon", "text": "Kanton Boën-sur-Lignon\n\nKanton Boën-sur-Lignon ( ) je francouzský kanton v departementu Loire v regionu Rhône-Alpes. Tvoří ho 18 obcí.\n\n"}
{"id": "907737", "url": "https://cs.wikipedia.org/wiki?curid=907737", "title": "Antonovka", "text": "Antonovka\n\nAntonovka (Анто́новка) je odrůda jablek pocházející z Ruska a rozšířená i v dalších východoevropských státech: Bělorusko, Polsko, Litva. Vyznačuje se vysokou mrazuvzdorností (v Čechách jako jediná odrůda jabloní přežila i velké mrazy roku 1929) a dobrou odolností vůči padlí a strupovitosti. Plody jsou středně velké, světle zeleně zbarvené s bělavou šťavnatou dužinou a výraznou kyselou chutí. Používají se do pirohů a štrůdlů, protože nepouštějí šťávu.\n\nPůvod odrůdy je nejasný (první písemná zmínka pochází z roku 1848, pomologové odhadují, že vznikla spontánním křížením z lesní jabloně \"Malus sylvestris\". Název se odvozuje od obce Antonovka nedaleko Kurska. Odrůda je pozdní, dozrává koncem září až v říjnu.\n\nS křížením Antonovky často experimentoval Ivan Vladimirovič Mičurin. Vznikly tak odvozené odrůdy jako \"Antonovka kamenička\", \"Antonovka bílá\", \"Antonovka těžká\" (plody váží až 600 gramů).\n\nVýzkumný a šlechtitelský ústav ovocnářský v Holovousích vyšlechtil z Antonovky a odrůdy Golden Delicious jabloň Angold, spojující odolnost Antonovky s jemnější chutí.\n\nIvan Alexejevič Bunin oslavil tuto odrůdu jako symbol ruského venkova v povídce \"Antonovská jablka\".\n\nV Kursku byl v roce 2004 odhalen pomník jablku Antonovka, dílo sochaře Vjačeslava Klykova.\n\n"}
{"id": "907741", "url": "https://cs.wikipedia.org/wiki?curid=907741", "title": "Bradavičnatí holubi", "text": "Bradavičnatí holubi\n\nBradavičnatí holubi jsou skupinou plemen holuba domácího, která svým původem navazuje na užitková plemena, původním využitím těchto plemen bylo přenášení zpráv. V minulosti bylo za sídlo orientačních schopností holuba považováno jeho ozobí a proto byli do dalšího chovu vybíráni ptáci s jeho výrazným rozvojem, u bradavičnatých plemen je proto ozobí většinou nápadně vyvinuté a časté jsou i bradavičnaté výrůstky u kořene dolní poloviny zobáku. Bradavičnatá plemena jsou většinou větší než původní holub skalní, s výbornými letovými vlastnostmi a schopností polaření.\n\nMezi současná bradavičnatá plemena patří holubi vhodní pro extenzivní užitkový chov, kteří jsou plodní a létaví a díky své velikosti dávají jatečná holoubata dobré kvality, tak i plemena vysloveně okrasná, často s extrémními exteriérovými znaky. Moderní poštovní holub, který se původem rovněž řadí mezi bradavičnatá plemena, je šlechtěn pro sportovní využití.\n\nMezi klasická bradavičnatá plemena se řadí především kariér a indián, jsou to plemena velmi stará, v současnosti čistě okrasná. Dále do této skupiny patří španiér a dragoun, který si stále zachovává extenzivní užitkovost. Do velké skupiny bagdet spadá francouzská, štajnhajmská či norimberská bagdeta, která se vyznačuje velice dlouhým a zahnutým zobákem, a několik českých plemen: bagdeta česká, moravská a ostravská.\n\nVýstavní holubi byli vyšlechtěni z poštovního holuba. U těchto plemen byli na výstavách preferovány líbivé exteriérové znaky, bez jakéhokoliv důrazu na výkon. Jsou to především holubi okrasní. Nejrozšířenější a nejznámější je v České republice německý výstavní holub. Dále se do této skupiny řadí výstavní holub anglický, antverpský či americký a exhibiční holub.\n\n\n"}
{"id": "907758", "url": "https://cs.wikipedia.org/wiki?curid=907758", "title": "Partenokarpie", "text": "Partenokarpie\n\nPartenokarpie (z řec. \"parthenos\", panna a \"karpos\", plod) neboli bezsemennost je v botanice a šlechtitelství vytváření plodů bez předchozího oplození vaječné buňky a vývoje zárodku. Semena v plodech neklíčí nebo zcela chybějí. Partenokarpní rostliny se rozmnožují vegetativně. \n\nPartenokarpie může být \"indukovaná\", tj. vyvolaná vnějším podrážděním, například mechanickým drážděním plodolistu, ale také mrazem nebo aplikací fytohormonů, například kyseliny giberelové. \n\n\"Vegetativní\" partenokarpie vzniká spontánně, například u jabloní, hrušní, vinné révy, fíkovníků, citrusů a některých okurek. Ananas je cizosprašný, takže pokud se pěstuje jediná odrůda, jsou plody partenokarpní. Rostliny přenesené do prostředí, kde nejsou jejich specifičtí opylovači, také často vytvářejí partenokarpní plody.\n\n\"Zdánlivá\" partenokarpie (\"stenospermokarpie\") znamená, že semena po oplození odumřou a plod pak vypadá jako partenokarpní. Tak je tomu například u bezjaderných hroznů nebo melounů.\n\nU řady hospodářsky významných plodů je partenokarpie žádoucí, protože bezjaderné plody spotřebitelé preferují. Pěstitelé je tudíž selektovali už v předhistorických dobách: byly nalezeny bezsemenné fíky z doby před asi 11 000 lety. \n\n"}
{"id": "907762", "url": "https://cs.wikipedia.org/wiki?curid=907762", "title": "Chorásánští Turci", "text": "Chorásánští Turci\n\nChorásánští Turci, Kızılbaši Turci nebo Kučani (chorásánskou turečtinou \"خراسان توركلرى → Horasan Türkleri\", \"خوراسان تورکلری → Xorasan türkləri\", \"ترکان خراسانی → Khorasani Turki\", \"Horasan Türkleri\") jsou domorodé turecké etnikum žijící v severovýchodní Íránské islámské republice a sousedních regionech Turkmenistánu až po Amudarju. V ostánech (provinciích) Severní Chorásán, Chorásán Razaví a Golestán žijí v jednotném celku. Mateřské nářečí Kučaniů se pohybuje mezi Turkmenským a Ázerbájdžánským jazykem. Patří do skupiny turkických jazyků, podskupiny „Šahz“, také nazývaných „Turkic-i Kadim“, Oghuzské větvě makrojazyků – východní Torkama-ani jazyky a čagatajské (oghuzský dialekt) větvě. Většina jsou přívrženci větve ší'itského islámu, ale jsou mezi nimi také sunnité.\n\nO Chorásánských Turcích byly provedeny různé studie. O jejich počtu v Íránu jsou k dispozici různé odhady většiny odborníků, přestože, na základě počtu obyvatel Íránu je nejméně pravděpodobné, že jich bude více než 1%. Podle informací z roku 1977 byl jejich počet 400,000, a podle informací z roku 1993, jich bylo více než 1,000,000 lidí.\n\nVíce než 830.000 Chorásánských Turků žije v provincii Severní Chorásán, severozápadně od Mašhadu.\nChorásánští Turci jsou ze 100 procent muslimové a jejich společnost je organizována kolem tradičních muslimských pravidel.\n\nNázev Chorásán je perský a znamená „země vycházejícího slunce“. Je důležitou zemědělskou oblastí a většina Chorásánských Turků jsou zemědělci. Zavlažovací metody na produkci pšenice, ječmene, rýže, bavlny, cukrové řepy, brambor, vojtěšky, melounů a kmínu se používají obě, jak tradiční tak i moderní. Ovce, kozy a krávy poskytují rodinám Chorásánských Turků mléko, máslo, lůj a maso. Jsou to zruční řemeslníci, např. šperkaři a skláři. Také tkají krásné koberce a tkaniny. Koberce jsou proslulé pro své nádherné vzory.\n\nKızılbaši Turci mluví chorásánskou turečtinou, ale většina může také mluvit stejnojmenným perským nářečím „chorasani“, s kterým ji nelze zaměňovat. Západní nářečí v oblasti Bodžnúrd; na severu v oblasti Kučan (pravděpodobně největší), na jihu v oblasti Sultanabadu u Sebzevaru.\n\n\n"}
{"id": "907774", "url": "https://cs.wikipedia.org/wiki?curid=907774", "title": "Jevhen Konopljanka", "text": "Jevhen Konopljanka\n\nJevhen Olehovyč Konopljanka (ukrajinsky Євген Олегович Коноплянка; * 29. září 1989, Kirovohrad, Ukrajinská SSR, Sovětský svaz) je ukrajinský fotbalový záložník a reprezentant, roku 2015 hráč klubu Sevilla FC, od roku 2016 na hostování v Schalke 04.\n\nV letech 2010 a 2012 získal na Ukrajině ocenění „Fotbalista roku“.\n\nV jinošství hrával v mládežnických týmech Olimpik Kirovohrad, v šestnácti letech přestoupil do Dněpru Dněpropetrovsk. V A-týmu debutoval 26. srpna 2007 proti FK Hoverla-Zakarpatja Užhorod (remíza 0:0). Jeho kariéra dostala grády v roce 2010, kdy byl vybrán do nominace na EURO 2012.\n\nV prvním zápase šestnáctifinále Evropské ligy 2013/14 20. února 2014 proti Tottenham Hotspur FC vstřelil vítězný gól, Dněpr vyhrál nejtěsnějším rozdílem 1:0. S Dněprem se dostal do finále Evropské ligy 2014/15 proti španělskému týmu Sevilla FC, v němž jeho klub podlehl soupeři 2:3.\n\nV létě 2015 se dohodl na smlouvě právě se španělským klubem Sevilla FC.\n\nKonopljanka byl členem ukrajinských mládežnických reprezentací od kategorie do 17 let.\n\nV A-mužstvu Ukrajiny debutoval 25. května 2010 v přátelském utkání proti hostující Litvě. Do střetnutí nastoupil v základní sestavě, Ukrajina zvítězila 4:0.\n\nZúčastnil se domácího Mistrovství Evropy ve fotbale 2012, které Ukrajina spolupořádala s Polskem. Odehrál na turnaji všechny tři zápasy svého týmu, postupně 11. června výhra 2:1 nad Švédskem (přihrával na vítězný gól Andriji Ševčenkovi), 15. června prohra 0:2 s Francií a 19. června porážka 0:1 s Anglií. Ukrajinské mužstvo skončilo se třemi body na nepostupové třetí příčce základní skupiny D.\n\nTrenér Mychajlo Fomenko jej zařadil do závěrečné 23členné nominace na EURO 2016 ve Francii.\n\n"}
{"id": "907779", "url": "https://cs.wikipedia.org/wiki?curid=907779", "title": "Kanton Fort-de-France-1", "text": "Kanton Fort-de-France-1\n\nKanton Fort-de-France-1 ( ) byl francouzský kanton v departementu Martinik v regionu Martinik. Tvořila ho část obce Fort-de-France. Zrušen byl v roce 2015.\n"}
{"id": "907780", "url": "https://cs.wikipedia.org/wiki?curid=907780", "title": "Kanton Fort-de-France-2", "text": "Kanton Fort-de-France-2\n\nKanton Fort-de-France-2 ( ) byl francouzský kanton v departementu Martinik v regionu Martinik. Tvořila ho část obce Fort-de-France. Zrušen byl v roce 2015.\n"}
{"id": "907781", "url": "https://cs.wikipedia.org/wiki?curid=907781", "title": "Kanton Fort-de-France-3", "text": "Kanton Fort-de-France-3\n\nKanton Fort-de-France-3 ( ) byl francouzský kanton v departementu Martinik v regionu Martinik. Tvořila ho část obce Fort-de-France. Zrušen byl v roce 2015.\n"}
{"id": "907782", "url": "https://cs.wikipedia.org/wiki?curid=907782", "title": "Kanton Fort-de-France-4", "text": "Kanton Fort-de-France-4\n\nKanton Fort-de-France-4 ( ) byl francouzský kanton v departementu Martinik v regionu Martinik. Tvořila ho část obce Fort-de-France. Zrušen byl v roce 2015.\n"}
{"id": "907784", "url": "https://cs.wikipedia.org/wiki?curid=907784", "title": "Kanton Fort-de-France-5", "text": "Kanton Fort-de-France-5\n\nKanton Fort-de-France-5 ( ) byl francouzský kanton v departementu Martinik v regionu Martinik. Tvořila ho část obce Fort-de-France. Zrušen byl v roce 2015.\n"}
{"id": "907787", "url": "https://cs.wikipedia.org/wiki?curid=907787", "title": "Charles Davis", "text": "Charles Davis\n\nJméno a příjmení Charles Davis nosí více osobností:\n\n"}
{"id": "907789", "url": "https://cs.wikipedia.org/wiki?curid=907789", "title": "Kanton Fort-de-France-6", "text": "Kanton Fort-de-France-6\n\nKanton Fort-de-France-6 ( ) byl francouzský kanton v departementu Martinik v regionu Martinik. Tvořila ho část obce Fort-de-France. Zrušen byl v roce 2015.\n"}
{"id": "907790", "url": "https://cs.wikipedia.org/wiki?curid=907790", "title": "Kanton Fort-de-France-7", "text": "Kanton Fort-de-France-7\n\nKanton Fort-de-France-7 ( ) byl francouzský kanton v departementu Martinik v regionu Martinik. Tvořila ho část obce Fort-de-France. Zrušen byl v roce 2015.\n"}
{"id": "907791", "url": "https://cs.wikipedia.org/wiki?curid=907791", "title": "Kanton Fort-de-France-8", "text": "Kanton Fort-de-France-8\n\nKanton Fort-de-France-8 ( ) byl francouzský kanton v departementu Martinik v regionu Martinik. Tvořila ho část obce Fort-de-France. Zrušen byl v roce 2015.\n"}
{"id": "907792", "url": "https://cs.wikipedia.org/wiki?curid=907792", "title": "Kanton Fort-de-France-9", "text": "Kanton Fort-de-France-9\n\nKanton Fort-de-France-9 ( ) byl francouzský kanton v departementu Martinik v regionu Martinik. Tvořila ho část obce Fort-de-France. Zrušen byl v roce 2015.\n"}
{"id": "907793", "url": "https://cs.wikipedia.org/wiki?curid=907793", "title": "Centerville (Georgie)", "text": "Centerville (Georgie)\n\nCenterville je město v Houston County, v Georgii, ve Spojených státech amerických. V roce 2011 žilo ve městě 7195 obyvatel.\nPodle sčítání lidí v roce 2000 žilo ve městě 4278 obyvatel, 1595 domácností a 1248 rodin. V roce 2011 žilo ve městě 3503 mužů (48,7%), a 3692 žen (51,3%). Průměrný věk obyvatele je 37 let.\n"}
{"id": "907795", "url": "https://cs.wikipedia.org/wiki?curid=907795", "title": "Kanton Fort-de-France-10", "text": "Kanton Fort-de-France-10\n\nKanton Fort-de-France-10 ( ) byl francouzský kanton v departementu Martinik v regionu Martinik. Tvořila ho část obce Fort-de-France. Zrušen byl v roce 2015.\n"}
{"id": "907796", "url": "https://cs.wikipedia.org/wiki?curid=907796", "title": "Cave Spring", "text": "Cave Spring\n\nCave Spring může být:\n\n"}
{"id": "907799", "url": "https://cs.wikipedia.org/wiki?curid=907799", "title": "Josefa Náprstková", "text": "Josefa Náprstková\n\nJosefa Náprstková, rozená Křížková (8. října 1838 – 13. září 1907) byla manželka a pomocnice Vojtěcha Náprstka, zakladatelka rozsáhlé sbírky lidové výšivky, členka mnoha spolků a zakládající členka Amerického klubu dam.\n\nByla dcerou domovnice Kateřiny Wagnerové a vinopala Adolfa Křížka pracujícího v domě U Halánků patřícímu Anně Fingerhutové. V domě U Halánků nepracoval jen její otec, ale od roku 1856 zde pracovala i samotná Josefa na pozici mladší stoličné. Byla velmi pracovitá, chytrá a poslušná. Po dvou letech se vypracovala a sama mohla prodávat lihoviny ve skladu. Později pomáhala s vedením celé vinopalny a po smrti Anny Fingerhutové se začala starat i o chod domácnosti. \n\nDne 25. února 1875 se provdala za Vojtu Náprstka. Obřad byl civilní a konal se na Staroměstské radnici v Praze. Vzali se po 15 letech známosti a 2 roky po smrti Vojtěchovy matky Anny Fingerhutové.\n\nI přesto, že stála celý život v pozadí, dokázala svou pílí a houževnatostí dosáhnout mnoha úspěchů. Stala se pravou rukou svého muže a vedla za něho korespondenci s celým světem. Vychovala pět sirotků, starala se o knihovnu a uspořádala sbírku na postavení pomníku Boženy Němcové na Vyšehradě. \n\nOd konce 70. let 19. století začala pro České průmyslové muzeum iniciovat sběr českého a slovenského lidového umění (především ruční práce, kroje, krajku a výšivky) a tuto početnou kolekci nazvala Práce našich matek. Sbírka se stala součástí Etnografického oddělení Národního muzea - Historického muzea a patří mezi časově nejstarší fond.\nOd roku 1877 byla starostkou vydavatelského spolku Libuše, který vydával četbu pro ženy. \nJako členka Amerického klubu dam se podílela na založení Domácnosti-první české školy kuchařské a Zátiší pro dělné ženy a dívky. \nV roce 1890 založila sbírku ústřižků japonského textilu čítající přibližně 1400 kusů. Neváhala vynaložit finanční obnos na získání nějakého zajímavého exponátu. V přírůstkových knihách je zapsána jako dárkyně u mnoha předmětů z Afriky, Ameriky i Asie. Předměty získávala od cestovatelů, misionářů, krajanů i obchodníků. \n\nV roce 1891 se se svým manželem podílela na přípravě Zemské jubilejní výstavy a v roce 1895 na přípravě Národopisné výstavy českoslovanské, především na plánování pavilonu věnovaného americkým Čechům.\n\nPo manželově smrti se ujala vedení muzea a knihovny, nechala přestavět a zvětšit muzejní budovu a upravit okolí Náprstkova muzea. Až do své smrti byla aktivní členkou mnoha spolků a nadací.\n\n"}
{"id": "907800", "url": "https://cs.wikipedia.org/wiki?curid=907800", "title": "Carlton", "text": "Carlton\n\nNázev Carlton nese více sídel:\n\n"}
{"id": "907802", "url": "https://cs.wikipedia.org/wiki?curid=907802", "title": "Kanton Calais-Centre", "text": "Kanton Calais-Centre\n\nKanton Calais-Centre ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho tři obce.\n\n"}
{"id": "907803", "url": "https://cs.wikipedia.org/wiki?curid=907803", "title": "Kanton Calais-Est", "text": "Kanton Calais-Est\n\nKanton Calais-Est ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho dvě obce.\n\n"}
{"id": "907804", "url": "https://cs.wikipedia.org/wiki?curid=907804", "title": "Kanton Calais-Nord-Ouest", "text": "Kanton Calais-Nord-Ouest\n\nKanton Calais-Nord-Ouest ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho devět obcí.\n\n"}
{"id": "907805", "url": "https://cs.wikipedia.org/wiki?curid=907805", "title": "Kanton Calais-Sud-Est", "text": "Kanton Calais-Sud-Est\n\nKanton Calais-Sud-Est ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho pouze jihovýchodní část města Calais.\n"}
{"id": "907807", "url": "https://cs.wikipedia.org/wiki?curid=907807", "title": "Kanton Auchel", "text": "Kanton Auchel\n\nKanton Auchel ( ) je francouzský kanton v departementu Pas-de-Calais v regionu Hauts-de-France. Tvoří ho 9 obcí. Před reformou kantonů 2014 ho tvořilo 10 obcí.\n\nod roku 2015:\n\npřed rokem 2015:\n"}
{"id": "907808", "url": "https://cs.wikipedia.org/wiki?curid=907808", "title": "Kanton Barlin", "text": "Kanton Barlin\n\nKanton Barlin ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho osm obcí.\n\n"}
{"id": "907809", "url": "https://cs.wikipedia.org/wiki?curid=907809", "title": "Kanton Bruay-la-Buissière", "text": "Kanton Bruay-la-Buissière\n\nKanton Bruay-la-Buissière ( ) je francouzský kanton v departementu Pas-de-Calais v regionu Hauts-de-France. Tvoří 12 obcí. Před reformou kantonů 2014 ho tvořilo pouze město Bruay-la-Buissière.\n\nod roku 2015:\n\npřed rokem 2015:\n"}
{"id": "907810", "url": "https://cs.wikipedia.org/wiki?curid=907810", "title": "Fusariové vadnutí", "text": "Fusariové vadnutí\n\nFusariové vadnutí je houbová choroba rostlin způsobená houbami rodu srpovnička (\"Fusarium\") z čeledě rážovkovité (\"Nectriaceae \"). Zřejmě nejčastějším patogenem bývá srpovnička špičetovýtrusá (\"Fusarium oxysporum\"). Stejný rod způsobuje fusariovou hnilobu jablek a napadá brambory nebo kukuřici. Srpovnička může na jednom hostiteli způsobovat poškození společně s dalšími patogeny a stejné příznaky jako je napadení houbami tohoto rodu mohou způsobovat jiné houby nebo další živé organismy. Rozšířenou chorobou je fusariové vadnutí aster. Podobné příznaky jako u fusariového vadnutí lze sledovat u verticiliového vadnutí.\n\n1FUSAG \nPodle biolib.cz je pro patogena \"Fusarium\" používáno mnoho různých synonym, například \"Bidenticula\" nebo \"Lachnidium\". \n\nsrpatka\nPatogen napadá velmi široký okruh rostlin. Brambory, řepa, chmel, křen, třešně, ořechy, rybíz, angrešt a různé okrasné rostliny včetně okrasných a lesních dřevin. Velmi rozšířená je choroba u aster (\"Calistemon\") ale i u hvozdíků a chryzantém, gladiol, lilií a narcisů. Častými hostiteli jsou také \nSeznam podle \n\nPříznaky jsou závislé na prostředí, zejména na teplotě a na druhu rostliny.\nna zčernalém stonku nad povrchem půdy se tvoří plodnice, sporodochia \n\nPatogen způsobuje hnědnutí cévních svazků. Následkem poškození vodivých pletiv napadené rostliny nejprve přechodně (jen přes den) a později vadnou. Kořenový krček uhnívá, za vlhka je na něm bělorůžový povlak houby. \n\nVšechny části rostlin vadnou naráz, napadená rostlina komplexně hyne a usychá. Vadnutí začíná na jednom, případně jen na několika listech hlavního stonku a pokračuje rychleji směrem nahoru než dolů. V jiných případech vadnutí začíná na jednom nebo vícerých bočních výhonech a postupuje směrem na hlavní výhon (stonek). Doba od projevu prvních symptomů po úplné odumření rostliny může být různě dlouhá, od několika dní po několik týdnů. Někdy vzniká i tzv. chronická forma choroby, která má za následek reverzibilní (vratné) vadnutí aniž by nakonec rostlina odumřela. \n\nNapadení xylému se dá určit jen na průřezu stonku a to na základě tmavěji zbarveného xylému – cévních svazků ve středu stonku. Ne vždy se však dá tímto způsobem tracheomykóza poznat, protože někdy ke změně barvy v cévních svazcích nedochází nebo je změna barvy nevýrazná. Při infekci bez symptomů na průřezu se dá napadení zjistit jen laboratorně kultivačními zkouškami na syntetických živných médiích.\nVelmi podobné symptomy vyvolávají na okurkách a paprice (ale i na jiných hostitelích) houby z rodu Verticillium (V. alboatrum, V. dahliae). Odlišností je, že při verticiliovém vadnutí choroba postupuje zdola nahoru a pomaleji. Často bývá napadená jen jedna část cévních svazků, takže vadnutí zpočátku podléhá jen část rostliny, která postupně žloutne, zaostává v růstu, až nakonec vadne (hlavně při vysokých teplotách) a odumírá. Při takovýchto lehčích infekcích infikovaní jedinci jen zaostávají v růstu a částečně nebo celkově trpí žloutenkou.\n\nZpůsobuje často významné škody na pěstované kultuře, u některých (karafiát, astra) patří k nejvýznamnějším chorobám druhu, jenž končí úhynem celého porostu. Jakákoli z uvedených forem ale výrazně brzdí proces tvorby výnosu, což se nakonec projeví i na efektivitě pěstování.\nHouby z rodu \"Fusarium\" žijí v půdě, odkud se dostávají do podzemních orgánů a způsobují hniloby kořenového krčku. Některé druhy vnikají do vodivých drah rostlin, ucpávají cévy, takže rostlina potom vadne a žloutne. \n\nHouby z rodu \"Fusarium\" napadají kořenové systémy nebo další podzemní části hostitelských rostlin přes zranění, která jsou způsobeny přirozeným růstem mladých kořínků v půdě a zraněními u starších kořenů, které jsou provedeny během přesazování a pěstování. Mohou také pronikat poškozením kořenů které způsobují patogenní organismy žijící v půdě, jako např. hmyz nebo hlístice. Jakmile pronikla do rostliny, houba roste a násobí se v cévním systému (vodivé tkáně) kořenů. Pak se pohybuje nahoru v rostlině výtrusy (macroconidia a microconidia), které jsou přepravovány vodivými tkáněmi, kde klíčí a ovlivňují nové části rostlin nebo hub a rozšiřují se v tkáni hostitele. Normální tok tekutin a živin z kořenů do listů je výrazně snížen nebo zastaven, protože xylém bývá částečně ucpaný nebo zničený myceliem a sporami, nebo přemnožením sousedních buněk. Toxické látky jsou považovány za výsledek interakce houby a hostitelské rostliny. \nHouby rodu Fusarium se šíří výsadbou řízků, transplantací, hlízami, kořeny, a cibulemi. Kromě toho mycelium, konidie a chlamydospory mohou být přenášeny se zamořenou půdou pro běžném zpracování půdy ulpěním na ruční nářadí, oděvu nebo botách. Dále se šíří větrem a vodou. \nDezinfekce půdy do nádob na předpěstování sadby. V polních podmínkách je potřeba dodržovat zásady střídání plodin a při vzniku infekce zařadit do osevního postupu odolnější nebo nehostitelské plodiny. Nepřehnojovat a nepřelévat rostliny. Důležité je odstraňováním napadených rostlin i s kořeny a likvidace (spálením). Nekompostovat a nezarývat nebo nezaorávat. Zamořené vlhké půdy je třeba odvodnit, protože příliš mokré a těžké půdy (i mrazové kotliny) podporují rozšíření této choroby. Hlízy a cibule vykopávat brzy a za suchého počasí. Osušit ve stínu pomocí teplého cirkulujícího vzduchu. Nepoužívejte poškozené cibule a hlízy. Zlikvidujte všechny, které mají známky plísně, hniloby nebo léze. Cibule a hlízy by měly být vysazeny v čisté nebo dezinfikované půdě. Půdy, kde se nákaza se nevyskytovala před 5 až 10 lety, jsou považovány za vhodné pro výsadbu.\n\nPři výskytu vadnutí je už jakákoli ochrana zbytečná.\n\nNejvhodnější způsob ochrany proti fuzáriovému vadnutí je pěstování rezistentních nebo odolnějších kultivarů. I mezi odrůdami aster je různá náchylnost k chorobě.\n\n"}
{"id": "907812", "url": "https://cs.wikipedia.org/wiki?curid=907812", "title": "Kanton Béthune-Est", "text": "Kanton Béthune-Est\n\nKanton Béthune-Est ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho šest obcí.\n\n"}
{"id": "907813", "url": "https://cs.wikipedia.org/wiki?curid=907813", "title": "Kanton Béthune-Nord", "text": "Kanton Béthune-Nord\n\nKanton Béthune-Nord ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho pět obcí.\n\n"}
{"id": "907817", "url": "https://cs.wikipedia.org/wiki?curid=907817", "title": "Kanton Béthune-Sud", "text": "Kanton Béthune-Sud\n\nKanton Béthune-Sud ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho sedm obcí.\n\n"}
{"id": "907818", "url": "https://cs.wikipedia.org/wiki?curid=907818", "title": "Kanton Cambrin", "text": "Kanton Cambrin\n\nKanton Cambrin ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho osm obcí.\n\n"}
{"id": "907819", "url": "https://cs.wikipedia.org/wiki?curid=907819", "title": "Centralhatchee", "text": "Centralhatchee\n\nCentralhatchee je město v Heard County, v Georgii, ve Spojených státech amerických. V roce 2011 žilo ve městě 408 obyvatel.\nPodle sčítání lidí v roce 2000 žilo ve městě 383 obyvatel, 136 domácností a 105 rodin. V roce 2011 žilo ve městě 194 mužů (47,5%), a 214 žen (52,5%). Průměrný věk obyvatele je 42 let.\n"}
{"id": "907821", "url": "https://cs.wikipedia.org/wiki?curid=907821", "title": "Česká národní fotbalová liga 1988/89", "text": "Česká národní fotbalová liga 1988/89\n\nV soubojích 20. ročníku České národní fotbalové ligy 1988/89 se utkalo 16 týmů dvoukolovým systémem podzim - jaro.\n\nZdroj: \nPoznámky:\n\nAndré Houška (29/0),\nJuraj Šimurka (2/0) -\nPetr Čermák (15/3),\nPavel Černík (6/0),\nPetr Čuhel (21/0),\nLudevít Grmela (24/2),\nRostislav Halkoci (23/6),\nEmil Hamar (5/0),\nTomáš Hamřík (16/0),\nMichal Hošťálek (10/0),\nJindřich Chaloupka (2/0),\nJaroslav Jakub (11/5),\nRóbert Kafka (15/11),\nPetr Kocman (1/0),\nBoris Kočí (3/0),\nMiloslav Kufa (10/1),\nPetr Maléř (27/8),\nVladimír Michal (23/0),\nJaromír Navrátil (28/5),\nTibor Notin (3/0),\nStanislav Schwarz (25/1),\nPravoslav Sukač (17/0),\nVladimír Šeďa (16/5),\nMartin Váňa (1/0),\nJiří Zamazal (25/3),\nLibor Zelníček (29/12) -\ntrenér: Petr Pálka (podzim 1988), František Cipro (jaro 1989, od 1. ledna 1989), asistent: Rostislav Václavíček.\n\nPetr Hejníček (25/0),\nMilan Hluštík (1/0),\nPavel Průša (4/0) -\nJiří Anderle (11/0),\nPetr Čermák (23/2),\nMiroslav Franěk (12/2),\nMiroslav Hermer (29/4),\nJaroslav Holý (30/2),\nRadislav Houška (14/1),\nZbyněk Houška (10/2),\nJiří Jurásek (29/1),\nŠtefan Lavička (2/0),\nJiří Lerch (5/2),\nRadovan Loužecký (24/0),\nJiří Nesvačil (27/5),\nJiří Povišer (26/4),\nZdeněk Procházka (29/12),\nMilan Přibyl (4/0),\nJiří Slabý (3/0),\nMilan Šedivý (160),\nZdeněk Urban (29/13),\nKarel Vácha (4/2),\nIvan Valachovič (3/0),\nJaroslav Vodička (26/3) -\ntrenér Jiří Nevrlý\n\nJosef Ehrenberger (30/0),\nVáclav Krejčík (1/0),\nRadim Straka (1/0) -\nPavel Adam (15/2),\nJaroslav Barvíř (9/0),\nRadek Bejbl (4/0),\nMilan Boháč (30/9),\nPavel Borovec (30/2),\nPavel Dobeš (30/9),\nMilan Kalíšek (28/0),\nPavel Kočí (18/0),\nPavel Krupka (22/1),\nMartin Krupička (2/0),\nJiří Kříž (29/2),\nTomáš Myšička (4/0),\nJiří Nečesaný (3/0),\nMilan Pechanec (12/0),\nJosef Pechr (30/3),\nPetr Pohnán (21/1),\nLadislav Prostecký (2/0),\nJaroslav Rybák (4/0),\nJiří Šámal (2/0),\nKarel Škaloud (2/0),\nJosef Vinš (30/20),\nMilan Zahrádka (24/0) -\ntrenér Milan Šmarda\n\nJiří Jurčík (30/0/12) -\nLibor Antoš (26/1),\nVladislav Dědek (3/0),\nRoman Hanus (30/10),\nVáclav Hanyáš (8/0),\nSlavomír Hodúl (19/0),\nJiří Jurča (26/4),\nRoman Kocfelda (19/4),\nZdeněk Malcharek (1/0),\nMartin Matuštík (16/6),\nPavel Mika (1/0),\nRudolf Pyško (16/1),\nPetr Samec (15/1),\nFrantišek Schneider (29/7),\nBřetislav Sikora (2/0),\nStanislav Skříček (20/0),\nJiří Směták (25/2),\nVáclav Smoček (22/3),\nDušan Suchý (14/0),\nAleš Šimík (6/0),\nDušan Šrubař (7/0),\nKarel Valigura (20/0),\nPavel Vrba (29/3) -\ntrenér Josef Kolečko (od 1. 1. 1989 Petr Uličný)\n\nVáclav Cízler (5/0),\nMilan Sova (26/0) -\nPetr Bubeník (8/0),\nVáclav Etrych (11/1),\nMilan Havlík (22/1),\nJaroslav Holan (2/0),\nRadek Hůrka (24/0),\nZdeněk Kořínek (21/0),\nJaromír Kubín (4/0),\nJiří Kvítek (5/3),\nPetr Nový (22/3),\nJan Oehler (13/3),\nMiroslav Pavlov (27/8),\nJan Pitel (21/2),\nJosef Raška (12/0),\nZdeněk Slowik (27/1),\nKarel Svoboda (28/0),\nPavel Svoboda (8/0),\nMiloslav Šebek (15/0),\nRadek Šindelář (8/3),\nVladimír Valenta (22/3),\nMartin Vašina (30/2),\nJiří Weitz (20/1) -\ntrenér Alfons Skokan\n\nFrantišek Pavlíček (12/0),\nJosef Štrbák (1/0),\nDalibor Valčík (17/0) -\nVladimír Bartoň (26/0),\nLibor Bužek (27/0),\nVáclav Cahyna (3/0),\nJosef Hamšík (5/0),\nMilan Hanko (7/0),\nRoman Holík (1/1),\nTibor Chovanec (11/1),\nJaroslav Irovský (22/2),\nPetr Ježek (6/0),\nLadislav Kučerňák (6/0),\nRostislav Macháček (14/0),\nMiloš Mejtský (14/1),\nFrantišek Mikulička (29/9),\nPetr Pinkas (18/0),\nPetr Podaný (29/8),\nLadislav Soviš (29/10),\nJozef Stipanitz (10/0),\nZdeněk Ščasný (21/1),\nMilan Šebesta (3/0),\nJán Šimo (16/0),\nMilan Škoda (21/5),\nVladimír Šuranský (11/0),\nMartin Ulman (2/0),\nPetr Videman (15/0) -\ntrenér Antonín Juran\n\nJiří Lindovský (30/0/9) -\nJan Baránek (14/1),\nMarian Bedrich (27/5),\nMiroslav Bedrich (29/9),\nJosef Bomba (13/0),\nIvo Farský (27/4),\nLadislav Gurecký (14/0),\nPavel Hadaščok (24/0),\nMilan Chabroň (28/3),\nMartin Komárek (26/3),\nMiroslav Kořistka (19/3),\nIvan Panáč (14/2),\nJindřich Pardy (22/7),\nMiroslav Pekárek (11/1),\nPavel Poštulka (28/1),\nRadomír Prasek (18/2),\nPetr Rejský (1/0),\nMartin Vehovský (1/0),\nKamil Vrba (22/0),\nVítězslav Vystrk (2/0),\nIvan Zimmermann (13/1) -\ntrenér Alois Sommer\n\nLadislav Macho (30/0/9) -\nMartin Balouš (9/0),\nZdeněk Brejcha (26/0),\nMiloslav Denk (15/0),\nJiří Doležal (30/4),\nMiroslav Držmíšek (25/3),\nRoman Faic (14/5),\nAlois Halaška (14/2),\nMartin Hodoval (17/0),\nVáclav Hybš (25/1),\nBoris Kočí (14/5),\nJan Komůrka (17/3),\nJiří Kotek (27/0),\nZdeněk Krupka (3/0),\nVáclav Migas ml. (2/0),\nLuděk Revenda (2/0),\nJan Sanytrník (27/7),\nMartin Šedivý (3/0),\nJan Švadlenka (29/1),\nLuboš Urban (15/2),\nMilan Vinopal (19/3),\nKarel Zajac (20/0) -\ntrenér Karel Přenosil (od 1. 1. 1989 Petr Pálka)\n\nPetr Mamula (1/0),\nPetr Sostřonek (29/0) -\nKvětoslav Babič (1/0),\nDalibor Damek (16/2),\nRoman Ďuriš (4/0),\nZdeněk Ďuriš (9/0),\nMiroslav Elko (23/2),\nJiří Hořínek (21/5),\nIgor Juroš (4/0),\nZdeněk Klepáč (29/0),\nLubomír Krpec (8/0),\nJindřich Kušnír (30/0),\nRadomír Liberda (13/0),\nJozef Marchevský (18/3),\nPetr Ondrušík (25/0),\nKarel Orel (27/5),\nTanas Papadopulos (19/2),\nŠtefan Rigó (15/1),\nPavel Smatana (14/0),\nMiroslav Stanko (16/0),\nZdeněk Šajtar (10/0),\nJaroslav Šišma (14/6),\nPetr Tichavský (23/4),\nJan Vyvial (1/0),\nLadislav Zaduban (6/0) -\ntrenér Erich Cviertna\n\nVladimír Počta (13/0),\nMilan Švec (17/0) -\nJiří Bečvařík (12/0),\nJaromír Belšán (28/2),\nJindřich Bureš (30/0),\nVlastimil Calta (23/4),\nMiroslav Černý (17/3),\nLadislav Doseděl (1/0),\nFrantišek Franke (21/1),\nJan Geleta (1/0),\nVratislav Havlík (23/2),\nMiroslav Janota (20/0),\nLuděk Jánský (4/0),\nRadek Listopad (28/7),\nPetr Němec (29/5),\nJaroslav Pok (11/0),\nJaroslav Sláma (14/1),\nVáclav Stareček (5/0),\nJaroslav Uličný (28/0),\nMilan Vízek (20/7),\nPetr Vojíř (4/0),\nMartin Vrtiška (1/0),\nZbyněk Záveský (26/0),\nPetr Zuskin (2/0) -\ntrenér František Cerman\n\nKarel Řezáč (1/0),\nMartin Vácha (19/0),\nIvan Vorlíček (10/0),\nZdeněk Zacharda (2/0) -\nFrantišek Adamíček (29/16),\nLadislav Báča (8/0),\nVáclav Čerňanský (1/0),\nDavid Dvořák (19/0),\nJosef Dvořák (4/0),\nMiroslav Franěk (12/1),\nMiroslav Hanus (21/1),\nVáclav Homola (18/0),\nJosef Jakab (1/0),\nPavel Janáček (24/4),\nTomáš Jílek (12/0),\nPavel Kňourek (23/0),\nMilan Koch (12/0),\nRoman Komárek (21/0),\nMilan Kopřiva (30/1),\nJaroslav Kotek (8/0),\nMartin Oubram (14/2),\nZdeněk Peclinovský (29/2),\nAntonín Strnad (10/0),\nMiloslav Šebek (14/0),\nMilan Šíp (13/4),\nMartin Váňa (15/0) -\ntrenér Miroslav Linhart\n\nRadomír Kusák (1/0),\nFrantišek Ondrůšek (29/0) -\nJiří Adamkovič (18/1),\nRobert Balušek (23/1),\nRudolf Čelůstka (13/0),\nPetr Červenka (28/1),\nVladislav Ďurďa (10/0),\nTomáš Fidra (21/7),\nZdeněk Fries (11/0),\nJan Hrubčík (12/0),\nPetr Klhůfek (30/2),\nJan Kouřil (24/8),\nJan Křapa (23/0),\nDalibor Kučera (14/2),\nPetr Murka (2/0),\nLubomír Odehnal (29/3),\nMartin Onda (18/2),\nJosef Pospíšil (22/3),\nFrantišek Rolinc (27/3),\nVladimír Rosenberger (21/3),\nStanislav Suský (6/0) -\ntrenér Igor Štefanko\n\nMiroslav Pašta (15/0),\nRadek Suchý (15/0) –\nJaroslav Anděl (1/0),\nJaroslav Barvíř (15/1),\nPetr Bulíř (9/2),\nZdeněk Cmunt (29/1),\nPetr Čermák (10/0),\nMiroslav Černý (8/2),\nJaromír Hartych (2/0),\nPetr Hudec(28/3),\nVladimír Jeníček (19/0),\nPavel Jirouš (24/2),\nMilan Kneys (3/0),\nJiří Komárek (5/0),\nIlja Majstrovič (1/0),\nPetr Myslivec (29/2),\nTomáš Nosek (4/2),\nJindřich Novák (15/1),\nJosef Petřík (18/2),\nPavel Pěnička (23/7),\nZdeněk Prchal (23/5),\nZdeněk Schovánek (13/0),\nJiří Sochor (11/0),\nPetr Šísler (27/3),\nMichal Švorc (1/0),\nStanislav Trojan (16/0) –\ntrenér František Gerhát\n\nVáclav Kožíšek (30/0/4) -\nPetr Bajer (7/0),\nTomáš Borovička (1/0),\nVratislav Brabenec (14/1),\nVáclav Budka (28/0),\nPavel Čapoun (18/0),\nJiří Douda (26/6),\nRudolf Ferenc (13/2),\nPetr Hejduk (3/0),\nStanislav Hofman (14/1),\nJiří Holakovský (28/0),\nJan Hrubeš (5/0),\nGustav Kaspar (8/2),\nStanislav Kouřil (24/7),\nStanislav Kovář (21/2),\nVladimír Lacina (4/0),\nRoman Linda (24/7),\nJiří Maliga (15/0),\nJaroslav Müllner (27/1),\nMartin Peterka (4/0),\nPavel Plecitý (28/3),\nVladimír Puhlovský (27/1),\nMichael Šimek (5/0),\nLuboš Štosek (6/0),\nJiří Šumpík (1/0) -\ntrenér Václav Rys\n\nPetr Borik (4/0),\nMichal Černý (2/0),\nLibor Fridecký (4/0),\nMichal Kropáč (5/0),\nRené Twardzik (16/0) -\nNorbert Csoknai (9/1),\nJiří Časko (17/3),\nMichal Drahorád (18/2),\nZdeněk Ďuriš (7/1),\nĽubomír Faktor (21/3),\nVáclav Feřtek (18/1),\nPeter Gramblička (12/0),\nStanislav Gross (2/0),\nEmil Hamar (1/1),\nJaroslav Jakub (9/1),\nMichal Jiráň (21/3),\nTomáš Kamrád (28/0),\nPavel Kobylka (18/0),\nJan Kocúr (2/0),\nTomáš Krejčík (8/0),\nOndrej Krištofík (28/2),\nČestmír Křižka (1/0),\nMiloš Lonc (9/0),\nZdeněk Menoušek (6/0),\nMiroslav Mičega (1/0),\nJan Palinek (19/2),\nRoman Pavelka (6/0),\nPavel Pěnička (4/1),\nMilan Poštulka (21/6),\nRostislav Prokop (8/0),\nMarián Skalka (27/1),\nJiří Studeník (6/0),\nZbyněk Valouch (1/0),\nMiroslav Vojáček (2/0),\nMartin Wohlgemuth (18/1) -\ntrenér Jindřich Dejmal\n\nIvo Jakš (12/0),\nMiroslav Krmíček (2/0),\nVáclav Kubíček (19/0) -\nPavel Andrýsek (9/0),\nRoman Beránek (28/3),\nRoman Dydek (13/0),\nPavel Fila (14/4),\nRoman Jačisko (4/0),\nMiroslav Karpíšek (25/3),\nPetr Kolařík (5/1),\nRoman Kolařík (18/2),\nTomáš Kotlán (19/0),\nPetr Kučera (5/0),\nKarel Láznička (8/0),\nJiří Losenický (29/0),\nVladimír Maroši (23/0),\nIvo Peřina (17/0),\nLeoš Pfeifer (4/0),\nMarek Pokorný (2/1),\nJiří Prokeš (26/1),\nLuděk Růžička (1/0),\nBohumil Smrček (23/4),\nMilan Stryk (30/2),\nJan Stryk (7/0),\nDušan Susko (15/3),\nIvan Štancl (8/0),\nMilan Trávníček (9/0) -\ntrenér Josef Koláček (od 1. 1. 1989 Zdeněk Hajský)\n\n\n"}
{"id": "907822", "url": "https://cs.wikipedia.org/wiki?curid=907822", "title": "Chamblee", "text": "Chamblee\n\nChamblee je město v DeKalb County, v Georgii, ve Spojených státech amerických. V roce 2011 žilo ve městě 15514 obyvatel.\nPodle sčítání lidí v roce 2000 žilo ve městě 9552 obyvatel, 2673 domácností a 1849 rodin. V roce 2011 žilo ve městě 9794 mužů (63,1 %), a 5720 žen (36,9 %). Průměrný věk obyvatele je 29 let.\n"}
{"id": "907824", "url": "https://cs.wikipedia.org/wiki?curid=907824", "title": "Luiz Adriano", "text": "Luiz Adriano\n\nLuiz Adriano de Souza da Silva, zkráceně Luiz Adriano (* 12. dubna 1987, Porto Alegre, Brazílie) je brazilský fotbalový útočník a reprezentant, momentálně hraje v brazilském klubu SE Palmeiras.\n\n\nFotbalovou kariéru zahájil v brazilském klubu SC Internacional, s nímž v roce 2006 vyhrál Mistrovství světa klubů, když Internacional porazil ve finále 17. prosince španělskou Barcelonu 1:0. Adriano se dostal na hřiště v 61. minutě, když vystřídal Pata. V semifinále turnaje 13. prosince proti egyptskému klubu Al-Ahly SC vstřelil v 72. minutě vítězný gól na konečných 2:1.\n\n2. března 2007 přestoupil za 3 miliony eur do ukrajinského klubu Šachtar Doněck. Zde posbíral celou řadu fotbalových trofejí v ukrajinských soutěžích a také získal titul v Poháru UEFA 2008/09.\n\n20. listopadu 2012 v zápase Ligy mistrů proti dánskému týmu FC Nordsjælland skóroval vyrovnávající gól na průběžných 1:1 v rozporu s fair play. Hráč Šachtaru Willian vracel po zranění fotbalisty Nordsjællandu míč směrem k bráně dánského celku, když po něm vystartoval Adriano a skóroval. Svou trefu i oslavil. Nakonec v zápase vstřelil hattrick a Šachtar vyhrál 5:2. UEFA jej po zápase potrestala jednozápasovým distancem za nesportovní chování, ukrajinský klub vydal prohlášení a omluvu za chování svého hráče.\n\n21. 10. 2014 vstřelil v základní skupině H Ligy mistrů UEFA 2014/15 úctyhodných 5 gólů proti běloruskému klubu FK BATE, po Argentinci Lionelu Messim se stal teprve druhým hráčem v historii, kterému se to podařilo v hlavní fázi Ligy mistrů. Zároveň se stal prvním fotbalistou, který v hlavní fázi LM nastřílel 4 góly během jednoho poločasu. Šachtar vyhrál v Bělorusku vysoko 7:0. V odvetě 6. listopadu 2014 vstřelil Borisovu hattrick a podílel se na všech pěti gólech svého týmu při vítězství 5:0.\n\n2. července 2015 podepsal pětiletou smlouvu s italským klubem AC Milán . V italském klubu získal jen domácí superpohár 2016. Zápasů moc nehrál a tak požádal vedení o přestup. Jeho rozhodnutí klub akceptoval a o jeho služby se přihlásil Ruský klub FK Spartak Moskva .\n\n\n\n\nReprezentoval Brazílii v mládežnické kategorii U20.\n\nV A-mužstvu brazilské reprezentace debutoval v roce 2014.\n\n"}
{"id": "907826", "url": "https://cs.wikipedia.org/wiki?curid=907826", "title": "Chatsworth (Georgie)", "text": "Chatsworth (Georgie)\n\nChatsworth je město v Murray County, v Georgii, ve Spojených státech amerických. V roce 2011 žilo ve městě 9630 obyvatel.\nPodle sčítání lidí v roce 2000 žilo ve městě 3531 obyvatel, 1416 domácností a 945 rodin. V roce 2011 žilo ve městě 2016 mužů (47,0%), a 2276 žen (53,0%). Průměrný věk obyvatele je 38 let.\n"}
{"id": "907827", "url": "https://cs.wikipedia.org/wiki?curid=907827", "title": "Bob Koherr", "text": "Bob Koherr\n\nBobby „Bob“ Koherr je americký herec, režisér a producent.\n\nKoherr si zahrál v mnoha známých seriálu \"Cybill\", \"Správná pětka\", \"Detektiv Nash Bridges\", \"Chameleon\", \"Malcolm v nesnázích\", \"Zločiny ze sousedství\", \"Tráva\" nebo \"Sedm dní\".\nKoherr se objevil i ve filmech: \"Útěk na Horu čarodějnic\", \"Hafan hasičem\" nebo \"Poor White Trash\"\n\nV roce 1997 napsal a režíroval svůj debutový film s názvem \"Plump Fiction\", což je parodie na snímek \"\" režiséra Quentina Tarantina. Od roku 2000 režíruje epizody různých seriálu \"Kancelářská krysa\", \"Wanda at Large\", \"Still Standing\", \"Freddie\", \"George Lopez\", \"Hannah Montana\", \"Kouzelníci z Waverly\", \"Hodně štěstí, Charlie\", \"Sladký život na moři\", \"Farma R.A.K.\", \"Jessie\" a mnoho dalších.\n"}
{"id": "907828", "url": "https://cs.wikipedia.org/wiki?curid=907828", "title": "Chauncey (Georgie)", "text": "Chauncey (Georgie)\n\nChauncey je město v Dodge County, v Georgii, ve Spojených státech amerických. V roce 2011 žilo ve městě 341 obyvatel.\nPodle sčítání lidí v roce 2000 žilo ve městě 295 obyvatel, 111 domácností a 85 rodin. V roce 2011 žilo ve městě 176 mužů (51,8%), a 165 žen (48,2%). Průměrný věk obyvatele je 46 let.\n"}
{"id": "907832", "url": "https://cs.wikipedia.org/wiki?curid=907832", "title": "Chester (Georgie)", "text": "Chester (Georgie)\n\nChester je město v Dodge County, v Georgii, ve Spojených státech amerických. V roce 2011 žilo ve městě 1597 obyvatel.\nPodle sčítání lidí v roce 2000 žilo ve městě 305 obyvatel, 133 domácností a 82 rodin. V roce 2011 žilo ve městě 1401 mužů (87,8%), a 196 žen (12,2%). Průměrný věk obyvatele je 39 let.\n"}
{"id": "907840", "url": "https://cs.wikipedia.org/wiki?curid=907840", "title": "Chickamauga", "text": "Chickamauga\n\nChickamauga je město v Walker County, v Georgii, ve Spojených státech amerických. V roce 2011 žilo ve městě 3132 obyvatel.\nPodle sčítání lidí v roce 2000 žilo ve městě 2245 obyvatel, 899 domácností a 644 rodin. V roce 2011 žilo ve městě 1502 mužů (48,4%), a 1600 žen (51,6%). Průměrný věk obyvatele je 37 let.\n"}
{"id": "907844", "url": "https://cs.wikipedia.org/wiki?curid=907844", "title": "Chauncey", "text": "Chauncey\n\nChauncey může být:\n\n"}
{"id": "907846", "url": "https://cs.wikipedia.org/wiki?curid=907846", "title": "Chatsworth", "text": "Chatsworth\n\nChatsworth může být:\n\n"}
{"id": "907848", "url": "https://cs.wikipedia.org/wiki?curid=907848", "title": "Clarkesville", "text": "Clarkesville\n\nClarkesville je město v Habersham County, v Georgii, ve Spojených státech amerických. V roce 2011 žilo ve městě 1734 obyvatel.\nPodle sčítání lidí v roce 2000 žilo ve městě 1248 obyvatel, 580 domácností a 335 rodin. V roce 2011 žilo ve městě 815 mužů (47,0%), a 919 žen (53,0%). Průměrný věk obyvatele je 39 let.\n"}
{"id": "907856", "url": "https://cs.wikipedia.org/wiki?curid=907856", "title": "Jevgenij Rjasenskij", "text": "Jevgenij Rjasenskij\n\nJevgenij Alexandrovič Rjasenskij (* 18. července 1987, Tver, SSSR) je ruský reprezentační hokejový obránce, v současné době hrající za moskevské CSKA. Od roku 2012 je čestným držitelem medaile za Ctěného Mistra sportu v Rusku.\n\nJevgenij Rjasenskij začal s hokejem již v mládí, chodil na sportovní školu v Tveru, poté hrál v mládežnických týmech CSKA a v \"Křídlech Sovětů.\"\n\nV roce 2005 se Rjasenskij stěhoval do Kazaně kde hrál za domácí tým (Ak Bars Kazaň) pravidelně ruskou hokejovou Superligu. V sezóně 2005/2006 se s Kazaní stal mistrem Ruska, v dalším finále po roce v sezoně 2006/2007 Kazaň prohrála s Metalurgem Magnitogorsk. Ve stejném roce Rjasenskij získal další trofej – Evropský pohár.\n\nV roce 2008 přešel do dalšího týmu a to do Neftěchimiku Nižněkamsk kde hrál tři roky. Ke konci sezóny 2010/2011 byl vyměněn do CSKA Moskva. V květnu 2012 prodloužil smlouvu s klubem o další dva roky.\n\nPoprvé se objevil na Mistrovství světa mládeže v roce 2007 kde vybojoval stříbrnou medaili. Nyní hraje za seniorskou hokejovou reprezentaci (aktivně na EHT). V roce 2012 se poprvé zapojil do kádru na MS a hned získal zlatou medaili. V roce 2013 hrál opětovně na MS ale v pátém zápase s Finskem se vážně zranil (zlomená žebra) a tak nemohl dohrát.\n\n\n"}
{"id": "907858", "url": "https://cs.wikipedia.org/wiki?curid=907858", "title": "Clarkston (Georgie)", "text": "Clarkston (Georgie)\n\nClarkston je město v DeKalb County, v Georgii, ve Spojených státech amerických. V roce 2011 žilo ve městě 7565 obyvatel.\nPodle sčítání lidí v roce 2000 žilo ve městě 7231 obyvatel, 2469 domácností a 1587 rodin. V roce 2011 žilo ve městě 3728 mužů (49,3%), a 3837 žen (50,7%). Průměrný věk obyvatele je 26 let.\n"}
{"id": "907859", "url": "https://cs.wikipedia.org/wiki?curid=907859", "title": "Gribov", "text": "Gribov\n\nGribov je obec na Slovensku v okrese Stropkov. Nachází se v Nízkých Beskydech v povodí potoka Chotčianka. První zmínka o obci je z roku 1414.\n\nByly schválené v roce 2006.\n\n"}
{"id": "907860", "url": "https://cs.wikipedia.org/wiki?curid=907860", "title": "Claxton (Georgie)", "text": "Claxton (Georgie)\n\nClaxton je město v Evans County, v Georgii, ve Spojených státech amerických. V roce 2011 žilo ve městě 2746 obyvatel.\nPodle sčítání lidí v roce 2000 žilo ve městě 2276 obyvatel, 899 domácností a 567 rodin. V roce 2011 žilo ve městě 1273 mužů (46,4%), a 1473 žen (53,6%). Průměrný věk obyvatele je 34 let.\n"}
{"id": "907862", "url": "https://cs.wikipedia.org/wiki?curid=907862", "title": "Clayton (Georgie)", "text": "Clayton (Georgie)\n\nClayton je město v Rabun County, v Georgii, ve Spojených státech amerických. V roce 2011 žilo ve městě 2042 obyvatel.\nPodle sčítání lidí v roce 2000 žilo ve městě 2019 obyvatel, 816 domácností a 497 rodin. V roce 2011 žilo ve městě 993 mužů (48,7%), a 1049 žen (51,3%). Průměrný věk obyvatele je 36 let.\n"}
{"id": "907869", "url": "https://cs.wikipedia.org/wiki?curid=907869", "title": "Clermont (Georgie)", "text": "Clermont (Georgie)\n\nClermont je město v Hall County, v Georgii, ve Spojených státech amerických. V roce 2011 žilo ve městě 878 obyvatel.\nPodle sčítání lidí v roce 2000 žilo ve městě 419 obyvatel, 161 domácností a 124 rodin. V roce 2011 žilo ve městě 436 mužů (49,7%), a 442 žen (50,3%). Průměrný věk obyvatele je 39 let.\n"}
{"id": "907870", "url": "https://cs.wikipedia.org/wiki?curid=907870", "title": "Jan Larisch-Mönnich", "text": "Jan Larisch-Mönnich\n\nJan Larisch-Mönnich (30. května 1821, Dolní Životice – 3. června 1884, zámek Lamport Hall v Lamport, Northamptonshire, Anglie) byl český šlechtic, vlastník pozemků a panství ve Slezsku a uhlobaron.\n\nVystudoval práva na Vídeňské univerzitě, kterou ukončil v roce 1841. Po ukončení univerzity pracoval ve státních službách. V roce 1849 se oženil s Františkou Kast von Ebelsberg. V roce 1859 odjel do Anglie, aby studoval praktické fungování průmyslových podniků a zemědělské produkce, které převzal po svém otci. Nadále byl ovšem činný i politicky – byl Slezským hejtmanem (1861 – 1865). Od 27. července 1865 do ledna 1867 byl ministrem financí ve vládě Richarda Belcrediho, ze své funkce odešel na vlastní žádost ještě před tím, než vláda 7. února 1867 skončila. Od roku 1871 byl císařským vrchním dvorním maršálkem. Byl taktéž vyznamenán různými řády: Zlatého rouna, obdržel Velkokříž rakouského Leopoldova řádu a byl čestným rytířem Maltézského řádu.\n\nVěnoval se také rozvoji svého panství, v roce 1860 začal s hloubením jámy Jan a proběhla rekonstrukce Karvinské koksovny. V tomto roce nechal vybudovat nový karvinský pivovar, který nahradil původní z první poloviny 19. století. Před rokem 1862 se začalo s hloubením jámy Karel. V roce 1863 založil karvinskou lihovou rafinerii. V roce 1871 byla vyhloubena těžní jáma dolu Hlubina, jež navazoval na původní šachtici Hlavní.\nJan měl následující potomky:\n\n"}
{"id": "907871", "url": "https://cs.wikipedia.org/wiki?curid=907871", "title": "Serhij Rebrov", "text": "Serhij Rebrov\n\nSerhij Stanislavovyč Rebrov, známý i jako Sergej Rebrov (ukrajinsky Сергій Станіславович Ребров, * 3. června 1974, Horlivka, Ukrajinská SSR, Sovětský svaz) je bývalý ukrajinský fotbalista a reprezentant a současný fotbalový trenér. V letech 1996 a 1998 získal na Ukrajině ocenění „Fotbalista roku“.\n\nJe zapsán v povědomí fotbalových fanoušků zejména jako útočný partner Anrije Ševčenka v Dynamu Kyjev. Společně s Ševčenkem a Olehem Lužným patří mezi nejznámější ukrajinské fotbalisty.\n\nV [Ukrajinská fotbalová reprezentace|A-mužstvu Ukrajiny]] debutoval 27. června 1992 v přátelském utkání proti domácímu týmu USA. Byl to teprve druhý oficiální zápas nově vzniklého ukrajinského týmu. Do střetnutí nastoupil v 76. minutě, zápas skončil remízou 0:0. Za národní tým Ukrajiny odehrál v letech 1992–2006 celkem 75 zápasů, v nichž vstřelil 15 branek.\n\nZúčastnil se Mistrovství světa ve fotbale 2006 (prvního světového šampionátu, na nějž se ukrajinskému týmu podařilo kvalifikovat), kde Ukrajina vypadla ve čtvrtfinále s Itálií po prohře 0:3. V základní skupině H se podílel jednou brankou na vítězství 4:0 nad Saúdskou Arábií. V osmifinále proti Švýcarsku dospělo utkání až do penaltového rozstřelu, po prodloužení bylo skóre 0:0. V rozstřelu Rebrov svůj pokus proměnil, Ukrajina jej vyhrála poměrem 3:0 a postoupila do čtvrtfinále.\n\n"}
{"id": "907878", "url": "https://cs.wikipedia.org/wiki?curid=907878", "title": "Eddie Marshall", "text": "Eddie Marshall\n\nEddie Marshall (13. dubna 1938 Springfield, Massachusetts, USA − 7. září 2011 San Francisco, Kalifornie, USA) byl americký jazzový bubeník. Během střední školy hrál v různých R&B a v roce 1956 se přestěhoval do New Yorku. Zde hrál například s Charliem Marianem, Tošiko Akijoši a Mikem Nockem. Roku 1967 spoluzaložil kvartet The Fourth Way, se kterou hrál do poloviny sedmdesátých let. V druhé polovině dekády hrál v kapele Almanac. Rovněž spolupracoval s dalšími hudebníky, mezi něž patří Jon Hendricks, The Pointer Sisters, Archie Shepp, Ahmad Jamal nebo Kenny Burrell. Zemřel po infarktu ve svých třiasedmdesáti letech.\n"}
{"id": "907880", "url": "https://cs.wikipedia.org/wiki?curid=907880", "title": "Kelly-Hopkinsvillský případ", "text": "Kelly-Hopkinsvillský případ\n\nKelly-Hopkinsvillský případ je údajné \"blízké setkání třetího druhu\" s UFO, k němuž došlo 21. srpna 1955 na farmě rodiny Suttonových v osadě Kelly nedaleko města Hopkinsville (Kentucky, Spojené státy americké).\n\n21. srpna večer byla celá rodina Suttonova doma, na návštěvě byl jejich přítel Billy Ray Taylor s manželkou. Právě Taylor vyšel kolem sedmé hodiny na dvůr k pumpě (v domě nebyl vodovod). Za chvilku přiběhl celý vyděšený a vyprávěl, že viděl velký svítící disk, který se snesl z nebe nedaleko farmy, ale nikdo mu nevěřil. Asi za hodinu začali psi silně štěkat, Taylor a Elmer „Lucky“ Sutton vyběhli před dům s puškami a viděli podivnou postavu: asi metr vysokého lesklého skřeta se špičatýma vztyčenýma ušima a velkýma šikmýma očima, ruce zakončené drápy mu sahaly až po zem. Muži na něj vystřelili a bytost utekla. Zatímco se rodina zabarikádovala v domě, vetřelec se vrátil a snažil se dostat dovnitř oknem, další podobné nestvůry se objevovaly na střeše a v korunách okolních stromů. Když byli zasaženi střelbou, kulka se od nich odrazila s kovovým zvukem a nijak jim neublížila. Kolem jedenácté hodiny útoky ustaly, obyvatelé domu naskákali do auta a jeli do Huntsville na policejní stanici. Šerif Russel Greenwell se nechal přesvědčit jejich nefalšovaným zděšením a vypravil se s nimi na místo; našel stopy po kulkách a rozbité okno, ale žádnou známku přítomnosti útočníků.\n\nPodezření z toho, že si Suttonovi přepadení vymysleli, se nepotvrdilo. Výpovědi sedmi dospělých a čtyř dětí byly přesvědčivé, vyšetřování v nich neobjevilo žádné rozpory. Byli to střízliví venkované, kteří se nikdy nezajímali o paranormální jevy. Historka jim nepřinesla peníze ani slávu, naopak se stali terčem posměchu a nakonec se z Kelly raději odstěhovali. Objevila se vysvětlení, že šlo o něčí žert s kočkou nebo opicí natřenou stříbřenkou, který měl osazenstvo farmy vystrašit. Francouzský záhadolog Renaud Leclet se domnívá, že nočními návštěvníky byly sovy. Výr virginský se velikostí a tvarem hlavy podobá popsaným bytostem, na lov vyráží večer a v srpnu, když vyvádí mladé, bývá velmi agresivní a neváhá zaútočit i na člověka. Navíc hnízdí v dutinách stromů, kde může fosforeskovat trouchnivějící dřevo, to by vysvětlovalo zmínku o kovovém lesku, zvlášť při absenci venkovního osvětlení. Sov mohl být jenom pár: zpanikaření farmáři zprvu odhadovali počet vetřelců na patnáct, ale v průběhu výslechu připustili, že nikdy neviděli víc než dva naráz. Strach má velké oči a svoji roli sehrála i sugesce: dobová atmosféra byla v důsledku studené války velmi napjatá a obavy z útoku létajících talířů se v médiích objevovaly často. Pozorování zářivého nebeského objektu, které potvrdili další občané z okolí Hopkinsvillu i nedaleká vojenská základna Fort Campbell, lze dát do souvislosti se srpnovým meteoritickým rojem Perseidy. \n\n\n\n"}
{"id": "907882", "url": "https://cs.wikipedia.org/wiki?curid=907882", "title": "Soudobé dějiny (časopis)", "text": "Soudobé dějiny (časopis)\n\nSoudobé dějiny jsou odborný recenzovaný časopis, zaměřující se na dějiny Československa a českých zemí ve 20. století v mezinárodním kontextu. Vychází od roku 1993. Vydavatelem Soudobých dějiny je Ústav pro soudobé dějiny Akademie věd České republiky. \n\n"}
{"id": "907884", "url": "https://cs.wikipedia.org/wiki?curid=907884", "title": "Clarkston", "text": "Clarkston\n\nClarkston je název několika sídel:\n\n"}
{"id": "907885", "url": "https://cs.wikipedia.org/wiki?curid=907885", "title": "Clayton", "text": "Clayton\n\nClayton může být:\n\n\n\n"}
{"id": "907886", "url": "https://cs.wikipedia.org/wiki?curid=907886", "title": "Claxton", "text": "Claxton\n\nClaxton může být:\n\n"}
{"id": "907888", "url": "https://cs.wikipedia.org/wiki?curid=907888", "title": "Nicky Romero", "text": "Nicky Romero\n\nNicky Romero rozený Nick Rotteveel (* 6. ledna 1989 Amerongen) je nizozemský diskžokej a producent elektronické taneční hudby.\n\nNarodil se v městečku Amerongen v Nizozemsku. V mládí měl velký zájem o bubny. Postupně to kulminovalo k produkci vlastních nahrávek. Jeho první neoficiální produkční tituly byly vydány v hudebním vydavatelství Once Records. Skladby pod jménem Nicky Romero byly vydány až ve vydavatelstvích Spinnin’, Fly Eye, Toolroom a Flamingo Recordings.\n\nJeho kariéra začala stoupat po bootlegu se skladbou When Love Takes Over od Davida Guetty. Bootleg se líbil samotnému Guettovi a Nicky tím našel svého učitele. Od té doby spolupracovali na několika projektech. Například \"Metropolis\" a \"Wild One Two\". Od roku 2012 si David Guetta zval Nickyho na své párty \"F*** Me I'm Famous\" na Ibizu do klubu Pacha a Ushuaia.\n\nVlastní nahrávací společnost \"Protocol Recordings\". V rádiu má vlastní hodinové sety pod názvem \"Protocol Radio\". Po roce 2012 se podílel na albu \"Unapologetic\" zpěvačky Rihanny. Spolupracoval také s Calvinem Harrisem na nahrávce \"Iron\" a \"Like Home\", na kterém se podílel i se sestrami z Nerva. Spolu s Fedde Le Grandem se podílel na nahrávce \"Sparks\". V roce 2012 skončil v každoročním žebříčku DJMag na 17. místě.\n\n"}
{"id": "907891", "url": "https://cs.wikipedia.org/wiki?curid=907891", "title": "Gabriela Dubská", "text": "Gabriela Dubská\n\nGabriela Dubská, \"rozená\" Finkesová (8. března 1915, Břeclav – 22. srpna 2003, Kosoř) byla česká knižní grafička, ilustrátorka a malířka.\n\n\nGraficky upravila přes 300 knížek, nejznámější grafická.úprava. - H. Ch. Andersen: Pohádky (il. J. Trnka) byla užita ve všech zahraničních vydáních.\nS motivem Makové panenky je vydáno mnoho papírenského a jiného zboží komerčního charakteru např. 12 omalovánek, zápisníčky, kalendáře, obaly na pastelky, textilie různého druhu, magnetky, razítka, magnetofon.kazety, CD, videokazety a DVD. CD s Pohádkou o ptáku Klabizňákovi vyšlo i korejsky. Japonské vydání tohoto titulu bylo zařazeno mezi nejkrásnější „bilderbuchy“ světa.\n\n"}
{"id": "907893", "url": "https://cs.wikipedia.org/wiki?curid=907893", "title": "Oleh Lužnyj", "text": "Oleh Lužnyj\n\nOleh Romanovyč Lužnyj, známý i jako Oleg Lužnyj (ukrajinsky Олег Романович Лужний, * 5. srpna 1968, Lvov, Ukrajinská SSR, Sovětský svaz) je bývalý ukrajinský, resp. sovětský fotbalový obránce a reprezentant a současný fotbalový trenér, který vede od roku 2012 ukrajinský klub SK Tavrija Simferopol. Společně s Andrijem Ševčenkem a Serhijem Rebrovem patří mezi nejznámější ukrajinské fotbalisty.\n\nMimo Sovětského svazu, resp. Ukrajiny hrál i fotbalové soutěže v Anglii, konkrétně v klubech Arsenal FC a Wolverhampton Wanderers. Závěr aktivní fotbalové kariéry strávil v lotyšském klubu FK Venta jako hrající trenér.\n\nV letech 1989–1990 odehrál 8 zápasů za sovětskou reprezentaci, branku nevstřelil. Na Mistrovství světa ve fotbale 1990 v Itálii chyběl kvůli zranění.\nV A-mužstvu Ukrajiny debutoval 29. dubna 1992 v prvním oficiálním utkání nově vzniklého ukrajinského týmu proti Maďarsku. Odehrál celé střetnutí, zápas skončil porážkou Ukrajiny 1:3. Za národní tým Ukrajiny odehrál v letech 1992–2003 celkem 52 zápasů, v nichž gól nevstřelil. Ve 39 zápasech byl kapitánem ukrajinského týmu. Na žádný vrcholový turnaj se s mužstvem neprobojoval.\n\nV roce 2005 působil v lotyšském klubu FK Venta jako hrající trenér. Poté, co se klub dostal do finančních těžkostí, z Lotyšska odchází. V červnu 2006 se stal asistentem trenéra Anatolije Demjanenka v Dynamu Kyjev. 5. listopadu 2007 se stal prozatímním trenérem Dynama po rezignaci trenéra Józsefa Szabó. Dosáhl tří ligových vítězství po sobě včetně výhry 2:1 nad odvěkým rivalem Šachtarem Doněck, ale v Lize mistrů utrpěl klub porážky venku s Manchesterem United a Sportingem Lisabon a doma s AS Roma. 8. prosince 2007 bylo oznámeno, že novým hlavním koučem se stává Jurij Sjomin a o několik dní později bylo potvrzeno, že Lužnyj zůstává v realizačním týmu jako asistent.\n\n1. října 2010 byl znovu jmenován hlavním trenérem po odstoupení Valerije Gazajeva. 24. prosince 2010 jej vystřídal ve funkci opět Jurij Sjomin.\n\nZačátkem června 2012 se stal hlavním trenérem klubu SK Tavrija Simferopol.\n\n"}
{"id": "907898", "url": "https://cs.wikipedia.org/wiki?curid=907898", "title": "Kyselina helvellová", "text": "Kyselina helvellová\n\nKyselina helvellová (též psáno helvelová) neboli chřapáčová či ucháčová je organická látka objevená roku 1885 jakožto původce otrav některými houbami z řádu kustřebkotvarých (Pezizales). V druhé polovině 20. století bylo zjištěno, že kyselina helvellová ve skutečnosti neexistuje a jde jen o směs neúčinných látek. Roku 1966 se podařilo z houby ucháče obecného izolovat jed gyromitrin, který je v současnosti považovaný za jednoho z možných původců otrav.\n\nKyselinu helvellovou objevili roku 1885 R. Böhm a R. E. Külz. Popsána byla jako olejovitá látka o sumárním vzorci CHO, která je prchavá, rozpustná v alkoholu, éteru i vodě (obzvlášť vroucí).\n\nÚčinkem kyseliny helvellové na konci 19. a během prvních 2/3 20. století vysvětlovány otravy chřapáči, respektive ucháči, které mezi chřapáče byly v 19. století řazeny. Názory na obsah kyseliny helvellové v jednotlivých druzích (a tedy i související jedovatost) se velmi různily.\n\nPodle Boströma došlo na otravy kyselinou helvellovou i po požití smrže obecného (\"Morchella escullenta\"). Naopak Smotlacha (1947) uváděl, že všechny smrže k. helevellovou neobsahují, stejně tak i kačenka česká (\"Verpa bohemica\"). Naopak jako podezřelý z obsahu této látky zmiňuje ucháč obecný (\"Gyromitra esculenta\") a pak ucháč podezřelý (\"Gyromitra suspecta\"), který pravděpodobně kyselinu obsahuje ve vyšším množství.\n\nJako prevence před otravou se doporučovalo spaření plodnic vroucí vodou, slití použité vody a následně dostatečná tepelná úprava. Tím bylo zajištěno odstranění nebezpečného množství jedovaté látky. Ačkoli tento postup platí i v souvislosti s gyromitrinem (skutečným jedem ucháčů), nelze ho pokládat za stoprocentní prevenci před otravou - byla popsána řada otrav, jejichž průběh se vymyká otravám gyromitrinem. Předpokládá se, že jsou způsobeny látkami vzniklými rozkladem bílkovin, které jsou obsažené ve starých a kazících se plodnicích.\n\n"}
{"id": "907905", "url": "https://cs.wikipedia.org/wiki?curid=907905", "title": "Karbid boru", "text": "Karbid boru\n\nKarbid boru nebo také karbid čtyřboru (BC) je černá velmi tvrdá a chemicky velmi odolná látka. Jeho struktura je tvořena ikosaedry B a uhlíkovými řetězci, na jejichž tvorbě se podílejí 3 atomy uhlíku.\n\nKarbid boru je po diamantu a nitridu boru třetí nejtvrdší známou látkou.\n\nI přes svoji vysokou chemickou odolnost jeho povrch oxiduje na oxid boritý:\n\n<chem>2 B4C + 7 O2-> 4 B2O3 + 2 CO</chem>\n\n<chem>2 B4C + 8 O2-> 4 B2O3 + 2 CO2</chem>\n\nKterý dále reaguje s vodou a vnikající kyselina boritá se rozpuští:\n\n<chem>B2O3 + 3 H2O-> 2H3BO3</chem>\n\nVyrábí se zahříváním nebo oxidu boritého s uhlíkem v elektrické peci při 2400 °C, vzniknou hrubé krystaly.\n\n<chem>2 B2O3 + 7 C ->[{2400°C}][{}] B4C + 6 CO</chem>\n\nDále se může vyrábět zahříváním boru s uhlíkem.\n\n<chem>4 B + C -> B4C</chem>\n\nDalší možností výroby je redukce oxidu boritého a uhlíku v přítomnosti hořčíku, vznikne jemný prášek.\n\n<chem>2 B2O3 + 6 Mg + C -> B4C + 6 MgO</chem>\n\nPoužívá se k výrobě neprůstřelných vest a ochranných štítů bojových letadel, ale také jako materiál pro výrobu brzdových a spojkových obložení nebo jako brusivo při broušení a leštění kovů, nebo také jako řídící tyče v jaderných elektrárnách, které pohlcují nadbytečné neutrony při rozpadu izotopu uranu 235 při ozařování neutrony na baryum a krypton. Velmi jemný prášek z něj může díky obsahu boru barvit nesvítivý plamen do zelena. Postupně nahrazuje neekologické směsi v ohňostrojích, které obsahují dusičnan barnatý a PVC. Díky své výjimečné tvrdosti je používán, spolu s hliníkem, jako slitina vytvrzující zlato na tvrdost vyšší než ocel.\n"}
{"id": "907909", "url": "https://cs.wikipedia.org/wiki?curid=907909", "title": "Stromální buňka lymfalické uzliny", "text": "Stromální buňka lymfalické uzliny\n\nStromální buňky lymfatické uzliny se účastní utváření lymfatické uzliny. Tyto buňky jsou schopny interagovat s různými typy hematopoetických buněk a poskytují jim lešení, které hematopoetické buňky využívají pro svůj pohyb, lokalizaci a vzájemný kontakt. Stromální buňky lymfatické uzliny vytváří vhodné prostředí pro setkání lymfocytů s antigeny a podílejí se tak na zahájení adaptivní imunitní odpovědi. Interakce a děje v lymfatické uzlině probíhají díky schopnosti stromálních buněk exprimovat řadu molekul. Stromální buňky lymfatické uzliny si zachovávají expresi mnoha molekul typických pro stromální buňky, ale mimo to produkují spoustu specifických chemokinů, cytokinů a adhezivních molekul. \n\nLymfatické uzliny patří mezi sekundární lymfatické orgány, dále také slezina a Peyerovy pláty. Vytváří se v oblastech mezi lymfatickými a krevními cévami. Naivní lymfocyty prostupují skrz krevní endoteliální buňky (BEC). Krevní artérie přivádí do lymfatické uzliny naivní lymfocyty z thymu a kostní dřeně. V lymfatické tkáni se pohybují podél retikulární sítě vytvořené pomocí retikulárních fibroblastů (FRC) a migrují do své specifické zóny. Aferentními lymfatickými cévami přichází do uzliny lymfa z tkání. V lymfě jsou obsaženy antigeny a antigen prezentující buňky (APC). Hematopoetické buňky mají v lymfatické uzlině své odpovídající místo. Jejich pohyb je zajištěn produkcí chemokinů stromálními buňkami a vznikem chemokinového prostředí. Hladina a typ chemokinů je specifický pro příslušnou oblast lymfatické uzliny díky lokalizaci typu stromálních buněk. To umožňuje v kůře lymfatické uzliny setkání a stimulaci T a B lymfocytů antigenem. Diferencované efektorové T lymfocyty a plazmatické buňky se následně přesouvají do dřeně. Tam vstupují přes terminální sinus do eferentní lymfatické cévy a ta je odvádí do nadřazené lymfatické uzliny. \n\nNa povrchu lymfatické uzliny se nachází vazivové pouzdro (capsula), z něj pronikají do nitra přepážky (trámce, trabeculae), které lymfatickou tkáň částečně rozdělují. Lymfatická tkáň je tvořena z 95 % buňkami imunitního systému a 5 % stromálními buňkami. Celý prostor uzliny je vyplněn sítí retikulárních vláken. Pod vazivem jsou umístěny subkapsulární a peritrabekulární sinusy. Jedná se o soubor dutin vyplněných makrofágy. Uvnitř rozlišujeme kůru (cortex) a dřeň (medulla), které kromě retikulární sítě obsahují i hematopoetické buňky. V kůře je lymfatická tkáň uspořádána do lymfatických uzlíků. Retikulární síť vyplňují T lymfocyty v T buněčné zóně a B lymfocyty v B buněčné zóně. B buněčná zóna se také nazývá primární B buněčný folikul, který zraje v zárodečné centrum. Tyto oblasti se liší nejen typem lymfocytů, ale i typem stromálních buněk. V dřeni se nachází efektorové T lymfocyty, plazmatické buňky a APC. Poblíž dřeně vstupuje krevní céva a vystupuje krevní céva a eferentní lymfatická céva. Tato oblast se nazývá hilus. Aferentní lymfatické cévy vstupují po obvodu lymfatické uzliny. \n\nStromální buňky lymfatické uzliny je heterogenní populace buněk, která může být rozdělena do 6 subpopulací. Typy stromálních buněk se liší expresí povrchových markerů glykoproteinu CD31 a podoplaninu gp38 (FRCs – gp38+ CD31-, FDCs - gp38(+/-) CD31-, LECs - gp38+ CD31+, BECs - gp38- CD31 low, IAPs - gp38- CD31- ITGA+), produkcí malých molekul, svou lokalizací a funkcí. Většina z nich exprimuje také markery běžné pro stromální buňky jako je desmin, laminin, různé podjednotky integrinů, vascular cell adhesion molecule 1 (VCAM1) a mucosal vascular addressin cell adhesion molecule 1 (MAdCAM1). \n\nFRCs jsou umístěny v T buněčné zóně. Vytváří hustou síť, která podporuje a řídí pohyb DC, T a B lymfocytů. FRCs produkují retikulární vlákna bohatá na kolagen, která tvoří strukturu odlišnou a oddělenou od parenchymu lymfatické tkáně. Podél vláken těchto buněk se pohybují lymfocyty. FRCs exprimují chemokiny CCL21 a CCL19. Tyto molekuly vytyčují oblast T buněčné zóny a podporují migraci T lymfocytů a DC nesoucí odpovídající receptor CCR7. Dále produkují složky extracelulární matrix jako je ER-TR7, fibrilin, laminin, fibronektin a vytvářejí intracelulární komponenty jako desmin a α-aktin hladkého svalstva. Tyto molekuly mohou ovlivňovat utváření sítě FRCs buňkami. Např. chemokin CCL21 je uchycen na povrchu FRCs přes kolagen IV a glykosaminoglykany. FRCs se mohou diferenciovat z jiných stromálních buněk lymfatických uzlin po získání exprese gp38. \n\nFRCs jsou spojeny vláknitou strukturou a vytváří síť kanálků. Ta se skládá ze složek extracelulární matrix (ECM) produkovaných FRCs. Síť obsahuje dlouhá vlákna kolagenu I. Ty jsou propojena kolagenem XIV, malými proteoglykany bohatými na leucin a lysyl oxidázou, která tuto strukturu zpevňuje. V lymfatické tkáni vznikají póry tzv. molekulární síto. Tudíž malé molekuly jako jsou antigeny a chemokiny se mohou rychle dostávat skrz lymfatickou uzlinu k lymfocytům do T buněčné zóny, B buněčného folikulu a k BECs vystýlající HEVs. \n\nFDCs jsou lokalizované v centru B lymfocytárního folikulu. Vytvářejí hustou síť, kde B lymfocyty mohou vyhledávat antigeny nutné pro jejich stimulaci. FDCs exprimují Fc receptory (CD16, CD23 a CD32), komplementové receptory (CD21 a CD35) a složky komplementu jako je C4. Tyto molekuly FDCs buňkám usnadňují zachycení a prezentaci naivního antigenu na svém povrchu, především ve formě imunokomplexů. FDCs podporují vytvoření zárodečného centra, ve kterém dochází k interakcím mezi B lymfocyty, FDCs a folikulárními pomocnými T lymfocyty. Po aktivaci B lymfocytů následuje jejich proliferace a diferenciace v plazmatické a paměťové buňky. FDRs jsou důležitým zdrojem produkce chemokinu CXCL13 a tím podporují migraci B-ly do primárního B cell folikulu. \n\nMGRs vytváří vrstvu buněk hned pod SCS. Díky uspořádání buněk do sítě je umožněno přenesení antigenů z SCS do B buněčného folikulu. MGRs exprimují molekulu TRANCE (RANKL), což je člen rodiny tumor necrosis factor. Patří mezi buněčné organizátory vzniku struktury lymfatické uzliny během organogeneze. Na okrajích B cell folikulů exprimují chemokin CXCL13, který je signálem pro migraci B lymfocytů. \n\nTyto endotheliální buňky vystýlají lymfatické cévy. Exprimují různé adhezivní molekuly, chemokin CCL21 a lymphatic vessel endothelial hyaluronan receptor 1 (LYVE 1), což je homolog CD44. Tyto molekuly zajišťují vstup hematopoetických buněk do lymfatické cévy. Při zánětu extrémně zvyšují množství povrchových adhezivních molekul, aby mohly vychytávat větší počet přicházejících DC. \n\nJde o specializované vaskulární endoteliální buňky. Vystýlají vnitřek high endothelial venules (HEVs). Exprimují molekuly jako je peripheral node adressin (PNAd) a chemokin CCL21. Tyto molekuly jsou klíčové pro vstup lymfocytů z krve do lymfatické uzliny. \n\nTyto buňky exprimují několik typů řetězců integrinů, které vytváří různé heterodimery. Integriny umožňují buňkám interagovat s hematopoetickými buňkami a tímto způsobem IAPs podporují buněčnou migraci. Jsou zatím nejméně prozkoumané.\n\nStromální buňky lymfatické uzliny mají především strukturální funkci. Vytvářejí lešení pro hematopoetické buňky a podporují jejich pohyb. Mimo to díky kontaktům s hematopoetickými buňkami ovlivňují vývoj adaptivní imunitní odpověď. Svou distribucí a produkcí různých malých molekul usnadňují setkání a následnou interakci T lymfocytů, B lymfocytů a antigen prezentujících buněk. Tím umožňují zahájení imunitní odpovědi. \n\nLymfatické uzliny vznikají na rozhraní mezi lymfatickým a krevním systémem. Pro vývoj lymfatické uzliny jsou důležité interakce mezi stromálními a hematopoetickými buňkami. Vzájemné interakce mezi LECs, indukujícími buňkami lymfatické tkáně a organizujícími mezenchymálními stromálními buňkami zahájí tvorbu lymfatické uzliny, a to poblíž krevní cévy. \n\nV lymfatické uzlině probíhá adaptivní imunitní odpověď. K jejímu zahájení jsou potřebné hematopoetické buňky a antigeny. Lymfocyty vstupují do lymfatické uzliny cévou HEVs prostoupením mezi krevními endotheliálními buňkami (BECs) (viz dále). Antigeny jsou posbírané z periferních tkání a společně s lymfou putují do lymfatické uzliny aferentními lymfatickými cévami. Antigeny jsou buď solubilní nebo prezentované na povrchu DCs pocházejících z periferní tkáně. Solubilní antigeny prostupují do lymfatické uzliny skrz vrstvu LECs pasivním způsobem. V lymfatické uzlině jsou zpracovány tamějšími APCs. DCs se z lymfy vychytávají vazbou svého povrchového receptoru (C-type lectin receptor, CLEC 2) na gp38 na povrchu LECs. Při zánětu zvyšují LECs množství adhezivních molekul na svém povrchu. DCs na svém povrchu exprimují také receptor CCR7, který interaguje s chemokinem CCL21 produkovaným FRCs. Tato vazba umožňuje DCs pohyb podél sítě z FRCs a jejich směřování do T-zóny nebo B folikulu. Spousta APCs (včetně DCs) se shromažďuje nedaleko HEVs, kde mohou nabídnout antigen na svém povrchu vstupujícím naivním lymfocytům. \n\nAby mohlo dojít k aktivaci lymfocytů a zahájení imunitní odpovědi, musí přijít hematopoetické buňky do vzájemného kontaktu. Toto setkání zajišťují stromální buňky lymfatické uzliny. FRCs vytvářejí buněčnou síť propojenou kanálky. Hematopoetické buňky interagují s povrchem FRCs a pohybují se podél buněčné sítě. Na základě chemokinového prostředí směřují do své cílové oblasti lymfatické uzliny. To je způsobeno heterogenní distribucí jednotlivých typů stromálních buněk. Každý typ stromálních buněk produkuje specifické spektrum chemokinů, pro které mají určité typy hematopoetických buněk odpovídající receptory. Tím je zajištěno roztřídění hematopoetických buněk do cílových oblastí. Takže hematopoetické buňky se organizovaně najdou, interagují spolu a může dojít k zahájení imunitní odpovědi. Naivní T lymfocyty exprimují povrchový receptor CCR7 schopný vázat chemokin CCL21. Ihned po svém vstupu do LN interagují s FRCs, pohybují se podél buněčné sítě a rychle směřují do T buněčné zóny, kde je FRCs buňkami exprimován chemokin CCL21. Tento chemokin dává T lymfocytům signál, aby zůstaly v lymfatické uzlině a měly více času najít antigen. B lymfocyty také nejprve prochází sítí z FRCs a míří do B buněčného folikulu. Tam FDCs produkují chemokin CXCL13, pro který mají B lymfocyty na svém povrchu receptor CXCR5. B i T lymfocyty opouští lymfatickou uzlinu na základě změny koncentrace sphingosine 1-phosphate (S1P), pro který mají odpovídající receptor. Nižší koncentrace S1P je v lymfatické uzlině udržována prostřednictvím aktivity S1P lyázy, než je tomu v krvi a lymfě. \n\nKaždý den prochází lymfatickou uzlinou miliony lymfocytů. Přicházejí z thymu prostřednictvím HEVs (high endothelial venules). Vnitřek HEVs vystýlají krevní endoteliální buňky (BECs). BECs na svém povrchu vystavují adhezivní molekuly a chemokiny, ty umožní vazbu lymfocytů a dochází k jejich vychytávání z krve. BECs mohou regulovat aktuální množství vstupujících lymfocytů. Obsahují totiž kapsu, v níž mohou držet 4-5 lymfocytů a podle potřeby je uvolnit do lymfatické uzliny. V lymfatické uzlině je zajištěna homeostáze lymfocytů díky přítomným cytokinům. T lymfocyty přežívají nejméně 8 týdnů, tzn. od doby, kdy opustily thymus, po okamžik aktivace antigenem. Tato doba je regulována přítomností MHC I.třídy u CD4+ T lymfocytů a MHC II.třídy u CD8+ T lymfocytů. Dalším regulátorem je cytokin IL-7, produkovaný FRCs. Tento cytokin podporuje přežívání klidových T lymfocytů. Podobně je tomu u B lymfocytů. Ty pro své přežití potřebují faktor BAFF (B-cell activating factor), který je produkován FDCs. Efektorové lymfocyty diferencované po setkání s antigenem prostupují do eferentní lymfatické cévy a opouští lymfatickou uzlinu. Nahrazují odumřelé periferní lymfocyty a udržují tak konstantní hladinu v krvi. \n\nAutoreaktivní T lymfocyty jsou odstraňovány v thymu procesem klonální delece. Nicméně některé z nich ovšem uniknou. Stromální buňky lymfatické uzliny vystavují na svém povrchu PTAs (peripheral tissue-restricted antigens). PTAs jsou molekuly organismu vlastní, které se hojně vyskytují v periferních tkáních. Jejich exprese v buňkách je řízena transkripčním faktorem Aire (autoimmne regulator). Tak je tomu alespoň u populace buněk mTEC v thymu. Stromální buňky lymfatické uzliny vykazují velmi nízkou hladinu exprese transkripčního faktoru Aire. Naopak mají vysokou hladinu exprese transkripčního faktoru DF1. DF1 je transkripční faktor podobný Aire. Každý z obou těchto transkripčních faktorů spouští expresi jiného spektra genů. To by mohlo vysvětlovat výskyt jiných PTAs na stromálních buňkách lymfatických uzlin než u mTEC v thymu. CD8+ T lymfocyty, které reagují s PTAs se označují jako autoreaktivní a jsou v lymfatické uzlině odstraněny. Tímto procesem se stromální buňky lymfatických uzlin podílejí na udržení periferní tolerance. \n"}
{"id": "907910", "url": "https://cs.wikipedia.org/wiki?curid=907910", "title": "Djalma Santos", "text": "Djalma Santos\n\nDjalma Pereira Dias dos Santos (27. února 1929, São Paulo − 23. července 2013, Uberaba) byl brazilský fotbalista, obránce. Pelé ho roku 2004 zařadil mezi 125 nejlepších žijících fotbalistů. Je dvojnásobným mistrem světa, z let 1958 a 1962, krom toho hrál ještě na dvou světových šampionátech (1954, 1966). Na třech světových šampionátech byl zařazen do All-stars týmu, což se krom něj podařilo již jen Franzi Beckenbauerovi. Za brazilskou reprezentaci celkem odehrál 98 utkání a dal 3 branky. Celou svou kariéru strávil v brazilských klubech (Portuguesa, Palmeiras, Atlético Paranaense), odehrál rekordních 964 ligových utkání.\n\n"}
{"id": "907912", "url": "https://cs.wikipedia.org/wiki?curid=907912", "title": "Hrachor luční", "text": "Hrachor luční\n\nHrachor luční (\"Lathyrus pratensis\") je žlutě kvetoucí popínavá rostlina, jeden z mnoha druhů širokého rodu hrachor. Je často ke spatření na loukách kde je vysévána společně s travinami a slouží jako vydatné krmivo pro domácí býložravá zvířata.\n\nVyrůstá v celé Evropě, na východ až po oblast Kavkazu, Himálaj a západní Čínu, řídce roste i na severu Afriky a v Etiopii. Tento druh byl zavlečen do Severní Ameriky i na Nový Zéland. V České republice se hrachor luční přirozeně vyskytuje na celém území poměrně hojně.\n\nJe to světlomilná, víceletá až vytrvalá bylina které se nejlépe daří ve vlhkých, ale nezamokřených půdách dostatečně zásobeních živinami, roste v lučních porostech od sušších luk až po louky rašelinné. Je tolerantní k nižšímu pH půdy. Nejčastěji se vyskytuje ve společenstvech svazů \"Molinion caeruleae\" a \"Potentillion anserinae\".\n\nVýběžkatá, víceletá až vytrvalá rostlina která se rozrůstá sítí dlouhých podzemních výběžků s četnými kořeny. Z nich vyrůstají tenké, hranaté, rozvětvené lodyhy které jsou poléhavé nebo popínavé, dlouhé 40 až 100 cm a bývají porostlé krátkými, přitisklými chloupky. Lodyhy, primárně vyrůstající u kořenového krčku a později také z vegetativních pupenů z podzemních výběžků, jsou porostlé jednojařmými sudozpeřenými listy s rozvětveným úponkem na konci řapíku. Na úzce vejčitých až kopinatých, jemně chlupatých nebo lysých lístcích 12 až 35 mm dlouhých a 2 až 12 mm širokých jsou zřetelné tři řady podélné žilnatiny. Listy s řapíky mají šípovité palisty dosahující velikosti téměř jako vlastní lístky.\n\nZ úžlabí podpůrného listu vyrůstá na dlouhé stopce krátké, jednostranné hroznovité květenství nejčastěji se 2 až 12 většími květy jasně žluté barvy které jsou dlouhé 10 až 12 mm. Na jedné lodyze je zpravidla několik květenství. Květ má pravidelný, zvonkovitý, pěticípý, přitiskle chlupatý kalich s lístky přibližně stejně velkými a dále citrónově žlutou motýlovitou korunu s obvejčitou pavézou, s křídly s oušky a kratším člunkem. Tyčinky jsou dvoubratré, podlouhlý vícesemenný semeník má čnělku ke konci se hřbetu zmáčknutou. Květy jsou cizosprašné, opylovány jsou hmyzem.\n\nKvete v červnu až srpnu, z jednoho květenství se vyvine zpravidla 2 až 6 lysých, tenkých, dlouhých, hnědočerné až černě zbarvených lusků. Ty jsou v době zralostí (v srpnu až září) pukavé, poltí se ve dvě zkrucující se chlopně. V lusku je zpravidla 3 až 8 kulatých, 3 mm velkých tmavě zelených, kropenatých semen.\n\nHrachor luční je významná jetelovina která se vysévá ve vyšlechtěných odrůdách a pak používá jako krmivo pro hospodářská zvířata. Píce z něho je velmi kvalitní, obsahuje až 25 % dusíkatých látek. Nejčastěji se vysévá většinou ve směskách s vyššími travami kterých se v soutěži o světlo poléhavé lodyhy hrachoru lučního svými úponky přichycují. Sklízí se od počátku kvetení až do období nasazování lusků jak na zelené krmení, tak i na senáž, možno kosit i dvakrát ročně. Z rostlin se při sušení odrolují lístky a tudíž se na seno nesuší, obvykle se senážuje. Pastva a sešlapávání rostlinám škodí.\n\nČerstvá píce s větším množstvím hrachoru lučního může pro vyšší obsah fenolických kyselin způsobovat u některých zvířat nadýmání, nechává se proto před zkmením mírně zavadnout. Při kvetení je vydatnou medonosnou rostlinou.\n\n\n \n"}
{"id": "907916", "url": "https://cs.wikipedia.org/wiki?curid=907916", "title": "Kanton Divion", "text": "Kanton Divion\n\nKanton Divion ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho tři obce.\n\n"}
{"id": "907917", "url": "https://cs.wikipedia.org/wiki?curid=907917", "title": "Kanton Douvrin", "text": "Kanton Douvrin\n\nKanton Douvrin ( ) je francouzský kanton v departementu Pas-de-Calais v regionu Hauts-de-France. Tvoří ho 14 obcí. Před reformou kantonů 2014 ho tvořilo 5 obcí.\n\nod roku 2015:\n\npřed rokem 2015:\n"}
{"id": "907918", "url": "https://cs.wikipedia.org/wiki?curid=907918", "title": "Kanton Houdain", "text": "Kanton Houdain\n\nKanton Houdain ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho 12 obcí.\n\n"}
{"id": "907919", "url": "https://cs.wikipedia.org/wiki?curid=907919", "title": "Hrachor lesní", "text": "Hrachor lesní\n\nHrachor lesní (\"Lathyrus sylvestris\") je popínavá rostlina s úponky která vyrůstá volně v krajině je nebo pěstována na polích jako krmivo pro dobytek. Je to růžově až fialově kvetoucí druh rodu hrachor.\n\nDruh vyrůstá téměř po celé Evropě, na východě zasahuje až do západní Sibiře a okolí Kavkazu, místy se objevuje i v severozápadní Africe. Novodobě byl zavlečen do Severní Ameriky.\n\nV České republice se přirozeně vyskytuje roztroušeně od nížin až do podhůří na okrajích lesů a remízků nebo také na lesních pasekách, v listnatých lesích i okolo komunikací. Je nenáročný na zásobení půdy vláhou, živinami a její hodnotu pH, snáší i částečný stín. Velmi mu vadí sešlapování.\n\nVytrvalá popínavá rostlina bylina se slabou lodyhou dorůstající do délky až 2 m která se rozrůstá sítí podzemních výběžků. Z nich vyrůstají olistěné křídlaté lodyhy porostlé listy s úzce křídlatými řapíky. Sudozpeřené listy s tenkými palisty jsou zakončené obvykle trojramenným úponkem a mají jeden pár podlouhle kopinatých lístků\n\nKvěty bývají sestaveny ve dlouze stopkatých hroznech vyrůstajících z úžlabí podpěrných listů. Jsou tvořených 4 až 7 oboupohlavnými květy fialové, růžovo-fialové nebo růžové barvy. Pět zelených kališních cípů je přibližně stejně dlouhých nebo kratších než kališní trubka. Brzy uvadající motýlovitá koruna má pavézu na svrchní straně nazelenalou a člunek žlutavý. Deset tyčinek je dvoubratrých, se hřbetu smáčknutá čnělka je o devadesát stupňů zkroucená. Květy vykvétají v červnu až srpnu, opylovány jsou hmyzem.\n\nPlody jsou dlouhé, hnědé, lysé lusky se 2 až 5 svrasklými kulovitými semeny. Po dozrání se lusk otvírá 2 chlopněmi které se zkrucují a vystřelují semena do okolí.\n\nHrachor lesní je potenciální jetelovina vhodná do oblasti s méně úrodnou půdou. Vysévá se tam do jednodušších krátkodobých a dočasných jetelovinotravních směsí pro kosení jednou nebo dvakrát ročně. V čerstvém stavu je nahořklý a tudíž pro dobytek méně chutný, usušením nebo senážováním se tato pachuť ztratí a hrachor lesní zlepšuje méně kvalitní píce vypěstované v podhorských oblastech.\n\n \n"}
{"id": "907921", "url": "https://cs.wikipedia.org/wiki?curid=907921", "title": "Kanton Laventie", "text": "Kanton Laventie\n\nKanton Laventie ( ) je francouzský kanton v departementu Pas-de-Calais v regionu Nord-Pas-de-Calais. Tvoří ho šest obcí.\n\n"}

{"id": "903615", "url": "https://cs.wikipedia.org/wiki?curid=903615", "title": "Tisíc ostrovů (Kanada)", "text": "Tisíc ostrovů (Kanada)\n\nTisíc ostrovů (Thousand Islands) je souostroví ležící v místech, kde Řeka svatého Vavřince vytéká z jezera Ontario. Řetěz ostrovů je dlouhý asi 80 km, dělí se o ně Spojené státy americké a Kanada. Počet ostrovů bývá uváděn jako 1864, přičemž se počítají jen ostrovy, z nichž celoročně vyčnívá nad hladinu aspoň jedna čtvereční stopa a roste na nich aspoň jeden strom. Naproti tomu největší Wolfe Island dosahuje rozlohy 124 km².\n\nOblast je populární turistickou destinací, už na konci 19. století si zde pořizovali letní sídla boháči z New Yorku. Nejznámější je Boldtův zámek, eklektická stavba se 120 pokoji, kterou stavěl George C. Boldt, majitel hotelu Waldorf-Astoria, na jednom z ostrovů pro svoji manželku, po její smrti však stavbu ukončil a zámek je dodnes nedostavěn.\n\nNa části souostroví byla v roce 1904 vyhlášena rezervace Thousand Islands National Park.\n\n"}
{"id": "903626", "url": "https://cs.wikipedia.org/wiki?curid=903626", "title": "Petr Svárovský", "text": "Petr Svárovský\n\nPetr Svárovský (* 26. února 1949 Brno) je český televizní dramaturg, scenárista, režisér, divadelní a filmový herec.\n\nPetr Svárovský pochází z Brna. manželka : Ľubica Svárovská´ ČESKÝ ROZHLAS - vedoucí redakce vysílání pro menšiny\n\n\n"}
{"id": "903627", "url": "https://cs.wikipedia.org/wiki?curid=903627", "title": "Igranka", "text": "Igranka\n\n„Igranka“ je píseň černohorského hip-hopového dua Who See, se kterou reprezentovali svou zemi na Eurovision Song Contest 2013.\n\nJejími autory jsou Who See a Wikluh Sky, zpívá v ní také zpěvačka Nina Žižić. Píseň soutěžila v prvním semifinále dne 14. května 2013, kdy se ucházela o místo ve finále 18. května 2013, ale nekvalifikovala se a umístila se v semifinále dvanáctá s 41 body. Nicméně podle hlasování tevotingu se umístila na postupové čtvrté pozici a pokud by nehlasovala „odborná“ porota, do finále by se kvalifikovali.\n"}
{"id": "903628", "url": "https://cs.wikipedia.org/wiki?curid=903628", "title": "Dům U Nožičků", "text": "Dům U Nožičků\n\nDům U Nožičků, někdy zvaný U císaře Karla nebo Stockhaus, je dům čp. 560 na Starém Městě v Praze mezi Celetnou ulicí (č. 16) a Ovocným trhem (č. 5). Do Celetné ulice stojí mezi Bubnovským domem a domem U svatého Jana, na druhé straně těsně přiléhá ke Karolinu.\n\nPrvní zmínka o domu je z roku 1363, kdy patřil Petrovi z Kolína (může se jednat o Petra Parléře), který jej v roce 1365 prodal Janu z Cách. V roce 1453 jen získal Burian Trčka z Lípy a v majetku jeho rodu zůstal až do roku 1537. V renesanci byl dům výrazně přestavován. V roce 1683 jej koupila hraběnka Věžníková, celý dům ale pronajímala včetně šenku piva. Byla zde i kovárna. Před rokem 1753 došlo pravděpodobně k výrazné přestavbě (jak je odvozováno z ceny domu) a univerzita zde zamýšlela zřídit knihovny lékařské a anatomické fakulty.\n\n"}
{"id": "903631", "url": "https://cs.wikipedia.org/wiki?curid=903631", "title": "Kanton Saint-Pierre-d'Irube", "text": "Kanton Saint-Pierre-d'Irube\n\nKanton Saint-Pierre-d'Irube ( ) je francouzský kanton v departementu Pyrénées-Atlantiques v regionu Akvitánie. Tvoří ho pět obcí.\n\n"}
{"id": "903632", "url": "https://cs.wikipedia.org/wiki?curid=903632", "title": "Lights Out (Glee)", "text": "Lights Out (Glee)\n\nLights Out je dvacátá epizoda čtvrté řady amerického hudebního seriálu \"Glee\" a v celkovém pořadí osmdesátá šestá epizoda tohoto seriálu. Scénář napsal Ryan Murphy, režíroval ji Paris Barclay a poprvé se vysílala ve Spojených státech dne 25. dubna 2013 na televizním kanálu Fox.\n\nEpizoda obsahuje návrat speciální hostující hvězdy Sarah Jessicy Parker v roli Isabelle Wright.\n\nVedoucí sboru Will Schuester (Matthew Morrison) zjistí, že hlavní zpěvačka konkurenčního sboru The Hoosierdaddies je Frida Romero (Jessica Sanchez), dívka se silným a výborným hlasem. Výpad elektřiny na McKinleyově střední donutí Willa a sbor vystupovat unplugged, protože Will věří, že sbor je příliš závislý na elektronických nástrojích.\n\nSam Evans (Chord Overstreet) a Ryder Lynn (Blake Jenner) začínají s písní „You've Lost That Lovin' Feelin'\". Ryder pokračuje ve svých snahách setkat se s \"Katie\" a přiznává Jaku Puckermanovi (Jacob Artist), že jí řekl své největší tajemství. Jake Rydera podpoří, ten zpívá před celým sborem píseň „Everybody Hurts\" a poté přizná, že byl ve věku svých jedenácti let sexuálně obtěžován starší dívkou, která ho hlídala. Sam a Artie Abrams (Kevin McHale) věří, že Ryderova zkušenost je vyplněným snem každého kluka, ale Kitty Wilde (Becca Tobin) se mu později přizná, že na McKinleyovu střední přestoupila proto, že jí obtěžoval starší bratr její nejlepší kamarádky, a že rozumí jeho bolesti.\n\nArtie zpívá hlavní hlas spolu se sborem v písni „We Will Rock You\", kde jako nástroje používají věci každodenní potřeby. Blaine Anderson (Darren Criss) vyhledá Sue Sylvester (Jane Lynch), která se po odchodu z McKinleyovy střední stala cvičitelkou aerobicu a prosí ji, aby se na své místo vrátila, protože její náhradnici Roz Washington (Nene Leakes) toto místo opravdu nesedí. Sue to odmítá, ale později navštěvuje školu, kde ji Becky Jackson (Lauren Potter) též prosí o návrat. Sue opět odmítá a zpívá „Little Girls\". Becky, která byla doopravdy tou, která do školy přinesla zbraň, si později jde promluvit s ředitelem Figginsem (Iqbal Theba).\n\nV New Yorku si Isabelle Wright (Sarah Jessica Parker) opět najímá Kurta Hummela (Chris Colfer), aby ji pomohl zorganizovat večírek pořádaný Vogue.com. Kurt, který se dozvěděl, že Santana Lopez (Naya Rivera) nyní pracuje v baru jako tanečnice v kleci, ji přesvědčí a spolu s ní i Rachel Berry (Lea Michele), aby mu pomohly. Během večírku, Rachel, Kurt, Santana a Isabelle zpívají píseň „At the Ballet\". Santana se znovu spojí se svým snem stát se tanečnicí a rozhodne se přihlásit na taneční kurzy, které pořádá Newyorská akademie dramatických umění (NYADA), kterou Rachel s Kurtem navštěvují.\n\nNa McKinleyově střední je proud zase v pořádku, ale Will přesvědčí studenty, aby pokračovali se svým úkolem a vystoupili s číslem zpívaným acapella. Ryder se baví s Katie o tom, jak zjistí, kdo ve skutečnosti je a jak mu jejich komunikace pomohla s jeho traumaty. Kitty se k němu snaží dostat blíž, ale je dotčena, když on zvyšuje své úsilí o Katie. Ryder a Kitty bojují se svými pocity i během písně „The Longest Time\", kterou zpívají New Directions ve školní hale.\n\n"}
{"id": "903633", "url": "https://cs.wikipedia.org/wiki?curid=903633", "title": "Ljudmila Ševcová", "text": "Ljudmila Ševcová\n\nLjudmila Ivanovna Ševcová (rusky: Людмила Ивановна Шевцова) (* 26. listopadu 1934, Taman) je bývalá sovětská atletka, běžkyně, olympijská vítězka v běhu na 800 metrů z roku 1960.\n\nDo evropské špičky se dostala v necelých dvaceti letech, kdy na mistrovství Evropy v Bernu v roce 1954 získala bronzovou medaili ve finále na 800 metrů. V roce 1960, 3. července, vytvořila světový rekord v běhu na 800 metrů 2:04,3. O dva měsíce později se stala olympijskou vítězkou na této trati, která byla zařazena do programu olympijských her opět po 32 letech.\n\n"}
{"id": "903635", "url": "https://cs.wikipedia.org/wiki?curid=903635", "title": "UMAC", "text": "UMAC\n\nUMAC (\"University Museums and Collections\") je fórum sdružující univerzitní muzea z celého světa. Je součástí Mezinárodní rady muzeí (ICOM, \"The International Council of Museums\"). \n\nUMAC sdružuje organizace, které jsou spojené s univerzitními muzei, galeriemi a sbírkami (včetně herbářů a botanických zahrad). UMAC se zaměřuje na roli, kterou mají sbírky v rámci vysokoškolského vzdělávání, a také na komunity, kterým tyto instituce slouží. Členům je poskytnuto fórum k identifikaci možností spolupráce týkající se zdrojů v daných sbírkách, sdílení vědomostí a zkušeností a také v poskytování přístupu ke sbírkám. Zabývá se také na ochranou dědictví v péči univerzit. UMAC každoročně pořádá konferenci, kde si jednotlivé instituce vyměňují zkušenosti.\n\nČlenem UMAC je Mendelovo muzeum Masarykovy univerzity.\n\n\n"}
{"id": "903637", "url": "https://cs.wikipedia.org/wiki?curid=903637", "title": "Afdera", "text": "Afdera\n\nAfdera (1295 m n. m.) je v současnosti neaktivní stratovulkán ležící osamoceně na průsečíku třech zlomových systémů mezi masívy Erta Ale, Alajta a Tat Ali v Etiopii. Sopka je budována převážně ryolitickými horninami. Některé zdroje uvádějí erupce Afdery v letech 1907 a 1915, ale analýzy hornin ukazují, že poslední erupce proběhla již v dřívějších dobách. Ve skutečnosti se jednalo nejspíše o erupce vulkánu Alajta ležícího západním směrem. Přesto i sopečná činnost Afdery probíhala poměrně nedávno, což dokazují mladé ryolitové dómy na jižních svazích sopky.\n\n"}
{"id": "903638", "url": "https://cs.wikipedia.org/wiki?curid=903638", "title": "Ellen van Langenová", "text": "Ellen van Langenová\n\nEllen Gezina Maria van Langenová (* 9. února 1966 Oldenzaal) je bývalá nizozemská atletka, běžkyně na střední tratě, olympijská vítězka v běhu na 800 metrů z roku 1992.\n\nJejí kariéru opakovaně brzdila zranění. Kvůli nim jediného výrazného úspěchu dosáhla na olympiádě v Barceloně v roce 1992, kde zvítězila v běhu na 800 metrů.\n\n\n"}
{"id": "903639", "url": "https://cs.wikipedia.org/wiki?curid=903639", "title": "Archeopark pravěku Všestary", "text": "Archeopark pravěku Všestary\n\nArcheopark pravěku Všestary je unikátní svým zaměřením a je jediným takto komplexně fungujícím archeoparkem v České republice. Je určen pro širokou veřejnost, rodiny s dětmi, školní exkurze, turisty i zájemce o archeologii. Cílem je návštěvníky seznámit s životem v pravěku prostřednictvím tzv. živé archeologie. Metodách, na kterých je založena atraktivnost areálu. Názornost je zde hlavním prostředkem pro seznámení s archeologií. Na návštěvníky zde čekají kromě asi čtyři sta exponátů, jakož jsou sekyry, pazourky, bronzové meče a přilbice, laténské rýče, klíče, mince a repliky stovek pravěkých předmětů, rovněž jeskyně, hroby, důlní šachty, interaktivní tabule nebo obří model krajiny. Repliky pravěkých artefaktů jsou vytvořeny z kamene, skla, mědi, bronzu, železa a dalších materiálů, které se používaly, například kopie mamutoviny. Návštěvníci mají jedinečnou možnost vidět předměty v původní podobě, kterou jim dali pravěcí lidé. Jelikož Univerzita Hradec Králové neměla žádný archiv původních vykopávek, musela si vyrobit repliky. Většina exponátů tudíž není ukousaná, ošuntělá a zkorodovaná. Návštěvník má však možnost díky přítomnosti několika originálních exponátů porovnat, jak předměty vypadaly původně a jak po nalezení.\n\nSkanzen, archeopark, pravěká vesnička, takto můžeme označit Centrum experimentální archeologie, jež je jeho oficiální název. Od roku 1997 byl projekt budován výhradně s využitím pravěkých postupů a technologií. Projekt se snaží přednostně vycházet z archeologických nálezů na území východních Čech a je doplněn znalostmi z ostatních regionů Čech a Moravy, ale také i ze zahraničí. Občanské sdružení, pod jehož záštitou byl projekt budován, bylo v tehdejší době úzce personálně spjato s pracovníky Vysoké školy pedagogické v Hradci Králové. Od počátku je projekt veden nynějším vedoucím Katedry archeologie Filozofické fakulty Univerzity Hradec Králové doc. PhDr. Radomírem Tichým, Ph.D. Centrum experimentální archeologie se zabývá zemědělským obdobím pravěku od mladší doby kamenné (neolitu) do starší doby železné (halštatu) mezi 5 500 a 400 př. n. l. Na našem území ojedinělá modelová stavební konstrukce pravěkého sídelního areálu s obytnými budovami výrobními zařízeními, kultovním areálem a blízkým pohřebištěm. Z obytných budov to jsou dům kůlové konstrukce ze starší doby bronzové, dům z mladší doby bronzové a zahloubená polozemnice z přelomu starší a mladší doby železné. Prostory výrobních „dílen“ můžeme odlišit na prostory určené k výrobě (štípání a broušení kamene, zpracování kostí) a na výrobní objekty. Lze zde nalézt všechny základní typy keramických pecí (vertikální, horizontální, jáma), výrobní prostor k výrobě bronzu a prosté stavební a těžební jámy.\n\nV Centru experimentální archeologie byla postavena jedna z replik člunů, které se zúčastnily několika mezinárodních plaveb po Středomoří. Uskutečnění těchto plaveb sehrála významnou roli při formování odborných představ projektu.\n\nV současné době se na činnosti pravěké vesnice podílí jako konzultanti další pracovníci fakulty a v neposlední řadě také studenti. V roce 2000 bylo Centrum experimentální archeologie otevřeno školním exkurzím. Pro širokou veřejnost do roku 2010 bylo centrum zpřístupněno pouze v letním období, červen až srpen, a jarní i podzimní víkendy.\n\nObec Všestary od počátku projekt podporuje a k realizaci projektu Archeopark pravěku poskytla pozemky. Doc. PhDr. Radomír Tichý, Ph.D., a jeho spolupracovníci (tehdejší studenti) se každý rok účastnili zahraničních stáží v archeoparcích a své zkušenosti získali také při realizaci neolitické sídelní jednotky „Borek“ a i při samotném budování Centra experimentální archeologie. Takto nabité zkušenosti poté byly využitý i právě při realizaci Archeoparku pravěku, konkrétně například při stavbě velkého domu z mladší doby kamenné. \n\nV rámci projektu Archeopark ve Všestarech byla výstavba uskutečněna v letech 2009-2012. Z důvodu výstavby od roku 2011 do konce roku 2012 nebylo Centrum experimentální archeologie otevřeno veřejnosti. Projekt je spolufinancován Evropskou unií prostřednictvím Regionálního operačního programu NUTS II Severovýchod v rámci 14. kola výzvy, oblasti podpory 3.1. Rozvoj základní infrastruktury a doprovodných aktivit v oblasti cestovního ruchu. Investorem a příjemcem dotace byl Královéhradecký kraj. Partnery projektu byla Univerzita Hradec Králové, Muzeum východních Čech a obec Všestary. Odborným garantem projektu je Katedra archeologie Filozofické fakulty Univerzity Hradec Králové, dotační management projektu zajišťuje Centrum EP, regionální rozvojová agentura Královéhradeckého kraje. Místo realizace je obec Všestary a doba realizace byla od 1. května 2011 do 31. srpna 2012. Archeopark byl zpřístupněn 19. ledna 2013, a to v pracovních dnech pro školy a o víkendech pro veřejnost od 9 do 17 hodin.\n\nCelkové způsobilé výdaje činí 42 653 782,26 Kč z toho dotace Regionální rady (EU + státní rozpočet) činí 39 454 748,52 Kč, a z toho dotace EU 36 255 714,85 Kč. Uvedené částky vycházejí ze Smlouvy o poskytnutí dotace.\n\nCílem projektu Archeopark pravěku ve Všestarech je vybudovat komplexní areál archeoparku, který návštěvníkům nabídne jedinečnou výstavu pravěku s ukázkami dobových zvyků, řemesel a obyčejů.\n\nArcheopark tvoří pět částí, stávající Centrum experimentální archeologie, nová budova s velkou stálou expozici pravěku, budova venkovní expozice, sklad archeologického materiálu a archeologická cyklotrasa. \n\nPravěká vesnice je další významnou plochou samotného Archeoparku. Jsou zde konstrukce „pravěkých“ staveb i modelové představení pohřebiště, výrobních areálů a dalších objektů jako studna, stavební hliníky či rondel. Plán počítá s rozšířením o nový neolitický a eneolitický dům a o expozicí domácího zvířectva tak, aby celek umožňoval návštěvníkům se orientovat v základních stavebních projevech prehistorie.\n\nDalší nově vzniklou součástí Archeoparku je budova venkovní expozice. Je zde vystavena řada objektů archeologického významu. Zde má návštěvník možnost porovnat odkrývanou realitu terénním výzkumem, která je nezbytná pro stavební rekonstrukce či archeologický experiment. Toto místo slouží k tzv. zážitkové archeologii.\n\nV nové budově nalezneme hlavní expozici, která tvoří centrum pravěkého Archeoparku ve Všestarech. Tato budova je rozdělena do tří pater, která jsou nazvána podzemí, život a nebe. Toto rozdělení navíc představuje metody archeologovy práce: památky ukryté pod zemí, rekonstrukce objektů na povrchu a pohled letecké archeologie.\n\nPřízemí – „Podzemí“\n\nPřízemí, které je též označováno jako podzemí, ukazuje svět, který je pod povrchem a s nímž se archeologie při výzkumu setkává. Jsou zde vytvořeny podzemní stavby a jeskyně s nástěnnými malbami lovců. K vidění tu jsou malby mamutů, bizonů, lvů, nosorožců, medvědů, kozorožců či lososů. Jelikož archeologové nacházejí různé předměty, jako jsou dobové meče a zbraně, i v řečišti řek a v jezerech byl tu vytvořen i vodní svět. Dále tu nalezneme důlní šachty, pohřebiště a zakryté podzemní hrobky s modely a rekonstrukcemi archeologických vykopávek. Lze zde spatřit různé druhy hrobů, například různé podoby žárových hrobů z odlišných období, mladší doby bronzové a doby římské, či kostrový hrob keltského bojovníka s mečem, kopím, železnými sponami a švartnovým náramkem z mladší doby železné. V přízemí je dále umístěna recepce s prodejnou suvenýrů, kde si můžou návštěvníci zakoupit různé knihy, pohledy či různé předměty jako jsou například pazourky, občerstvení a promítací sál, kde nám prostorové projekce zprostředkují skutečný vstup do dávných dob.\n\nPrvní patro – „Život“\n\nZ podzemí osvětleného jen bodovými světly návštěvníci vystoupají do proskleného patra života. Prvnímu patru, patru „života“, dominuje prostorový čtyřiadvacetimetrový model pravěké krajiny s detailní rekonstrukcí pravěkého života. Naleznete tu návrší i planiny, potoky i soutok dvou řek, které dávaly počátek života. Model navíc lemují nainstalované vitríny s rozměrnými kresbami, které zachycují pravěký vývoj lidské kultury. Je tu i interaktivní box s animacemi a dalšími rozšiřujícími informacemi, s jehož pomocí můžete ulovit třeba i mamuta. V patře dále nalezneme dílnu pro archeodidaktické činnosti (hernu a dílnu pro děti) a výstavní sál.\n\nDruhé patro – „Nebe“\nZ ochozu nebeského patra se nám naskytne pohled na model pravěké krajiny z ptačí perspektivy. Patro dále lemují dějiny pravěku v Čechách a na Moravě. Počínaje starší dobou kamennou (stará, střední a mladý paleolit), pokračující střední dobou kamennou (mezolit), mladší dobou kamennou (neolit), pozdní dobou kamennou (eneolit), dobou bronzovou, starší dobou železnou (harštat), mladší dobou železnou (latén), dobou římskou, končící dobou stěhování národů. Jelikož u každé ze míněné doby jsou vystaveny exponáty je zajímavé pozorovat vývoj v čase. V posledním patře jsou umístěny kanceláře a laboratoř, které jsou veřejnosti nepřístupné.\n\nNejvětší model pravěké krajiny o rozměrech 8 x 3 metry se skládá z 13 dílů a byl vytvořen Janem Jelínkem, synem zakladatele brněnského Pavilonu Anthropos, profesora Jelínka. Předlohou pro výrobu byl více než metrový pracovní sádrový model vytvořený Václavem Drnovským z katedry archeologie filozofické fakulty Univerzity Hradec Králové. Všechny pravěké stavby v modelu odpovídají skutečným nálezům z našeho území, tudíž museli být vytvořeny přesně podle archeologických kresebných a fotografických podkladů. Krajina je oživena 220 postavami pravěkých obyvatel a zvířat. Všechny objekty zobrazené v modelu pravěké krajiny nepatří do jednoho období. Pro zobrazení co nejvíce zajímavých situací ze života lidí ze závěru doby kamenné v modelu nalezneme kombinaci objektu z konce neolitu (vesnice, rondel, těžba kamene) a počátku eneolitu (hradiště, mohylník, nákolní osada).\n\nV prvním patře nalezneme \"15 tabulí\" a každá z těchto tabulí se zaměřuje na jedno téma ze života pravěku. \n\nTémata těchto tabulí jsou:\n\nTabule ukazují i vývoj v daném oboru lidské činnosti a další různé zajímavosti, které jsou zobrazeny na černém pruhu vedle hlavního obrazu. Nalezneme zde i časovou osu s různými barvami pro různá období, která zobrazuje do jaké doby která ilustrace patří. Před každým panelem jsou umístěny trojrozměrné předměty, které jsou sladěny s texty a obrázky tak, aby se vzájemně doplňovaly.\n\nObrazy vytvořil Tomáš Šlapák. Jeho předlohou a inspirací byli skuteční lidé: příbuzní, přátelé, kolegové, žáci. Při kresbě autor použil barevné pastelky. Po dokončení byly kresby zvětšeny z originální výšky 40 cm šestkrát na svou současnou podobu ve vitrínách o výšce 240 cm.\n\nSymbolicky propojuje Archeopark Všestary a sídlo Královéhradeckého kraje. Vede po místních archeologicky významných místech, na kterých jsou umístěny naučné tabule s informacemi o archeologických zajímavostech daného místa. \n\nArcheologická naučná stezka měří 31,5 km a je vhodná pro silniční i horská kola, vede z Hradce Králové přes Plotiště nad Labem, Předměřice nad Labem, Lochenice, Skaličku, Smiřice, Holohlavy, Chloumek, mezi Habřinou a Rodovem, Neděliště, Výhled na Chlum, Rozběřice a končí ve Všestarech. \n\nCyklotrasa mapuje šest zastávek a má délku 12 km. První nalezneme přímo v Hradci Králové u Regiocentra Nový pivovar, sídla Krajského úřadu Královéhradeckého kraje. Na této zastávce se máte možnost dozvědět spoustu zajímavých informacích o eneolitu, mladší době bronzové a raném středověku. Druhá zastávka je ve Svobodných Dvorech za silnicí k centru Hradce, tématem této zastávky jsou hroby zvoncových pohárů, keltské pohřebiště, únětická kultura a sídliště z doby římské. Třetí zastávka je opět ve Svobodných Dvorech u zemědělského družstva, na místě nalezení ostatků mamuta. Na čtvrté zastávce jsou k vidění slovanské hroby v Chaloupkách. Pátá zastávka je v Rosnicích v budově autobusové zastávky, kde tématem jsou kostrové a keltské hroby. Poslední šestou zastávkou jsou právě Archeopark ve Všestarech.\n\n"}
{"id": "903643", "url": "https://cs.wikipedia.org/wiki?curid=903643", "title": "Thamos, král egyptský", "text": "Thamos, král egyptský\n\nThamos, král egyptský (německy \"Thamos, König in Ägypten\") je hra Tobiase Philippa, svobodného pána von Gebler, k níž mladý Wolfgang Amadeus Mozart napsal scénickou hudbu. Hra se v tištěné podobě objevila v roce 1773 v Drážďanech a premiérována byla pravděpodobně rok poté 4. dubna 1774 bez většího úspěchu v Divadle u Korutanské brány ve Vídni. Další prameny hovoří jako dni premiéry bez uvedení místa o 11. prosinci 1773.\n\nDílo, o jehož okolnostech vzniku není mnoho známo, je zjevně ovlivněn tehdejším duchem času, navazuje na vzmáhající se tehdejší trend egyptské módy, stejně jako na osvícenství a svobodné zednářství. Geblera při tvorbě jeho dramatu silně ovlivnil hrdinský román \"Séthos\" (1731) od abbého Jeana Terrassona, nejedná se však o scénickou adaptaci téhož. \"Thamos, König in Ägypten\" tvoří zakončení série dvanácti divadelních her, jež Gebler publikoval v letech 1772 a 1773. Řazení, počínaje veselohrami, se postupně stále více zaměřovalo na témata hrdinských dramat, vzhledem k tomu, že autor svého \"krále egyptského\" do jisté míry považoval za své vrcholné dílo.\n\nU tohoto hrdinského dramatu se jedná o 5-aktové dílo, které autor koncipoval jako dialekticko-poučnou hru. Děj hry se odehrává kolem roku 3000 př. Kr. a trvá v rámci dne od rána do večera a místo děje v Heliopoli, Slunečním městě.\n\n\n\nA také vládcové říše, válečníci, další Egypťané\n\nKrálovský hrad je spojen dvěma budovami se slunečním chrámem, který se nachází uprostřed scény. Na druhé straně je znázorněn dům slunečních panen, na pozadí leží obydlí kněží. První, třetí, čtvrté a páté jednání se odehrávají na popsané scéně, zatímco druhé se odhekává na galerii domu slunečních panen.\n\nEgyptský král, Menes, je svržen Ramessovými rebely. Zatímco jeho národ, jenž jej považuje za mrtvého, pro něho truchlí, jen jeho důvěrníci Hammon a vojevůdce Phanes vědí, že Menes žije a pobývá jako nejvyšší kněz pod jménem Sethos ve Slunečním chrámu města Heliopolis. Sethova dcera Tharsis, která otci bezmezně věří, je mezitím Ramessem předána jako Sais do výchovy představené slunečních panen, Mirze. Poté, co Ramesses zemře, přebírá žezlo jeho syn Thamos. Thamos a Sais se do sebe zamilují, avšak Mirza usiluje o to, aby se Sais dostala do rukou rebela Pherona, závistivého dvořana, který rovněž miluje Sais a oba je vede, aby s její pomocí sama získala trůn, což se jí také podaří. Teprve slova moudrého Setha způsobí, že Thamos a Sais Pheronovi a Mirze zabrání v nástupu na trůn. Nakonec se Pheron v zoufalství chopí zbraně, aby se ještě pokusil dosáhnout svého zmařeného cíle, ale mezi ně se postaví Sethos a nechá se konečně poznat jako jediný zákonný panovník Menes. Milenci Thamos a Sais překonali nebezpečí a jsou pro svou statečnost Menesem uvedeni na trůn. Mirza si poté zvolí sebevraždu dýkou. Pheron se naproti tomu oddá zlořečení bohů, za což je na něho seslán blesk a on umírá.\n\n"}
{"id": "903648", "url": "https://cs.wikipedia.org/wiki?curid=903648", "title": "Grand Prix de SAR La Princesse Lalla Meryem 2013", "text": "Grand Prix de SAR La Princesse Lalla Meryem 2013\n\nGrand Prix de SAR La Princesse Lalla Meryem 2013 byl tenisový turnaj pořádaný jako součást ženského okruhu WTA Tour, který se hrál v městském tenisovém areálu na otevřených antukových dvorcích. Konal se mezi 22. až 28. dubnem 2013 v marockém městě Marrákeš jako 13. ročník turnaje.\n\nTurnaj s rozpočtem 235 000 dolarů patřil do kategorie WTA International Tournaments. Nejvýše nasazená hráčka ve dvouhře Slovenka Dominika Cibulková se odhlásila a její místo zaujala dvacátá šestá tenistka žebříčku Sorana Cîrsteaová z Rumunska.\n\n\nNásledující hráčky obdržely divokou kartu do hlavní soutěže:\n\nNásledující hráčky postoupily z kvalifikace:\n\n\n\nNásledující páry obdržely divokou kartu do hlavní soutěže:\n\n\n"}
{"id": "903650", "url": "https://cs.wikipedia.org/wiki?curid=903650", "title": "Zlaté tele (román)", "text": "Zlaté tele (román)\n\nZlaté tele (rusky \"\") je satirický román od sovětských spisovatelů Ilji Ilfa a Jevgenije Petrova, napsaný v roce 1931. Poprvé byl tento román zveřejněn v časopise \"30 dnů\". Román navazuje na první literární dílo dvou sovětských spisovatelů \"Dvanáct křesel\". Spojitostí mezi těmito dvěma romány je postava intelektuálního podvodníka Ostapa Bendera.\n\n\n\n"}
{"id": "903652", "url": "https://cs.wikipedia.org/wiki?curid=903652", "title": "Garten Tulln", "text": "Garten Tulln\n\nGarten Tulln je výstava zahradnické architektury pro malé celky a výzkumné zařízení, které pracuje s Campus Tulln a IMC Fachhochschule Krems. V plánu je spolupráce s Universität für Bodenkultur Wien. V stálou výstavu se areál změnil po zahradní výstavě Dolního Rakouska v Tullnu na Dunaji v roce 2008. V Tullnu na Dunaji jsou rovněž pořádány tradiční zahradnické výstavy Internationale Gartenbaumesse Tulln. Výstaviště leží v Dolním Rakousku v Tulln an der Donau. \nZahrada leží na západ od města Tulln an der Donau, mezi mezinárodním výstavištěm a mostem Rosenbrücke nad Dunajem. Plocha výstaviště je rozdělena do dvou částí, z nichž menší část o velikosti asi sedmi hektarů ukazuje zahradní úpravy a rostliny, větší část, 45-akrová část údolní nivy je rekultivována výsadbou různých stromů a keřů, a upravena jako stezka ukazující ekosystémy a jak to jen lze přirozeně rostoucí společenstva. Přes 27 000 trvalek, 3500 keřů, 6000 bahenních a vodních rostlin bylo vysazeno ve více než 40 ukázkách zahrad a zahradních úprav.\n\nOd otevření do roku 2013 zahradu zhlédlo více než 1 300 000 návštěvníků. Výstava je udržována celoročně zcela výhradně na ekologických a udržitelných principech. Dolnorakouská výstava květin se prezentuje jako první ekologická a trvale udržitelná zahradnická výstava v Evropě. Po dvouleté výstavbě byla zahrada Garten Tulln poprvé otevřena v dubnu 2008. Byla od počátku připravována podle stejných environmentálních kritérií, které prosazuje Landesaktion 'Natur im Garten', program Dolního Rakouska pro soukromé zahrady.\n13. dubna až 6. října 2013, pondělí – neděle od 09.00 do 18.00 hodin. \n\nInvestice celkem 23 milionů eur do výstavby areálu vyvolalo kritiku kvůli zdvojnásobení plánovaných nákladů na projekt, ale bylo odůvodněno státní správou kvůli nárůstu úprav a šířícímu se zájmu o zahradnické výstavy.\nKrom zahrad byly pro hosty vybudovány restaurace a konferenční prostory. Největší stavbou je 30 metrů vysoká Baumwipfelweg, rozhledna ve výšce vrcholků stromů, na kterou může návštěvník vystoupat pěšky nebo výtahem. K dispozici je půjčovna loděk pro okružní plavby lužní krajinou, bludiště, různě zaměřené tematické akce, zahradnická prodejna a infostánek.\n\n"}
{"id": "903653", "url": "https://cs.wikipedia.org/wiki?curid=903653", "title": "Tarančiové", "text": "Tarančiové\n\nIliští Ujgurové nebo Tarančiové ( \"تارانچى → Taranchy\", 塔蘭奇 pchin-jinem \"talanqi\", obvyklou fonetikou: \"talan-čchi\", plurál:\"Tarançiler\"} je termín označující muslimskou usedlou populaci žijící v oázách kolem Tarimské pánve v Ili (Jili) Kazašské autonomní prefektuře v současném Sin-ťiangu v Číně. Na toto území byly usazeni Číňany. Při sčítání lidu roku 1926 byl jejich počet na 53.010 obyvatel. \n\nOtázkou kmene Ilištích Ujgurů se zabýval Friedrich Wilhelm Radloff, který zkoumal jejich původ, způsob života, tradice atd. Své poznatky shrnul do slavného díla Пробен → Proben. Jejich etymologický název \"„Taranči“\" se skládá ze slovního kořene „taran“ + sufixu „či“. Slovo „taran“ je zkomoleninou slova „tarım“ jež nese význam „zemědělství“. Čili „taran“ + sufix „či“ je používáno v odvozeném tvaru „tarım“ + sufix „dži“ s významem: zemědělec → tarımdži (jako například: Tarimská pánev → Zemědělská pánev). \n\nIliští Ujgurové jsou skupina Ujgurů z Východního Turkestánu (Čína), který se do 18 století stěhovaly do Iliské oblasti z Kazachstánu. Až do roku 1930, (jako Kašgarci), byly považovaní za odlišnou etnickou skupinu. Od té doby byly klasifikovány jako Ujgurové.\n\n\n"}
{"id": "903660", "url": "https://cs.wikipedia.org/wiki?curid=903660", "title": "Ivana Myšková", "text": "Ivana Myšková\n\nIvana Myšková (* 1981 Roudnice nad Labem) je česká spisovatelka a novinářka.\n\nVystudovala tvůrčí psaní a mediální komunikaci na Literární akademii v Praze. Její prozaický debut byl původně psán jako diplomová práce na akademii. Pracovala pro kulturní pořad \"Mozaika\" na Českém rozhlase Vltava; nejprve spolupracovala jako recenzentka, od roku 2007 jako stálá externí spolupracovnice, v letech 2010–2013 pak jako zaměstnankyně rozhlasu.\n\nNovela \"Nícení\" byla nominována například na cenu Česká kniha 2013 a Cenu Josefa Škvoreckého 2013, sbírka povídek \"Bílá zvířata jsou velmi často hluchá\" pak na Literu za prózu v roce 2018.\n\n\n"}
{"id": "903662", "url": "https://cs.wikipedia.org/wiki?curid=903662", "title": "Jasmín křovitý", "text": "Jasmín křovitý\n\nJasmín křovitý (\"Chrysojasminum fruticans\", syn. \"Jasminum fruticans\") je poloopadavý nebo stálezelený keř pocházející z jižní Evropy.\nJasmín křovitý je keřovitý keř, vysoký 1,5–2 m, se stálezelenými lístky vyrůstajících na metlovitých větvích, které jsou drobné, polovytrvalé, střídavě čtyřhranné nebo trojčetné.\n\nKvěty se objevují v období května až června. Vyrůstají na krátkých postranních výhonech a mají žluté zbarvení. Jsou převážně velikosti kolem 1 cm, v květenství až po 5 květech.\n\nVyskytuje se převážně v celém Středomoří od Portugalska až po Řecko. Objevit ho můžeme i na Anatolské plošině, jenž se rozkládá na území Malé Asie. Také lze spatřit tuto rostlinu na území Kavkazu.\n\nJasmín křovitý se řadí do skupiny rostlin, jenž jsou nenáročné na pěstování. K pěstování této rostliny postačí vysadit ji na polostinném místě. Nejlépe se cítí v kamenité a polopropustné půdě, kde rostlina nalezne vlhkost pro rozkvět žlutých květů.\n\nJeho krásně žluté rozkvetlé květy mohou zdobit okenní parapety nebo také různé konstrukce, jež budou popínat. Vhodný je rovněž na zahradní zídky, kde budou tvořit nádherné žluté převisy.\n\n"}
{"id": "903666", "url": "https://cs.wikipedia.org/wiki?curid=903666", "title": "Rudolf Ševeček", "text": "Rudolf Ševeček\n\nRudolf Ševeček (15. září 1938 Chemnitz – 28. května 2012 Praha) byl mezinárodní šachový velmistr, šachový funkcionář, spisovatel a podnikatel. V sedmdesátých letech řídil rubriku korespondenčního šachu v časopise Československý šach, v devadesátých letech byl prezidentem Sdružení korespondenčního šachu v ČR. Reprezentoval na olympiádách, hrával na mistrovství republiky, mistrovství Evropy i mistrovství světa. Je autorem knihy Historie korespondenčního šachu.\n\nV roce 1968 podepsal manifest Dva tisíce slov.\n\n"}
{"id": "903667", "url": "https://cs.wikipedia.org/wiki?curid=903667", "title": "Zarká", "text": "Zarká\n\nZarká (arabsky الزرقاء \"az-Zarkáʼ\") je město v Jordánsku nacházející se asi 25 km na severovýchod od Ammánu. Je hlavním městem governorátu Zarká. Jméno znamená v arabštině \"modrý\".\n\nZarká je součástí aglomerace Ammánu, se kterým je propojena úzkým pruhem zastavěného území. Díky nízkým cenám půdy se město stalo centrem jordánského průmyslu, nachází se zde 50% veškerých jordánských továren.\n\nZarká se nachází na březích stejnojmenné řeky Zarká. Na rozdíl od Ammánu zde panuje pouštní podnebí, protože město se nachází ve srážkovém stínu, takže sem nedosáhne vláha od Středozemního moře.\n\nHistorie města je poměrně krátká, bylo založeno v roce 1902 čečenskými imigranty, kteří odešli kvůli konfliktům s Ruským impériem. Město se začalo rozrůstat poté, co ho dosáhla Hidžázská dráha. V roce 2010 jeho aglomerace činila asi 700 000 obyvatel.\n"}
{"id": "903669", "url": "https://cs.wikipedia.org/wiki?curid=903669", "title": "Salt (Jordánsko)", "text": "Salt (Jordánsko)\n\nSalt (arabsky السلط‎ \"as-Salt\") je město v Jordánsku v governorátu Balká. Je to převážně zemědělské město s dávnou historií. Nachází se v pohoří Balká na staré cestě spojující Ammán a Jeruzalém. Oblast je kopcovitá a úrodná a nachází se nedaleko údolí Jordánu. Salt je hlavním městem governorátu Balká. V roce 2006 byla jeho populace 97 000, z toho 70% muslimů a 30% křesťanů.\n"}
{"id": "903671", "url": "https://cs.wikipedia.org/wiki?curid=903671", "title": "Madaba", "text": "Madaba\n\nMadaba (arabsky مادبا) je město v Jordánsku v governorátu Madaba, jehož je i hlavním městem. Město má dlouhou historii, osídlené je už od neolitu. Je známé pro své mozaiky z byzantské a umajjovské éry, a zvláště pak pro Madabskou mapu, což je mozaika zachycující Svatou zemi a Jeruzalém.\nVe městě je také kostel Apoštolů. V něm byly v roce 1902 objeveny mozaiky z konce 7. století a následně půdorys původní byzantské baziliky.\n"}
{"id": "903672", "url": "https://cs.wikipedia.org/wiki?curid=903672", "title": "Ramsa", "text": "Ramsa\n\nRamsa (arabsky الرمثا‎ \"ar-Ramtha\") je město v Jordánsku v governorátu Irbid. Nachází se na samém severozápadě Jordánska. Na 40 km² tu žije 120 000 obyvatel. V době římské se město nazývalo \"Ramatha\". Římané město využívali jako dopravní uzel a na různých místech zde byly nalezeny památky z doby římské říše. Po dobytí muslimy také sloužilo jako dopravní křižovatka mezi Arábií a Sýrií. Ekonomika města se spoléhá na průmysl. Ramsa je nedaleko od hranice se Sýrií a na druhé straně hranice se nachází syrské město Dar'á. To v nedávné době městu přineslo také problémy, když ho počínaje rokem 2011 zaplavilo množství uprchlíků prchajících před syrskou občanskou válkou.\n"}
{"id": "903674", "url": "https://cs.wikipedia.org/wiki?curid=903674", "title": "Mafrak", "text": "Mafrak\n\nMafrak (arabsky المفرق \"al-Mafraq\") je město v Jordánsku v governorátu Mafrak, jehož je i hlavním městem. Název v arabštině znamená \"křižovatka\". Nachází se 80 km severně od hlavního města Ammánu a kříží se tu cesty do Iráku a do Sýrie. Současné město se nachází 17 km severovýchodně od nabatejského a byzantského města Umm al-Džimal, které bylo zbudovánu v 1. století n.l. Co se přírodních podmínek týče, nachází se na rozhraní mezi úrodnou Húránskou plošinou a Syrskou pouští.\n\nMěstem prochází mezinárodní dálnice z Damašku do Rijádu. Do města vede úzkokolejná trať s rozchodem 1,050 mm.\n\nVe městě je jediná univerzita, Al al-Bajt University. Byla založena v roce 1992 a nachází se na jihovýchodním předměstí.\n"}
{"id": "903676", "url": "https://cs.wikipedia.org/wiki?curid=903676", "title": "Aulnay (Charente-Maritime)", "text": "Aulnay (Charente-Maritime)\n\nAulnay je francouzská obec v departementu Charente-Maritime v regionu Poitou-Charentes. V roce 2009 zde žilo 1 469 obyvatel. Je centrem kantonu Aulnay.\n\n"}
{"id": "903683", "url": "https://cs.wikipedia.org/wiki?curid=903683", "title": "Zlatý slitek", "text": "Zlatý slitek\n\nZlatý slitek je označení pro formu investičního zlata ve fyzické formě. Kromě slitků se vyrábějí také zlaté mince.\n\nSlitky se vyrábějí z ryzího zlata, t.j. zlata ryzosti minimálně 999/1000. Investování do fyzického zlata vysoké ryzosti je v celé Evropské unii osvobozeno od DPH.\n\nZlaté slitky jsou vyráběny mnoha výrobci po celém světě. Mezi světově nejznámější a také nejrozšírenější v ČR patří Argor-Heraeus, Metalor nebo PAMP.\n\nZákladní jednotka hmotnosti, se kterou se obchoduje na světových burzách, u zlatých slitků je jedna trojská unce (1 oz). V přepočtu na gramy je to přesně 31,1 g, což odpovídá jednotce British Imperial troy ounce. Zlaté slitky o váze jedné trojské unce jsou mezi investory nejoblíbenější.\n\nNejčastějšími jsou zlaté slitky o hmotnostech 1 g, 2 g, 5 g, 10 g, 20 g, 1 oz (troyská unce), 50 g, 100 g, 200 g, 500 g, 1 kg. Slitky do hmotnosti 50 g jsou obyčejně ražené, těžší slitky jsou lité.\n\nRyzost se u zlatých slitků udává v tisícinách. Například ryzost 999,9/1000 odpovídá čistému zlatu s minimem příměsí – tj. slitek o hmotnosti 1 kg obsahuje 999,9 g zlata a 0,1 g příměsí.\n\nProdejní cena investičních slitků se odvozuje od ceny na London Bullion Market. Aktuální cena zlata na komoditní burze platí vždy pro objem jednoho obchodu o minimálním množství 1000 trojských uncí, tj. 31,10 kg.\n"}
{"id": "903685", "url": "https://cs.wikipedia.org/wiki?curid=903685", "title": "Soupisky hokejových reprezentací na MS 2013", "text": "Soupisky hokejových reprezentací na MS 2013\n\nMistrovství světa v ledním hokeji 2013 se zúčastnilo 16 národních týmů.\n</div>\n\n</div>\n\n</div>\n\n</div>\n\n</div>\n\n</div><div style=\"float:left;margin-right:2em\">\n"}
{"id": "903686", "url": "https://cs.wikipedia.org/wiki?curid=903686", "title": "Clark Leonard Hull", "text": "Clark Leonard Hull\n\nClark Leonard Hull (25. května 1884, Akron, New York – 10. května 1952, New Haven, Connecticut) byl americký psycholog, 21. nejcitovanější ve 20. století.\n\nZ behavioristických pozic se zaobíral problematikou motivace a učení. Jeho základní formule, rozebíraná především v jeho dvou základních pracích \"Mathematico-Deductive Theory of Rote Learning\" (1940) a \"Principles of Behavior\" (1943), říká, že organismus je podrážděn frustrací, frustrace plodí potřeby, potřeby aktivují základní pudy (hlad, žízeň, sex, vyhýbání se bolesti), pudy pak vyvolají chování.\n\n"}
{"id": "903689", "url": "https://cs.wikipedia.org/wiki?curid=903689", "title": "Radzovce", "text": "Radzovce\n\nRadzovce ( ) jsou obec na Slovensku, v okrese Lučenec v Banskobystrickém kraji.\n\nV roce 2013 zde žilo 1 571 obyvatel. V roce 2001 se 72 % obyvatel hlásilo k maďarské národnosti..\n\n"}
{"id": "903690", "url": "https://cs.wikipedia.org/wiki?curid=903690", "title": "Jozef Valkučák", "text": "Jozef Valkučák\n\nJozef Valkučák (* 10. července 1966) je bývalý slovenský fotbalista, záložník. Po skončení aktivní kariéry působil jako trenér v Humenném.\n\nHrál za Duklu Banská Bystrica, HFC Humenné, Tatran Prešov, BV Cloppenburg a FC KooTeePee. V československé lize nastoupil v 96 utkáních a dal 11 gólů, ve slovenské lize nastoupil ve 179 utkáních a dal 21 gólů.\n\n"}
{"id": "903698", "url": "https://cs.wikipedia.org/wiki?curid=903698", "title": "Čang C’-i", "text": "Čang C’-i\n\nČang C’-i (, zjednodušený pchin-jin Zhang Ziyi, * 9. února 1979 v Pekingu) je čínská herečka a modelka. Jako herečka získala mezinárodní uznání hlavní rolí ve filmu \"Gejša\" (\"Memoires of a Geisha\") amerického režiséra Roba Marshalla z roku 2005. Spolu s herečkami Čao Wej (Zhao Wei), Sü Ťing-lej (Xu Jinglei) a Čou Sün (Zhou Xun) patří do tzv. „čtyřlístku“ nejpopulárnějších současných čínských hereček.\n\nNarodila se 9. února 1979 v Pekingu. Její otec je povoláním účetní – ekonom a matka učitelka v mateřské škole. O šest let starší bratr Čang C’-nan (Zhang Zinan), se kterým si velmi dobře rozumí, se narodil v roce 1973.\n\nOd osmi let se věnovala baletu, který je součástí tradiční čínské opery. Začala na základní škole Xuanwu District Childern's Place a pokračovala na taneční akademii Beijing Dance Academy. V roce 1994 se stala národní vítězkou v taneční soutěži Taoli Cup Dance Competition. S poměry na škole ale nebyla spokojená a tak se, v sedmnácti letech, rozhodla studovat herectví na Central Drama Academy.\n\nV roce 1999 ji režisér Čang I-mou (Zhang Yimou) obsadil do filmu \"Cesta domů\" (The Road Home), romantického příběhu o nenaplněné lásce venkovského učitele. Herečka získala za hlavní ženskou roli ve filmu svoji první cenu za herecký výkon. Režisér Ang Lee jí hned nabídl roli v chystaném filmu \"Tygr a drak\" (\"Crouching Tiger, Hidden Dragon\"). Tato epická filmová báseň ve stylu wu-sia (wuxia) získala v roce 2000 Oscara za nejlepší cizojazyčný film a herečka měla otevřené dveře do hollywoodských studií. Následovaly další dva filmy stejného žánru \"Válečník\" (2001) a \"Hrdina\" (2002). V roce 2001 si zahrála též ve svém prvním americkém filmu \"Křižovatka smrti 2\" (\"Rush Hour 2\"), kde byli jejími hereckými partnery Jackie Chan a Chris Tucker. V roce 2003 s ní natočil režisér Wang Ťia-wej (Wong Kar-wai) sci-fi s romantickou zápletkou \"2046\". Ve filmu z roku 2004 \"Klan létajících dýk\" (\"House of Flying Daggers\") si nejen zahrála jednu z hlavních rolí, ale nazpívala i průvodní píseň k filmu. V roce 2005 přišel další velký hollywoodský projekt, film Gejša (Memoirs of Geisha) amerického režiséra Roba Marshalla. Herečka, ač Číňanka, byla vybrána do hlavní role filmu, inspirovaného životním příběhem proslulé japonské gejši Mineko Iwasaki. V kulturních kruzích v Japonsku to vzbudilo vlnu protestů a v Číně bylo promítání filmu oficiálně zakázáno. To mělo za následek lavinu pirátských DVD a film se stal velice populární. Herečka prokázala, že má talent zahrát i dramatické role a zařadila se mezi hollywoodskou hereckou elitu. Ve stejném roce, 2005, natočila ještě pohádkový muzikál \"Princess Raccoon\", který režíroval japonský režisér Seidžun Suzuki (Seijun Suzuki). V příštím roce 2006, ve filmu \"The Banquet\", ztvárnila postavu císařovny Wan z dynastie Tchang. Další wu-sia film \"Černý štír\" vznikl v roce 2007 a ve stejném roce, v animovaném filmu \"Želvy Ninja\" (\"TMNT\"), propůjčila jedné z postav svůj hlas. V dalších filmech opustila role princezen, v roce 2008 si zahrála ve filmu \"Forever Enthralled\", jehož námětem je životní příběh nejznámějšího představitele čínské opery, zpěváka Mej Lan-fanga (Mei Lanfang) a v roce 2011 se objevila ve filmu \"Love for Live\" se společensky závažnou tematikou AIDS. V roce 2012 byla obsazena do filmů, \"Grandmasters\" o Ip Manovi (Yip Man) a dalších mistrech bojového umění a \"Dangerous Liaisons\", který je adaptací románu \"Nebezpečné známosti\", situovaného do Číny 30. let. Další role ji čekají v připravovaných filmech \"Better and Better\", \"My Lucky Star\" nebo \"Love and Let Love\".\n\nČasopis \"People\" ji zařadil v roce 2001 mezi 50 nejkrásnějších žen na světě. Od té doby patří mezi nejatraktivnější světové herečky. Řada renomovaných firem z oblasti kosmetiky, módních doplňků nebo turistického ruchu si vybrala její tvář pro svoje reklamní kampaně. Propaguje tak výrobky firem Maybeline, Garnier nebo Omega Watches a také síť hotelů Šangri-La. Je častým a vítaným hostem módních přehlídek a akcí spojených s módou.\n\nV květnu 2011 se herečka zúčastnila, v rámci MFF v Cannes, akce AMFAR, která podporuje zapojení pracovníků filmového průmyslu do aktivního boje proti AIDS. V roce 2012 se stala mezinárodní ambassadorkou výukového projektu \"Save the Children\", který si klade za cíl pomáhat při výchově a výuce osiřelých dětí nejen v Číně, ale i v dalších dvaceti zemích světa. Při této práci spolupracuje s italskou klenotnickou firmou Bulgari.\nJe rovněž hlavní ambassadorkou speciálních olympijských her (Special Olympics) pro mentálně postižené sportovce.\n\nMédia spekulovala o jejích vztazích se staršími a vlivnými muži, kontroverzním politikem Po Si-lajem, který je ženatý, nebo s režisérem Čang I-mouem (Zhang Yimou), který je partnerem herečky Kung Li (Gong Li). Žádná z těchto zpráv se nepotvrdila. Je pravda, že Čang C'-i byla krátce zasnoubená s izraelským multimilionářem Avivem Nevem, vztah se ale v roce 2010 rozpadl. Sama o sobě říká, že kdyby nebyla herečkou, byla by vychovatelkou, protože má velmi ráda děti. Chtěla by si uspořádat život a založit rodinu, ale v současné době je příliš pracovně vytížená. V únoru 2013 jí bylo 34 let.\n\n\nChicago Film Critics Association Awards\nCoq d'or\nHong Kong Film Awards a\nHong Kong Film Critics Society Awards\n\nBAFTA Awards a\nGolden Globe Award\n Golden Horse Film Festival a\nGolden Rooster Award\n\nV této sekci jsou uvedeny jen nejdůležitější ceny a nominace. Kompletní seznam ocenění je uveden na Internet Movie Database.\n\n"}
{"id": "903699", "url": "https://cs.wikipedia.org/wiki?curid=903699", "title": "Address space layout randomization", "text": "Address space layout randomization\n\nAddress space layout randomization (ASLR) je v informatice metoda počítačové bezpečnosti, která umisťuje strojový kód programu, knihovny a data v operační paměti od náhodně zvolené adresy. Cílem je znemožnit některé typy útoků a exploitů.\n"}
{"id": "903702", "url": "https://cs.wikipedia.org/wiki?curid=903702", "title": "Enrico Letta", "text": "Enrico Letta\n\nEnrico Letta (* 20. srpna 1966 Pisa) je italský politik a od dubna 2013 předseda vlády, který také zasedá v Poslanecké sněmovně. V období 2009–2013 působil jako místopředseda Demokratické strany. V minulosti byl také ministrem a europoslancem.\n\nOtec byl profesorem na univerzitě v Pise a strýc poradcem premiéra Silvia Berlusconiho. Letta také vystudoval univerzitu v Pise, je ženatý a má tři děti. Vyznáním je římský katolík.\n\n\nPo týdnech následujících po patové situaci v parlamentních volbách jej 24. dubna 2013 prezident republiky Giorgio Napolitano pověřil sestavením nové vlády. Dne 27. dubna 2013 předložil seznam členů kabinetu a 28. dubna 2013 vláda složila přísahu do rukou hlavy státu. Již 14. února 2014 však Letta podal demisi. Jeho nástupcem se stal Matteo Renzi.\n\n"}
{"id": "903703", "url": "https://cs.wikipedia.org/wiki?curid=903703", "title": "Samurai II: Vengeance", "text": "Samurai II: Vengeance\n\nSamurai II: Vengeance je česká videohra z roku 2010. Jedná se o pokračování hry . Hra vznikla pro iPhone, iPad, Windows a Mac. Vytvořilo ji studio Madfinger Games. Na Anifilm 2011 byla hra zvolena za \"Nejlepší český umělecký počin v herní tvorbě\" a \"Nejlepší český herní titul pro mobilní přístroje\".\n\n"}
{"id": "903704", "url": "https://cs.wikipedia.org/wiki?curid=903704", "title": "Silnice III/03511", "text": "Silnice III/03511\n\nSilnice III/03511 je komunikace vycházející z Frýdlantu západním směrem ke státní hranici s Polskem, kde na ni navazuje silnice 352 vedoucí do Bogatyně. Začíná na křižovatce se silnicí I/13 v západních partiích města Frýdlant, odkud pokračuje jako Žitavská ulice. Před frýdlantským průmyslovým areálem společnosti Rasl a syn prochází místem, kde dříve tato silnice křižovala úzkorozchodnou trať z Frýdlantu do Heřmanic. Za ní komunikace lesy pokračuje až ke křižovatce se silnicí III/03512 a dále, na jižním okraji Kunratic, odbočuje ze silnice nejprve severním směrem III/0353 a následně jižním směrem III/03514. Od této křižovatky postupuje silnice III/03511 až k česko–polské státní hranici u polských Markocic, kde pod svým číslem končí a následně pokračuje již jako silnice číslo 352.\n"}
{"id": "903705", "url": "https://cs.wikipedia.org/wiki?curid=903705", "title": "Třída Denver", "text": "Třída Denver\n\nTřída Denver byla třída chráněných křižníků námořnictva Spojených států amerických. Postaveno bylo šest jednotek této třídy. Byla to plavidla určená ke službě v tropických vodách, u kterých vytrvalost převažovala nad výzbrojí a pancéřovou ochranou.\n\nCelkem bylo postaveno šest jednotek této třídy, zařazených do služby v letech 1903–1905.\n\nJednotky třídy \"Denver\":\nPancéřování tvořila pancéřová paluba o síle 63 mm. Pro pancéřování byla použita Harveyova ocel s příměsí niklu. Výzbroj křižníků tvořilo deset 127mm kanónů, osm 57mm kanónu a dva 37mm kanóny. Osm 127mm kanónů bylo umístěno na hlavní palubě, zbylá dvě byla za pancéřovými štíty na přídi a na zádi plavidla. Loď nesla 260 nábojů pro každý 127mm kanón a 500 nábojů pro každý 57mm kanón. Pohonný systém tvořilo šest kotlů Babcock & Wilcox a dva parní stroje o výkonu 4500 hp. Lodní šrouby byly dva. Nejvyšší rychlost dosahovala 16,5 uzlu. Zásoba uhlí činila 700 tun. Umožňovala dosah přibližně 2600 námořních mil při plavbě plnou rychlostí a 7000 námořních mil při plavbě rychlostí 10 uzlů.\n\n"}
{"id": "903707", "url": "https://cs.wikipedia.org/wiki?curid=903707", "title": "Silnice III/03512", "text": "Silnice III/03512\n\nSilnice III/03512 je komunikace ve Frýdlantském výběžku na severu České republiky. Začíná na křižovatce se silnicí III/03511 (východně od obce Kunratice) a pokračuje odtud severozápadním směrem až do vlastní obce Kunratice, kde končí na křižovatce s komunikací III/0353. Trasa silnice vede loukami a poli. V celé své délce je lemována vzrostlými listnatými stromy, až krátce před jejím koncem se po jižní straně začíná objevovat zástavba obce Kunratice.\n"}
{"id": "903709", "url": "https://cs.wikipedia.org/wiki?curid=903709", "title": "Pavel Drsek", "text": "Pavel Drsek\n\nPavel Drsek (* 22. září 1976) je bývalý český fotbalový obránce, který svou profesionální kariéru ukončil v létě 2012 po ročním angažmá v klubu FK Bohemians Praha (Střížkov).\n\nPoté odešel do klubu FK Baumit Jablonec, kde se stal členem realizačního týmu, společně s Romanem Skuhravým vedl jabloneckou juniorku. Od podzimu 2012 zároveň hrál ve středočeské I.A třídě za Černolice jako útočník. Ve třinácti zápasech nastřílel 27 gólů.\n\nPřed sezónou 2013/14 podepsal dvouletou trenérskou smlouvu u týmu FK Baumit Jablonec, pracoval jako asistent hlavního trenéra Romana Skuhravého.\n\nKladenský odchovanec hrával do 15 let na pozici útočníka, poté se zapsal do povědomí fotbalových fanoušků na postu stopera (středního obránce). V české lize debutoval v dresu Unionu Cheb. Pomohl k postupu do Gambrinus ligy Blšanům, působil v Německu, kde slavil postup do nejvyšší soutěže hned dvakrát (s Duisburgem a Bochumí). Po krátkodobé anabázi v řeckém klubu Panionios Atény se vrátil do České republiky do Kladna, z něhož přestoupil do Jablonce, kde strávil dvě sezóny. Sezónu 2011/12 strávil v FK Bohemians Praha (Střížkov).\n\nBlšany\nMSV Duisburg\nVfL Bochum\n\n\n"}
{"id": "903711", "url": "https://cs.wikipedia.org/wiki?curid=903711", "title": "Montfortův parlament", "text": "Montfortův parlament\n\nMontfortův parlament je prvním reprezentativním stavovským parlamentem v Anglii. Patří zároveň stejně jako Magna charta libertatum k prvnímu nejdůležitějšímu přínosu moderní demokracie na Britských ostrovech. Tento parlament byl pojmenován podle earla Simona V. de Montfort. První setkání bylo prohlášeno 14. 12. 1264, zástupci se však společně sešli až 20. lednna 1265 ve Westminster Hall.\n"}
{"id": "903714", "url": "https://cs.wikipedia.org/wiki?curid=903714", "title": "Džaraš", "text": "Džaraš\n\nDžaraš (arabsky جرش, ve starověku Gerasa) je město v Jordánsku v governorátu Džaraš, jehož je zároveň hlavním městem. Nachází se na severu Jordánska 48 km na sever od Ammánu. Starověké město bylo založeno Alexandrem Makedonským nebo jeho generálem Perdikkem. Později tvořilo součást Desetiměstí. V letech 129-130 město navštívil sám císař Hadrianus. V roce 749 ho postihlo silné zemětřesení, které město z větší části zničilo. Ruiny pak byly objeveny až roku 1806. Posléze se kolem ruin zformovalo dnešní moderní město. Turistický průmysl je důležitý, turisté se jezdí dívat na monumentální ruiny staré Gerasy a Gerasa je druhou nejnavštěvovanější památkou v Jordánsku po Petře.\n\n"}
{"id": "903720", "url": "https://cs.wikipedia.org/wiki?curid=903720", "title": "O letadélku Káněti", "text": "O letadélku Káněti\n\nO letadélku Káněti je próza pro děti, jejímž autorem je Bohumil Říha, a která prvně vyšla roku 1957 s ilustracemi Rudy Švába. S dalším vydáním v r. 1967 byly ilustrace Rudy Švába nahrazeny ilustracemi Heleny Zmatlíkové, používanými následně ve všech dalších vydáních.\n\nVydání následující po r. 1989 byla ideologicky a kulturně cenzurována. Byly odstraněny jak socialistické reálie (JZD, předseda družstva), tak společenské zvyklosti (kouření, tělesné tresty, zacházení se zvířaty)\n\nTato kniha je o Vojtovi, jeho starší sestřičce Anežce, Pepíčku Slámovi, pejskovi Kociánkovi a samozřejmě o letadélku Káněti. Společně prožívají různé zábavné příhody, děti se chtějí podívat na letiště do hangáru, který hlídá děda Kozelka. Jednou je tam zavře. Tím to vše začíná. Děda Kozelka už dává pozor, ale děti přesto budou moci chodit na milované letiště díky tomu, že babička Kozelková nemůže dědečkovi nosit obědy, protože ji bolí nohy, a tak se dětem otvírá nová cesta na letiště. Potom děti vymýšlejí, jak dědečka obelstít, aby se mohly proletět v letadélku Káněti. Nakonec se ve vysněném letadélku proletí.\n"}
{"id": "903729", "url": "https://cs.wikipedia.org/wiki?curid=903729", "title": "Česká florbalová extraliga žen", "text": "Česká florbalová extraliga žen\n\nČeská florbalová extraliga žen (také Extraliga žen ve florbale) je nejvyšší ženská florbalová soutěž v Česku, která se hraje od sezony 1994/95.\n\nDo sezony 2005/06 se jmenovala 1. liga žen a od sezony 2006/07 Extraliga žen. Play-off se hraje od sezony 1998/99.\n\nV Extralize hraje 12 týmů. Pět týmů získalo titul mistra: Tigers Jižní Město (8 titulů, poslední v sezóně 2016/17), FBC Liberec (6 titulů, poslední v sezóně 2005/06), 1. SC Vítkovice (5 tituly, poslední v sezóně 2018/19), Tatran Střešovice (5 titulů, poslední v sezóně 1998/99) a Florbal Chodov (2014/15).\n\nTýmy v sezóně 2019/20:\n\nV Extralize hraje 12 týmů. V základní části se všechny týmy dvakrát utkají každý s každým (celkem 22 kol). Za vítězství získává tým 3 body, za vítězství v prodloužení 2 body a za prohru v prodloužení 1 bod. Vítěz základní části získává \"Prezidentský pohár\".\n\nPo skončení základní části postupuje prvních 8 týmů do play-off. První tři týmy si postupně zvolí soupeře pro čtvrtfinále z druhé čtveřice, s ohledem na blízkost města, aktuální formu a jiné aspekty. Podobně si nejlépe umístěný tým v základní části z postupujících do semifinále zvolí soupeře ze dvou nejhůře umístěných postupující týmů. Čtvrtfinále a semifinále se hrají na 4 vítězné zápasy. Ve finále (zvaném \"superfinále\") se hraje jen jeden zápas.\n\nZbylé čtyři týmy základní části (9. až 12. místo) se spolu utkají v play-down (ve dvou kolech na čtyři vítězné zápasy) o to, který tým sestoupí rovnou do 1. ligy. Tým, který prohraje druhé kolo play-down, je nahrazen vítězem 1. ligy. Poražený finalista 1. ligy se potom utká v baráži s vítězem druhého kola extraligového play-down na tři vítězné zápasy.\n\nNejvyšší ženská soutěž se poprvé hrála v sezóně 1994/95 pod jménem 1. liga.\n\nPrvní čtyři ročníky se hrálo jen na body systémem každý s každým. Teprve v sezóně 1998/99 se hrálo poprvé play-off, zatím jen od semifinále na dva vítězné zápasy. Čtvrtfinále se hrálo až od sezóny 2002/03, zároveň s rozšířením ligy z 10 na 12 týmů. Zpět na 10 se počet, z důvodu zkvalitnění soutěže, snížil od sezóny 2006/07, kdy bylo čtvrtfinále nahrazeno nadstavbou. V té prvních šest týmů základní části bojovalo o postup do semifinále. Play-off se nově hrálo na tři vítězné zápasy. V některých z následujících sezón hrálo Extraligu z finančních a jiných důvodů jen 9 týmu. Až od sezóny 2010/11 došlo k rozšíření na 11 týmů a k znovuzavedení čtvrtfinále. Zároveň byla zavedena volba soupeře pro play-off.\n\nSuperfinále, tedy jediný zápas o mistrovský titul, se poprvé hrálo v sezóně 2011/12. Pro vykompenzování počtu zápasů v play-off bylo rozšířeno čtvrtfinále a semifinále na čtyři vítězné zápasy. Zároveň se Extraliga vrátila po šesti letech na současných 12 týmů.\n\nOd sezóny 2012/13 se hraje Extraliga každý týden.\n\n\"Prezidentský pohár\" pro vítěze základní části se uděluje od sezóny 2018/19.\n\nPlay-down v současném formátu na dvě kola a baráž se hraje od sezóny 2015/16.\n\n\n"}
{"id": "903731", "url": "https://cs.wikipedia.org/wiki?curid=903731", "title": "Česká florbalová extraliga žen 2012/13", "text": "Česká florbalová extraliga žen 2012/13\n\nČeská florbalová extraliga žen 2012/13 byla 19. ročníkem nejvyšší ženské florbalové soutěže v Česku.\n\nSoutěž odehrálo 12 týmů systémem 2× každý s každým. Prvních 8 týmů postoupilo do play-off. Zbylé 4 týmy hrály o sestup.\n\nVítězem ročníku se posedmé v řadě stal tým Herbadent SJM Praha 11, po porážce týmu 1. SC WOOW Vítkovice ve finále. Tím Herbadent překonal dosavadní rekord v počtu titulů týmu FBC Liberec.\n\nV této sezóně se Extraliga nově hrála každý týden.\n\nTým Děkanka Praha od této sezóny přešel do klubu Tatran Střešovice pod dočasným názvem Tatran team Děkanka.\n\nNováčkem v této sezoně byl tým FbC COQUÍ Asper Šumperk, vítěz 1. ligy v předchozí sezóně, který do Extraligy postoupil poprvé.\n\nDo této sezóny Extraligy se z důvodu malého počtu hráček nepřihlásil tým FBC Remedicum Ostrava. Některé hráčky týmu přešly do 1. SC WOOW Vítkovice. Ostravu nahradil tým FBC UNITED České Budějovice, poražený finalista 1. ligy v předchozí sezóně. V baráži svoji extraligovou účast ale neudržel. V následující sezóně byl nahrazen vítězem 1. ligy, týmem TJ Sokol Královské Vinohrady, který do extraligy postoupil poprvé, poté, co i do 1. ligy postoupil teprve v předchozím ročníku.\n\nPrvní tři týmy si postupně zvolily soupeře pro čtvrtfinále z druhé čtveřice.\n\n\n1. SC WOOW Vítkovice – TJ JM Chodov 4 : 3 na zápasy\n\nHerbadent SJM Praha 11 – FbŠ XTG Bohemians 4 : 2 na zápasy\n\nO mistru extraligy rozhodl jeden zápas tzv. \"superfinále\" 20. 4. 2013 v O areně v Praze. Zápas sledovalo 6 295 diváků.\n\n\nHráli 9. s 12. a 10. s 11. po základní části. Vítězové z 1. kola zůstali v extralize, poražení hráli baráž.\n\nTatran team Děkanka – FbC COQUÍ Asper Šumperk 3 : 0 na zápasy\n\nFBŠ AL INVEST Jihlava – FBC UNITED České Budějovice 3 : 0 na zápasy\n\nHrál každý s každým. Vítěz skupiny mohl hrát v nové sezoně extraligu.\n\n\n"}
{"id": "903733", "url": "https://cs.wikipedia.org/wiki?curid=903733", "title": "Římskokatolická farnost u kostela sv. Jana Křtitele a sv. Jana Evangelisty, Brno-Bystrc", "text": "Římskokatolická farnost u kostela sv. Jana Křtitele a sv. Jana Evangelisty, Brno-Bystrc\n\nŘímskokatolická farnost u kostela sv. Jana Křtitele a sv. Jana Evangelisty, Brno-Bystrc je územním společenstvím římských katolíků s farním kostelem svatého Jana Křtitele a svatého Jana Evangelisty v rámci děkanátu Brno brněnské diecéze. Do farnosti patří brněnské městské části Brno-Bystrc a Brno-Kníničky a obec Rozdrojovice.\n\nPrvní písemná zmínka o kostele v Bystrci pochází z roku 1531, samotný kostel však vznikl dříve, jeho nejstarší část pochází zřejmě ze 13. století. V roce 1592 ulil zvonař Matyáš z Velkého Meziříčí pro bystrcký kostel jeho největší zvon. Během třicetileté války, v roce 1633, zůstala bystrcká fara opuštěná a faráři přesídlili do Komína. V roce 1720 však komínská fara vyhořela a komínští faráři se přestěhovali opět do Bystrce, kde zůstali až do obnovení duchovní správy v Komíně roku 1786. Z Bystrce spravovali bystrčtí faráři v osmnáctém století také žebětínskou faru až do její obnovy roku 1787.\n\nV roce 1835 byl přemístěn hřbitov, který se do té doby rozkládal kolem kostela, na jih od tehdejší vesnice. V roce 1843 byl kostel podstatně rozšířen, věž byla dostavěna až roku 1862. Na konci 19. století, roku 1897, proběhla poslední přestavba a kostel, který při ní dostal současnou podobu, byl znovu vysvěcen.\n\nSoučástí farnosti byly kromě Bystrce vždy Kníničky a Rozdrojovice. V Kníničkách byla postavena v roce 1939 funkcionalistická kaple svatého Cyrila a Metoděje ve tvaru rotundy. V Rozdrojovicích byla v letech 1826–1827 postavena kaple svatého Jana Nepomuckého.\n\nV letech 1910 a 1931 se ve farnosti konaly lidové misie. Misijní kříž na jejich památku je umístěn u bočního vchodu do kostela.\nZ bystrcké farnosti pochází náčelník Československého Orla a odbojový pracovník Vojtěch Jílek a také dlouholetý vedoucí české redakce Radia Vatikán Josef Koláček.\n\nVe farnosti působil na začátku dvacátého století jako kaplan Jakub Deml. Řadu let v první polovině dvacátého století byl bystrckým farářem František Adamec, významný včelařský odborník. Od března 1948 do srpna 1950 byl zdejším kaplanem Ferdinand Nesrovnal, oběť komunistického režimu. Od května 1973 do července 2014 (tedy více než 41 let) byl farářem Mons. Vnislav Fruvirt. Od 1. srpna 2014 byl farářem ustanoven R. D. Ing. Pavel Svoboda (Mons. Fruvirt zůstává ve farnosti jako výpomocný duchovní). Farním vikářem je od roku 2002 R. D. Pavel Fatěna. Ve farnosti žije R. D. František Provazník.\n\nVe farnosti probíhá pravidelná výuka náboženství, koná se farní duchovní obnova a biblické hodiny, příprava na první svaté přijímání a biřmování, scházejí se ministranti. Aktivní je chrámový sbor a pěvecká schola. Od roku 2002 se farnost zapojuje do projektu Adopce na dálku a pomáhá několika dětem v Indii, aby mohly chodit do školy.\n\nKaždoročně se ve farnosti koná tříkrálová sbírka, v roce 2015 se při ní vybralo v Bystrci 55 339 korun, v Kníničkách 26 983 korun a v Rozdrojovicích 28 264 korun. Při sbírce v roce 2016 se vybralo v Bystrci 60 304 korun, v Kníničkách 28 962 korun a v Rozdrojovicích 26 229 korun. V roce 2019 dosáhl výtěžek sbírky v Bystrci 74 229 korun, v Kníničkách 30 532 korun a v Rozdrojovicích 35 484 korun.\n\nV době vánoční je u kostela k vidění živý betlém. Farnost vydává několikrát ročně zpravodaj Setkání. Na svátek svatého Cyrila a Metoděje (5. července) se koná poutní bohoslužba v kapli v Kníničkách.\n\nV roce 1994 vzniklo na bystrckém sídlišti duchovní ekumenické centrum Archa, které je prostorem přátelského setkávání pro obyvatele všech věkových skupin (formou kroužků, výstav, koncertů, přednášek…), a obohacuje tak duchovní a kulturní život v bystrckém sídlišti. Každoročně vytváří mj. zázemí pro akci Bystrcký scuk.\n\nOd roku 2012 pořádá farnost farní ples. V roce 2018 se farnost zapojila do projektu Noc kostelů.\n\nVe farnosti se od roku 2004 koná každoročně Luštitelský přebor farnosti. Farní fotbalový tým se v prvním a druhém desetiletí 21. století účastnil soutěže brněnské farní fotbalové ligy.\n\n"}
{"id": "903734", "url": "https://cs.wikipedia.org/wiki?curid=903734", "title": "Česká florbalová extraliga žen 2011/12", "text": "Česká florbalová extraliga žen 2011/12\n\nČeská florbalová extraliga žen 2011/12 byla 18. ročníkem nejvyšší ženské florbalové soutěže v Česku.\n\nSoutěž odehrálo 12 týmů systémem 2× každý s každým. Prvních 8 týmů postoupilo do play-off. Zbylé 4 týmy hrály o sestup.\n\nVítězem ročníku se pošesté v řadě stal tým Herbadent SJM Praha 11, znovu po porážce vicemistra předchozích dvou ročníků, týmu FbŠ XTG Bohemians. Tím Herbadent vyrovnal dosavadní rekord v počtu titulů týmu FBC Liberec. Byl to první ročník, ve kterém o vítězi rozhodl jediný zápas, nazvaný \"superfinále\". Superfinále se konalo v pražské O areně společně s finále mužské extraligy. Naopak čtvrtfinále a semifinále se nově hrálo na čtyři vítězné zápasy.\n\nNováčkem v této sezoně byl tým FBŠ AL INVEST Jihlava, vítěz 1. ligy v předchozí sezóně, který do Extraligy nastoupil poprvé. Tím se počet účastníků soutěže po šesti letech vrátil na 12.\n\nPo prohře v play-down sestoupil po dvou sezónách v Extralize do 1. ligy tým FBK 001 Trutnov-Nové Město. Následně oddíl kvůli finančním problémům zanikl. Tým byl v následující sezóně nahrazen vítězem 1. ligy, týmem FbC COQUÍ Asper Šumperk, který do extraligy postoupil poprvé.\n\nDo další sezóny Extraligy se z důvodu malého počtu hráček nepřihlásil tým FBC Remedicum Ostrava. Některé hráčky týmu přešly do 1. SC WOOW Vítkovice. Ostravu nahradil tým FBC UNITED České Budějovice, poražený finalista 1. ligy.\n\nDružstva na 1.–3. místě si vybrala soupeře pro čtvrtfinále.\n\n\nHerbadent SJM Praha 11 – FBC Liberec Crazy Girls 4 : 0 na zápasy\nFbŠ XTG Bohemians – 1. SC WOOW Vítkovice 4 : 1 na zápasy\n\nO mistru extraligy se rozhodlo v tzv. Superfinále, jediném utkání, které se odehrálo 21. dubna 2012 v O areně v Praze.\n\nHerbadent SJM Praha 11 – FbŠ XTG Bohemians 6 : 2 (2:2, 1:0, 3:0)\n\nHrají spolu týmy 9. – 12. a 10. – 11. po základní části. Vítězná družstva zůstávají extralize a poražení hrají baráž.\n\nFBŠ AL INVEST Jihlava – FBS Olomouc 3 : 1 na zápasy\nDěkanka SK Praha 4 – FBK 001 Trutnov-Nové Město 3 : 0 na zápasy\n\nHraje každý a s každým. Vítěz skupiny bude hrát v nové sezoně extraligu.\n\n\n"}
{"id": "903739", "url": "https://cs.wikipedia.org/wiki?curid=903739", "title": "Ma'án", "text": "Ma'án\n\nMa'án (arabsky معان) je město v Jordánsku v governorátu Ma'án, 218 km jihovýchodně od hlavního města Ammánu. Je to hlavní město governorátu Ma'án a leží uprostřed pouště. Ma'án byl založen Minejci (Ma'ín), což byl kmen původem z Jemenu, ve 2. - 4. století př. n. l. Město bylo založeno na obchodní stezce z Arábie do Sýrie a osídleno minejskými obchodníky a kupci. Později ho ovládaly křesťanské kmeny – vazalové byzantské říše, pak bylo dobyto Muslimy, stalo se součástí Osmanské říše a nakonec Transjordánska. V roce 1998 tu vypukl protest proti americké intervenci v Iráku, který přerostl v povstání a musely ho řešit jordánské speciální síly, byl při tom zabit jeden demonstrant a 25 dalších zraněno. Do města později přicestoval i král Husajn I., který se setkal s místními kmenovými a armádními vůdci, aby situaci uklidnil.\n"}
{"id": "903741", "url": "https://cs.wikipedia.org/wiki?curid=903741", "title": "Prstnatec Fuchsův", "text": "Prstnatec Fuchsův\n\nPrstnatec Fuchsův (\"Dactylorhiza fuchsii\", synonymum \"Dactylorhiza longebracteata\") je vytrvalá bylina z rodu vstavačovitých. Synonymně \"prstnatec listnatý\", \"prstnatec listenatý\".\nJedná se o rostlinu s tenkou, přímou a nevětvenou lodyhou dosahující výšky 15–60 cm. Obvykle nese hnědě skvrnité listy, vyrůstající v dolní polovině lodyhy. Horní listy jsou výrazně užší a menší, než listy dolní, které jsou spíše obvejčité až kopinaté. Koruna je zpravidla růžová až světle fialová s velmi proměnlivou nachovou kresbou různé sytosti. Tato kresba může být velmi výrazná nebo naopak téměř nezřetelná. Zřídka jsou květy dokonce celé bílé. Plody této byliny jsou tobolky. Pravidelně kvete v období od května do srpna.\n\nTento prstnatec roste zejména na vlhkých až mokrých loukách, na okrajích rašelinišť, nalézt ho však můžeme i na sušších loukách, ve světlých lesích nebo také například v porostech kosodřevin. Dalo by se říct, že tato rostlina vyhledává vápence, najdeme ji ale i na neutrálních či mírně kyselých půdách. Na území České republiky byl dříve rozšířen velmi hojně, až na několik výjimek, které tvořily zejména výrazně suché a teplé oblasti. V dnešní době je však k vidění velmi málo, a to především v horských oblastech, které nejsou tolik zasažené zemědělstvím a průmyslem. Nejhojnější je například v Beskydech. I přes výrazný úpadek tohoto druhu je však stále druhým nejrozšířenějším v rodu po prstnatci májovém. Mimo území České republiky roste především v Evropě, přičemž směrem na východ jej lze nalézt i v Mongolsku nebo na Sibiři.\n\nNejvětší ohrožení pro tento druh představují zejména změny kvality, narušení či úplné destrukce biotopů, které přichází zejména nešetrným hospodařením v lesích, odvodňování, výstavbě rekreačních objektů, komunikací a podobně.\n\nV České republice i na Slovensku se jedná o druh chráněný zákonem, jakožto ohrožený druh. V Česku je uveden v Červeném seznamu jako vzácnější druh vyžadující další pozornost (C4). Na Slovensku je v tomto seznamu řazen do kategorie zranitelných druhů.\n\nPrstnatec Fuchsův je velmi různorodý taxon, u nějž se rozlišuje několik variant a forem. Různorodost spočívá především ve tvaru pysků, nachové kresby pysků a ve skvrnitosti listů. Semena této byliny dozrávají zhruba až po 60 dnech od oplození. Do té doby neklíčí a za krátkou dobu poté klíčivost ztrácejí. Dobře klíčí například na půdách, kde se nevyskytuje symbiotická houba. Jedná se tedy o slabě mykotrofní druh.\n\n\n \n"}
{"id": "903742", "url": "https://cs.wikipedia.org/wiki?curid=903742", "title": "Rail Explor", "text": "Rail Explor\n\nRail Explor (IČ 63672707) byla česká společnost zabývající se železniční dopravou a návrhem, úpravami a výstavbou železničních tratí. Vznikla roku 1995 a jejími společníky byli Miloš Altner, Bohumil Pokorný a Zdeněk Rusý. Roku 1995 zvažovala opětovné zprovoznění v té době zrušené železniční tratě spojující Frýdlant v Čechách s Heřmanicemi. Společnost plánovala po této trati a navazující trati v Polsku zahájit provoz vlaků mezi Frýdlantem a Bogatynií. Společnost také zpracovala české technické normy (ČSN), a sice „Navrhování železničních stanic“ (ČSN 73 6310). a „Průjezdné průřezy na dráhách celostátních, dráhách regionálních a vlečkách normálního rozchodu“ (ČSN 73 6320). Dále zpracovala i Technické normy železnic (TNŽ), konkrétně „Oplocení a zábradlí na drahách celostátních a regionálních“ (TNŽ 73 6334). K 1. září 2001 společnost vstoupila do likvidace a 23. října 2002 byla vymazána z obchodního rejstříku.\n"}
{"id": "903743", "url": "https://cs.wikipedia.org/wiki?curid=903743", "title": "Jędrzej Boryszewski", "text": "Jędrzej Boryszewski\n\nJędrzej Boryszewski (Andrzej Róża Poraj z Boryszewic, 1435 – 20. dubna 1510 v Łowiczu) byl polský duchovní, v letech 1493–1503 arcibiskup lvovský, v letech 1503–1510 arcibiskup hnězdenský a tedy primas polský.\n\nStudoval v Krakově, kde získal doktorát v roce 1458, a v Římě.\n\nJako arcibiskup hnězdenský korunoval Zikmunda I. Starého.\n"}
{"id": "903745", "url": "https://cs.wikipedia.org/wiki?curid=903745", "title": "Zico", "text": "Zico\n\nZico, vlastním jménem Arthur Antunes Coimbra (* 3. březen 1953, Rio de Janeiro) je bývalý brazilský fotbalista a trenér. Je považován za jednoho z nejlepších fotbalistů všech dob: časopis France Football ho roku 1999 vyhlásil 9. nejlepším fotbalistou 20. století, anglický časopis World Soccer ve stejném roce dokonce nejlepším fotbalistou 20. století. Mezinárodní federace fotbalových historiků a statistiků (IFFHS) ho označila za třetího nejlepšího brazilského fotbalistu historie. Pelé ho roku 2004 zařadil mezi 125 nejlepších žijících fotbalistů.\n\nS brazilským týmem Flamengo vyhrál Pohár osvoboditelů roku 1981 a následně i Interkontinentální pohár. Čtyřikrát se s Flamengem stal brazilským mistrem (1980, 1982, 1983, 1987). Třikrát byl vyhlášen nejlepším fotbalistou Jižní Ameriky (1977, 1981, 1982) v anketě deníku El Mundo (kterou později převzal deník El País). Působení: Flamengo (1971-1983, 1985-1989), Udinese Calcio (1983-1985), Kašima Antlers (1991-1994).\n\nS brazilskou reprezentací získal bronzovou medaili na mistrovství světa roku 1978. Hrál rovněž na světových šampionátech 1982 a 1986, celkem za brazilský národní tým odehrál 72 zápasů a vstřelil v nich 52 branek.\n\nPo skončení hráčské kariéry se stal trenérem, vedl Kašima Antlers (1999), CFZ do Rio (2000-2002), japonskou reprezentaci (2002–2006), Fenerbahçe Istanbul (2006–2008), PFK Bunjodkor (2008), PFK CSKA Moskva (2009), Olympiakos Pireus (2009–2010), iráckou reprezentaci (2011–2012). Jako trenér získal asijský pohár roku 2004, vyhrál tureckou ligu a turecký superpohár roku 2007, uzbeckou ligu a uzbecký fotbalový pohár roku 2008 a ruský fotbalový pohár a superpohár roku 2009. Od roku 2014 trénuje tým FC Goa indické nejvyšší fotbalové soutěže.\n\n"}
{"id": "903752", "url": "https://cs.wikipedia.org/wiki?curid=903752", "title": "Přípřež", "text": "Přípřež\n\nPřípřež je způsob jízdy vlaku, kdy jsou na začátku vlaku nejméně dvě činná hnací vozidla, která jej táhnou. Stroj v čele vlaku se nazývá „přípřežní hnací vozidlo“, druhý stroj (řazený mezi přípřežní vozidlo a vozy) je „vlakové hnací vozidlo“. Přípřež (nebo postrk) se používá v případě, kdy hmotnost vlaku překračuje normativ hmotnosti pro jedno hnací vozidlo.\n\n"}
{"id": "903755", "url": "https://cs.wikipedia.org/wiki?curid=903755", "title": "Ekonomická rada farnosti", "text": "Ekonomická rada farnosti\n\nEkonomická rada farnosti, často nazývaná pouze jako ekonomická rada (latinsky \"consilium a rebus oeconomicis\"), je v římskokatolické církvi pomocný a poradní orgán duchovního správce určité farnosti. Jejím úkolem je napomáhat tomu, aby majetek dotyčné farnosti byl spravován s péčí řádného hospodáře. Na rozdíl od pastorační rady je její zřízení povinné. Její postavení upravuje kánon 537 CIC.\n\n"}
{"id": "903758", "url": "https://cs.wikipedia.org/wiki?curid=903758", "title": "Tafila", "text": "Tafila\n\nTafila (arabsky الطفيلة‎) je město v Jordánsku v governorátu Tafila, jehož je zároveň hlavním městem. Nachází se v jižním Jordánsku 183 km jižně od Ammánu. Je známé pěstováním oliv a fíků. V oblasti se nachází mnoho pramenů, včetně několika horkých. Nedaleko na sever se také nachází vodní nádrž Dana, které vznikla přehrazením vádí. Dva fosfátové a cementové doly jsou základem místní ekonomiky.\n\nMěsto bylo založeno Edomity, kteří ho nazývali Tófel. Je zmiňován v Bibli (תפל, Deuteronomium 1:1). Později ho dobyli Nabatejci. Posléze se dostalo pod nadvládu Římské říše, muslimů a na krátkou dobu mu vládli křižáci.\n"}
{"id": "903760", "url": "https://cs.wikipedia.org/wiki?curid=903760", "title": "Borzna", "text": "Borzna\n\nBorzna () je město v Černihivské oblasti na Ukrajině. Leží na říčce Borzence (povodí Desny) zhruba 104 kilometrů jihovýchodně od Černihiva a zhruba 184 kilometrů na severovýchod od Kyjeva, u evropské silnice 101 z Kyjeva do Moskvy. V roce 2011 měla Borzna zhruba deset tisíc obyvatel.\n\nOd roku 1634 byla Borzna městem dle Magdeburského práva.\n\nOd 21. září 1941 do 7. září 1943 okupovalo Borznu nacistické Německo.\n\n"}
{"id": "903761", "url": "https://cs.wikipedia.org/wiki?curid=903761", "title": "Kainité", "text": "Kainité\n\nKainité byla křesťanská gnostická sekta, která vznikla někdy ve 3. – 4. století ve starověkém Egyptě na základech učení sekty ofitů. Kaina považovala za prvního gnostika a vraždu Ábela vysvětlovala symbolicky (ztělesňoval slepou víru). Podle sv. Ireneje z Lyonu uctívali její členové Kaina a Jidáše a odmítali Bibli; údajně šlo o sektu s ofity totožnou.\n\nIrenej také zmiňuje, že Kainité vlastní a odvozují svou víru ze spisku zvané Jidášovo Evangelium. Kainité považovali Jidáše za vůbec nejdůležitějšího Ježíšova učedníka.\n"}
{"id": "903767", "url": "https://cs.wikipedia.org/wiki?curid=903767", "title": "Bakteriální boulovitost kořenů", "text": "Bakteriální boulovitost kořenů\n\nBakteriální boulovitost kořenů je choroba způsobovaná bakterií \"Agrobacterium tumefaciens\" z čeledi \"Rhizobiaceae\". Bakterie \"Agrobacterium tumefaciens\" je obecně rozšířený polyfágní parazit. Typickým příznakem onemocnění jsou různě velké a utvářené nádory na kořenech a spodních částech rostlin. Napadení často končí úhynem. Bakterie přetrvávají v půdě a rozšiřují se pomocí celé řady hostitelů, včetně plevelů. Jediným spolehlivým způsobem ochrany je prevence.\n\nAGRBTU\n\n\n\nBakterie \"Agrobacterium tumefaciens\" je rozšířena prakticky ve všech klimatických podmínkách a půdách.\n\nPeckoviny, jabloně, hrušně, okrasné stromy a řada bylinných druhů, např. slunečnice, pelargónie, jiřiny. \n\nBakterie vyvolává různě velké a utvářené nádory na kořenech, kmenu a kořenových krčcích nebo částech rostliny blízko nad zemí. Zpočátku se objeví malé bílé nádory o velikosti hrášku bělavé, měkké, později hnědnou a dřevnatí a rozpadají se. Napadené stromy odumírají. Charakteristické je rovněž zpoždění ve vegetativním i generativním vývoji. U révových sazenic bývají nádorky obvykle v místě srůstu roubu a podnože. Postižené keře révy mají světlejší zbarvení, kratší přírůstky a listy se stáčejí rubem ke slunci. \n\nJe možnost záměny s nádorovitostí brukvovitých rostlin. Brukvovité však bývají bakterií \"Agrobacterium tumefaciens\" napadány pouze zřídka, u košťálové zeleniny se jedná téměř vždy o houbové onemocnění (\"Plasmodiophora brassicae\"). Méně zkušený pěstitel může napadení zaměnit s kalusem na poškozené tkáni.\n\nMladé rostliny s nádory na hlavním kmeni zpravidla odumřou. Vážné škody tato choroba působí ve výsadbách vinné révy, kde mortalita (úhyn) napadených keřů někdy přesahuje 50 %. Výnos u keřů napúadených patogenem bývá snížen o 20-50%. U dřevin dochází k horšímu vyzrávání dřeva a zvyšuje se tak riziko namrzání. \n\nPatogenní tyčinky se vyvíjí po jedné nebo v krátkých řetězcích. Netvoří spory. Patogen preferuje vlhké půdy bohaté na živiny.\n\nVstupní branou infekce jsou mechanická poškození. K infekcím dochází především za vlhkého a teplého počasí, silnější výskyty jsou na alkalických půdách.Pro infekci jsou ideální teploty 20- 22 °C. \n\nProti této chorobě neexistují žádné účinné přípravky, proto je ochrana založena na prevenci. Použití zdravého materiálu, předcházení mechanickému poškození, větší rány po řezu u mladých rostlin zatírat stromovým balzámem nebo latexem, napadené keře, větve stromů (příp. celé stromy) odstranit a spálit. Při vysokém napadení výsadby vinné révy je někdy nutné zlikvidovat celou výsadbu, zejména pokud napadení keřů přesahuje 30-50 %. Před výsadbou lze kořeny stromků máčet v 1 % roztoku modré skalice. Částečným řešením může být i sterilizace půdy před pěstováním. Kyselá půdní reakce snižuje výskyt onemocnění. \n\nPerspektivní pro ochranu prostlin je aplikace \"Agrobacterium tumefaciens\" kmen 84, bakterie produkuje bakteriocin.\n\nRostliny z infikovaných oblastí nemohou být použity pro pěstování. Obchodovat s rostlinami s nádory je zakázáno. Nemocné rostliny musí být vyřazeny už ve školce. \n\n"}
{"id": "903768", "url": "https://cs.wikipedia.org/wiki?curid=903768", "title": "Sporty s hokejkou", "text": "Sporty s hokejkou\n\nMimo ledního hokeje existují i jiné kolektivní sporty, ve kterých hráči používají hokejku, někdy nazývanou v daném sportu hůl. Ve světě se setkáme obecně s názvem hokej (hockey) pro pozemní hokej, v Česku se termín hokej používá primárně pro hokej lední. Hokejkou (holí) se odpaluje puk nebo míček (může být i kroužek) ze země, na rozdíl od pálky (rakety), kterou se odpaluje ze vzduchu.\n\nSeznam sportů s hokejkami, Mezinárodní organizace a hlavní turnaje, vznik a současná perioda turnajů.\n\nRozměry, hmotnosti, atd. jsou uvedeny nejobvyklejší. Většinou se tyto hodnoty pohybují v určitém rozmezí.\n\nV tabulce jsou uvedeny nejlepší umístění (pokud více tak první) jednotlivých států ve sportech s hokejkou.\n\nZ tabulky vyplynuly nejúspěšnější státy ve sportech s hokejkou (muži):\n1. 6-0-0\n2. 5-1-0\n3. 5-0-0\n\nZ tabulky vyplynuly nejúspěšnější státy ve sportech s hokejkou (ženy):\n1. 5-1-0\n2. 4-0-0\n3. 3-1-2\n\nDalší sporty neuvedené v předchozích tabulkách. Uveden pouze výběr, existuje velké množství sportů odvozených z již zmíněných sportů s hokejkou (s podobnými pravidly) a mající pouze lokální význam.\n\n\n\n\n\n\n\n\n\n\n\nSporty s holí a míčkem existovaly již dva tisíce let před naším letopočtem v Persii a jiných zemích.\n\n"}
{"id": "903772", "url": "https://cs.wikipedia.org/wiki?curid=903772", "title": "Dylan", "text": "Dylan\n\nJméno či příjmení Dylan nosí více osobností:\n\n"}
{"id": "903775", "url": "https://cs.wikipedia.org/wiki?curid=903775", "title": "Opening Night", "text": "Opening Night\n\nOpening Night je dvanáctá epizoda druhé série amerického hudebního televizního seriálu \"Smash\" a v celkovém pořadí dvacátá sedmá epizoda tohoto seriálu. Napsaly ji Bathsheba Doran a Noelle Valdivia a režíroval ji Michael Morris. Epizoda se poprvé vysílala ve Spojených státech dne 20. dubna 2013 na televizním kanálu NBC.\n\nPo dlouhém čase starostí konečně nastává premiéra \"Bombshell\". Když na Ivy přicházejí nervy, dostaví se pomoc z nečekané strany. Mezitím se Tom a Julia dohadují ohledně jejich další práce. Úspěch \"Bombshell\" může být v ohrožení, když přichází krize ve vztahu Eileen s Richardem. Jimmy prozradí Karen vše o své temné minulosti.\n\nIvy Lynn (Megan Hilty) je náhle velmi nervózní den před premiérou \"Bombshell\". Její matka Leigh Conroy (Bernadette Peters) ji řekne, že se nemá čeho obávat a že je na ní velmi hrdá, což Ivy velmi pomůže.\n\nKaren Cartwright (Katharine McPhee) a Ana Vargas (Krysta Rodriguez) mezi sebou stále nemají právě ideální vztahy, ale Ana se jí svěří, že potkala Adama (David Call), který o sobě tvrdí, že je Jimmyho bratr a že Jimmy je potížista. Jimmy Collins (Jeremy Jordan) řekne Kylovi Bishopovi (Andy Mientus), že se chce svěřit Karen ohledně své temné minulosti.\n\nTom Levitt (Christian Borle) a Julia Houston (Debra Messing) mají potíže s rozhodnutím, který projekt bude jejich dalším. Tom dostane nabídku na režírování revivalu muzikálu \"City of Angels\" a začne jí vážně zvažovat. Julia mu řekne, že získala práva k \"Velkému Gatsbymu\", kterého chtěli dělat již od té doby, co se poprvé potkali. Tom to ale odmítá. Julia se dozví o nabídce na režii a konfrontuje ho s tím, že jí neřekl pravdu. Tom řekne, že s ní rád píše, ale režírování je to, co chce dělat právě teď.\n\nPřed premiérou \"Bombshell\" řekne Jimmy Karen o své minulosti a že byl jako dítě zneužíván. Po smrti své matky ho jeho bratr Adam přivedl do prostředí ulice a prodeje drog a řekne o sobě, že nebyl ta správná osoba. Kyle ho z toho zachránil a je tak jeho pravým bratrem a Adam pro něj nic neznamená, Na after-party se Jimmy uvidí s Adamem a Anou a chce se s ním poprat, ale Karen ho žádá, aby se ovládal. Kyle získá odvahu a jde Adamovi říct, aby odešel a strčí do něj. Jimmy přiběhne a udeří Adama, který začal Kyla mlátit. Eileen je od sebe odtrhává tím, že na ně vylije kyblík s ledem. Karen řekne Jimmymu, že není spokojená s tím, jak zvládl situaci a řekne mu, že se s ním rozchází, protože nejeví žádné známky toho, že by chtěl být lepším člověkem.\n\nNa after-party také jde Karen na dámské toalety a narazí zde na Ivy. Karen ji řekla, že žárlila, když Ivy získala roli a poradila si s ní skvěle. Ty dvě se usmíří. Později na večírku Ivy děkuje různým lidem a poděkuje i Karen a žádá ji, aby si s ní zazpívala píseň „That's Life\", kterou ohromí všechny účastníky večírku. Poté Ivy zjistí, že Derek Wills (Jack Davenport) požádal před několika týdny Karen, jestli by s ním nechodila a ona ho odmítla. Ivy je trochu uražená, protože díky tomu se ona začala s Derekem znovu scházet. Ivy odmítá Derekovu nabídku strávit s ním noc, aniž by mu řekla proč.\n\nRecenze na muzikál jsou velmi pozitivní, ačkoliv producentka Eileen Rand (Anjelica Huston) není příliš spokojená s recenzí od \"The New York Times\" a řekne jejich editorovi Richardovi Francisovi (Jamey Sheridan), že už ho nechce nikdy vidět. Její publicistka Agnes (Daphne Rubin-Vega) si myslí, že by propagační kampaň měla být opatrnější, vzhledem k recenzi od \"Times\", ale Eileen se rozhodne zdvojnásobit rozpočet.\n\nDerek narazí na Daisy Parker (Mara Davi), která ho v minulosti obžalovala ze sexuálního harašení. Daisy se mu omlouvá a řekne mu, že to byla jenom součást toho, jak chtěla pomoci své kariéře. Derek se jí zeptá, co má v plánu dělat teď a odcházejí společně.\n\nJulia a Scott Nichols (Jesse L. Martin) spolu po večírku odjíždějí taxíkem a poté, co mu Julia řekne o jejích a Tomových problémech, tak Scott navrhne, že by \"Gatsbyho\" mohla napsat pouze jako divadelní hru, on by ji uváděl ve svém divadle a políbí ji.\n\nTom pije osamělý v restauraci a Kyle na něj narazí. Trochu si povídají a Tom se ho zeptá, jestli s ním chce odejít. Kyle váhá a řekne, že by měl jít zkontrolovat Jimmyho, nakonec však přijímá Tomovu nabídku a odcházejí společně.\n\n"}
{"id": "903777", "url": "https://cs.wikipedia.org/wiki?curid=903777", "title": "Richard Mořic Belcredi", "text": "Richard Mořic Belcredi\n\nRichard Mořic Belcredi (28. února 1926 Líšeň – 20. prosince 2015 Prostějov) byl český potomek ze šlechtického rodu Belcredi, pracovník rádia Svobodná Evropa a v letech 1994–1999 velvyslanec České republiky ve Švýcarsku.\n\nNarodil se 28. února 1926 v Líšni, která je dnes součástí Brna. Byl čtvrtý, poslední potomek a třetí syn Karla Jiřího Belcrediho a Theresie Kálnoky de Köröspatak. \n\nDětství prožil na zámku v Lišni. V roce 1943 musel opustit gymnázium v Brně. Po válce se přihlásil na Právnickou fakultu Masarykovy univerzity, ze které byl v roce 1949 vyloučen. Rodiče s jeho nejmladším bratrem Egbertem odešli do exilu již v květnu 1948. Po upozornění přítele, že bude zatčen, emigroval přes Lanžhot v květnu 1949 do Rakouska. Jeho starší bratr Ludvík Hugo Belcredi v Československu zůstal a skončil v pracovním táboře. Přes Vídeň se dostal do Innsbrucku do utečeneckého tábora, ze kterého odešel do jižní Francie. Bydlel v Cannes a Nice, kde pracoval v lahůdkářském obchodě. Posléze v Paříži započal studium práv. Z Paříže přešel na nově otevíranou Univerzitu Svobodné Evropy ve Štrasburku. Zde začal studovat politické vědy. Od roku 1953 pracoval v rádiu Svobodná Evropa a zde působil až do roku 1983. Z rádia odešel po manželčině smrti. Od roku 1979 byl jednatelem Opus Bonum. Po sametové revoluci se vrátil do Československa a zažádal o restituci majetku, v nichž mu byl vrácen zámek v Brodku u Prostějova. V letech 1994 až 1998 byl velvyslancem České republiky ve Švýcarsku. Za svoje postoje a službu státu byl v roce 1998 vyznamenán Řádem Tomáše Garrigua Masaryka.\n\nZemřel v neděli 20. prosince 2015 v Prostějově. Zádušní mše svatá proběhla v Brodku u Prostějova 2. ledna 2016, vlastní pohřeb se konal 9. ledna 2016 v městysu Alland v Dolních Rakousích asi 20 km od Vídně.\n\nOženil se 5. června 1952 v Traunkirchenu s princeznou \"Mobile Rohan-Guémenée\", která byla třetí dcerou Alaina Rohana, posledního soukromého majitele zámku Sychrov a Margarethy z Schönburg-Hartensteinu. Měli spolu dva syny:\n\n\n"}
{"id": "903779", "url": "https://cs.wikipedia.org/wiki?curid=903779", "title": "Madeline Manningová", "text": "Madeline Manningová\n\nMadeline Manningová, později Jacksonová, později Mimsová (* 11. února 1948 Cleveland, Ohio) je bývalá americká atletka, běžkyně na střední tratě, olympijská vítězka v běhu na 800 metrů z roku 1968 a první olympijská vítězka černé barvy pleti v této disciplíně.\n\nVe svých osmnácti letech vytvořila nejlepší světový halový výkon všech dob v běhu na 880 yardů, když v 25. února 1966 zaběhla v Torontu tuto vzdálenost za 2:10,2.\n\nV roce 1967 již v halové sezóně získala v běhu na 880 yardů časem 2:08,4 svůj první titul titul mistryně USA (AAU). V letní sezóně potom zvítězila v běhu na 800 metrů na Panamerických hrách (2:02,3) i na světové univerziádě (2:06,8). Její čas 2:01,6 z utkání USA-Commonwealth, dosažený 7.8.1967 v Los Angeles, byl nejrychlejším světovým juniorským časem všech dob.\n\nV roce 1968 si vybojovala účast na olympijských hrách v Mexiku v běhu na 800 metrů - nepřijela jako favoritka, v předolympijském pořadí byla až na sedmém místě a za téměř jistou vítězku byla považována jugoslávská běžkyně Vera Nikolićová, určité šance se dávaly i Američance Doris Brownové. Přesto v olympijském finále v Mexiku zvítězila, navíc v novém olympijském rekordu (2:00,9/2:00,92), který byl zároveň novým rekordem USA a třetím nejlepším osmistovkařským časem světa všech dob.\n\nNa olympiádě v Mnichově v roce 1972 neuspěla a titul neobhájila – časem 2:02,39 skončila pátá v semifinále. Na stejných hrách však byla členkou stříbrné štafety USA na 4 × 400 metrů, která časem 3:25,15 vytvořila nový rekord USA. V roce 1972 také vytvořila dva světové rekordy – v běhu na 880 yardů a byla rovněž členkou týmu USA, který zaběhl světový rekord ve štafetě na 4×400 yardů. Tyto rekordy (stejně jako její nejlepší světové výkony na 800 yardů v druhé polovině šedesátých let) byly však podstatně horší nežli tehdy platná světová maxima na odpovídajících metrických tratích.\n\nNedařilo se jí ani na její třetí olympiádě, v roce 1976 v Montrealu. Z rozběhu sice postoupila nejrychlejším časem ze všech jejích dosavadních olympijských osmistovek (2:00,62), ale v semifinále byla poslední v čase 2:07,25.\n\nNáplastí jí byl nový rekord USA (1:57,9) dosažený krátce po montrealských hrách, 7.8.1976, na utkání atletů USA se SSSR v College Park.\n\nV roce 1980 se Madeline Mannningová kvalifikovala na svou čtvrtou olympiádu. Účast na olympijských hrách v Moskvě jí však znemožnil bojkot her se strany USA.\n\n\n\n2:00,5 Vera Nikolićová (Jugoslávie), 1948, 1, Londýn 20.7.1968\n\n2:00,9 Madeline Manningová (USA), 1948, 1, Mexiko City 19.10.1968\n\n2:01,8 Ileana Silaiová (Rumunsko), 1941, 2, Atény 5.9.1968\n\n2:02,0 Lilian Boardová (Velká Británie), 1948, 2, Londýn 20.7.1968\n\n2:02,0 Ilja Keizerová-Lamanová (Nizozemsko), 1944, 1, Osnabrück 30.6.1968\n\n2:02,2 Doris Brownová (USA), 1942, 3, Londýn 20.7.1942\n\n2:02,6 Maria Gommersová (Nizozemsko), 1939, 3, Mexico City 19.10.1968\n\n2:02,9 Patricia Loweová (Velká Británie), 1943, 4, Londýn 20.7.1968\n\n2:03,2 Gertrud Schmidtová (NDR), 1942, 3, Berlín 19.6.1968\n\n2:03,3 Karin Burneleitová (NDR), 1943, 1, Erfurt 2.8.1968\n\n1:58,0 Sin-Kim-Danová (KLDR), 1938, 1, Pchjongjang 5.9.1964\n\n2:00,5 Vera Nikolićová (Jugoslávie), 1948, 1, Londýn 20.7.1968\n\n2:00,9 Madeline Manningová (USA), 1948, 1, Mexiko City 19.10.1968\n\n2:01,0 Judith Pollocková (Austrálie), 1940, 1, Helsinky 28.6.1967\n\n2:01,1 Anne Packerová (Velká Británie), 1942, 1, Tokio 20.10.1964\n\n2:01,2x Dixie Willisová (Austrálie), 1941, 1, Perth 3.3.1962\n\n2:01,4x Marise Chamberlainová (Nový Zéland), 1935, Perth 3.3.1962\n\n2:01,8 Ileana Silaiová (Rumunsko), 1941, 2, Atény 5.9.1968\n\n2:01,9 Maryvonne Dupureurová (Francie), 1937, 2, Tokio 20.10.1964\n\n2:02,0 Lilian Boardová (Velká Británie), 1948, 2, Londýn 20.7.1968\n\n\"(x výkon na 880 yardů minus 0,8 sekundy)\"\n\nMadeline Manningová je \"čtyřnásobnou\" vítězkou amerických olympijských kvalifikačních závodů (Final Olympic Trials, zkratka FOT) v běhu na 800 metrů - zvítězila v letech 1968, 1972, 1976 a 1980, přičemž poslední vítězství jí už další olympijský start neumožnilo - vinou amerického bojkotu olympijských her v Moskvě. Kromě toho se také dvakrát neúspěšně pokoušela kvalifikovat se na olympijské hry také v běhu na 400 metrů - v roce 1968 skončila pátá a v roce 1972 čtvrtá. Čtvrté místo v roce 1972 jí však alespoň umožnilo start (a posléze i zisk medaile) ve štafetě na 4x400 metrů, která měla na olympijských hrách 1972 v Mnichově svou premiéru.\n\n53,5 Jarvis Scottová\n\n54,0 Lois Drinkwaterová\n\n54,3 Esther Storyová\n\n54,8 Nancy Shaferová\n\n\"55,1 Madeline Manningová\"\n\n\"55,2 Jane Burnettová\"\n\n\"55,4 Terry Hullová\"\n\n\"55,9 Gale Fitzgeraldová\"\n\n51,8 Kathy Hammondová\n\n53,3 Debra Edwardsová\n\n53,3 Mable Fergersonová\n\n\"53,3 Madeline Manningová\"\n\n53,4 Cheryl Toussaintová\n\n<nowiki>------</nowiki> Carol Hudsonová\n\n<nowiki>------</nowiki> Jarvis Scottová\n\n<nowiki>------</nowiki> Willimae Fergersonová\n\n2:03,0 Madeline Manningová \n\n2:03,0 Doris Brownová\n\n2:04,5 Jarvis Scottová\n\n\"2:07,2 Francie Krakerová\"\n\n\"2:11,3 Sara Beckfordová\"\n\n\"2:13,0 Cheryl Toussaintová \"\n\n\"-------- Maria Stearnsová\"\n\n\"nedokončila Vicki Foltzová\"\n\n2:05,2 Madeline Manningová (Jacksonová)\n\n2:05,7 Cheryl Toussaintová\n\n2:06,0 Carol Hudsonová\n\n\"2:06,7 Nancy Shaferová \"\n\n\"2:07,0 Cis Schaeferová \"\n\n\"2:08,0 Anne Gallagherová\"\n\n\"-------- Wendy Koenigová\"\n\n1:59,8 Madeline Manningová\n\n2:00,6 Cindy Poorová\n\n2:00,7 Kathy Westonová\n\n\"2:02,0 Wendy Knudsonová\"\n\n\"2:05,2 Kathy Hallová\"\n\n\"2:05,5 Sue Vigilová\"\n\n\"2:07,6 Cheryl Toussaintová\"\n\n\"2:12,1 Ruth Kleinsasserová\"\n\n1:58,30 Madeline Manningová (Mimsová)\n\n2:00,96 Julie Brownová\n\n2:01,23 Robin Campbellová\n\n\"2:01,93 Delisa Waltonová\"\n\n\"2:08,80 Leann Warrenová \"\n\n\"2:03,17 Essie Kelleyová \"\n\n\"2:03,83 Joetta Clarková\"\n\n\"2:07,3 Kim Gallagherová\"\n\n2:00,5 Vera Nikolićová (Jugoslávie), 1948, 1, Londýn 20.7.1968\n\n2:01,8 Ileana Silaiová (Rumunsko), 1941, 2, Atény 5.9.1968\n\n2:02,0 Lilian Boardová (Velká Británie), 1948, 2, Londýn 20.7.1968\n\n2:02,2 Doris Brownová (USA), 1942, 3, Londýn 20.7.1942\n\n2:02,9 Patricia Loweová (Velká Británie), 1943, 4, Londýn 20.7.1968\n\n2:03,0 Maria Gommersová (Nizozemsko), 1939, 3, Osnabrück 30.6.1968\n\n2:03,0 Madeline Manningová (USA), 1948, 1, Walnut 24.8.1968\n\n2:03,2 Gertrud Schmidtová (NDR), 1942, 3, Berlín 19.6.1968\n\n2:03,3 Karin Burneleitová (NDR), 1943, 1, Erfurt 2.8.1968\n\n2:03,4 Anne Smithová (Velká Británie), 1941, Lübeck 7.6.1968\n\nMadeline Manningová byla kapitánkou ženské části týmu USA, který se ve dnech 7.-8.7.1975 střetl v Praze na Strahově v atletickém trojutkání s družstvy Československa a Polska. Už pod jménem Jacksonová tu zvítězila v běhu na 800 metrů (2:01,9) a běžela na třetím úseku vítězné ženské štafety USA na 4x400 metrů (3:31,0).\n\n\n\n"}
{"id": "903780", "url": "https://cs.wikipedia.org/wiki?curid=903780", "title": "Nevinné lži", "text": "Nevinné lži\n\nNevinné lži (2013) je cyklus osmi televizních filmů z produkce České televize.\n\n\n"}
{"id": "903781", "url": "https://cs.wikipedia.org/wiki?curid=903781", "title": "Hammerschmidt", "text": "Hammerschmidt\n\nPříjmení Hammerschmidt nebo Hammerschmidtová nosí:\n\n"}
{"id": "903782", "url": "https://cs.wikipedia.org/wiki?curid=903782", "title": "Potopení křižníků Aboukir, Cressy a Hogue", "text": "Potopení křižníků Aboukir, Cressy a Hogue\n\nPotopení křižníků Aboukir, Cressy a Hogue bylo námořní střetnutí mezi pancéřovými křižníky Britského královského námořnictva a ponorkou Německého císařského námořnictva, ke kterému došlo 22. září 1914 v Severním moři v oblasti mezi mělčinou Dogger Bank a nizozemským pobřežím. Německá ponorka U 9 pod velením Otty Weddigena v něm, za pouhou půlhodinu a s použitím pouhých pěti torpéd, potopila trojici britských pancéřových křižníků třídy \"Cressy\". Potopení lodí bylo šokem pro britskou veřejnost a poškodilo reputaci britského námořnictva, získanou vítěznou první bitvou u Helgolandské zátoky.\n\nAboukir, Cressy a Hogue, byly v roce 1914 součástí takzvaného „Jižního svazu“, který poskytoval podporu torpédoborcům z Harwiche, kterým velel kontradmirál Arthur Christian ze svého vlajkového křižníku Euryalus. Samotné lodě, spolu s dalšími loděmi třídy Cressy, byly jmenovány sedmou křižníkovou eskadrou, které velel kontradmirál Henry Campbell. Lodě ve skutečnosti vůbec nebyly způsobilé boje, byly zastaralé, neohrabané a příliš dlouhé (navíc většinu námořníků tvořili kadeti z Královské akademie v Darmouthu). Lodě spolu s torpédoborci hlídkovaly u holandských břehů, na takzvaných „širokých čtrnáctkách“, kde se masivně vyskytovaly německé ponorky, nikdo ale nevěděl, co by měly v dané oblasti dělat (ani jejich velitel Campbell). Dne 17. září 1914 lodě vypluly na obvyklou hlídkovou plavbu, ovšem bez krytí torpédoborců, které údajně nemohly kvůli mlze vyplout. Kontradmirál Christian na Euryalusu prohlásil, že má málo uhlí (ve skutečnosti ho měl o 200 tun víc než Aboukir) a poškozenou anténu, načež se plnou parou vzdálil k anglickým břehům. Velitel 7. křížníkové eskadry, Henry Campbell, však taky nechtěl nést za lodě odpovědnost a vzdálil se s křižníkem Bacchant na opravu do Chathamu. Velení převzal kapitán John Drummond, velitel křižníku Aboukir. Zatímco eskadra hlídkovala, v Loch Ewe se konala schůzka, kde byl přítomen první lord admirality Winston Churchill, náčelník válečného štábu Doveton Sturdee a komodoři Reginald Tyrwhitth a Roger Keyes. Shodli se na tom, že hlídkování pancéřových křižníků v oblasti s velkým výskytem nepřátelských ponorek je nebezpečné a lodě musí být ihned odvolány. I přes zprávy a doporučení, které byly poté odeslány, se nic nedělo a křižníky i nadále hlídkovaly na Doggerské mělčině.\n\n22. září 1914 v šest hodin zahlédla německá ponorka U-9 pod velením kapitánporučíka Otty Weddigena vedoucí loď britské formace, Aboukir. Drummond v té chvíli ještě spal a hlídky žádné nebezpečí neregistrovaly. Loď však byla absolutně nepřipravena na útok. Námořníci nebyli na svých pozicích, děla nebyla nabitá a bedny s municí byly otevřeny, jen pro případ vážného nebezpečí. V 06:20 vypálila německá ponorka jedno torpédo, které zasáhlo loď do prostoru mezi první a druhou kotelnou. Loď se začala rychle potápět. Drummond okamžitě nařídil kapitánovi Nicholsonovi na Hogue, aby se přiblížil a pomáhal se záchranou trosečníků, protože většina záchranných člunů byla pod vodou a parní jeřáb selhal, takže nebylo možné spustit jednu parní pinasu. Naneštěstí byla druhá parní pinasa omylem ponechána v Chathamu. Loď se 700 namořníky rychle klesala ke dnu. Kapitán Nicholson sice nechtěl svou loď dostat do hrozícího nebezpečí v podobě německé ponorky, neměl ale na vybranou. Nechal signalizovat kapitánovi Johnsovi na Cressy ať dává větší pozor na ponorky a zachovává si odstup. Hogue se přiblížil k Aboukiru, zastavil stroje, a zahájil záchranné práce. V 06:55 Weddigen nechal vypálit dvě torpéda, která zasáhla skladiště střeliva. Hogue explodoval a začal klesat ke dnu vedle Aboukiru, který byl už téměř pod vodou. Kapitán Johnson na Cressy se po chvíli rozhodování (mohl plout do Anglie a zachránit loď, nebo jít na pomoc trosečníkům) přiblížil k potopeným lodím. Jeho loď však málem najela na desítky trosečníků, a proto rozkázal zastavit stroje. V 07:17 vypálily zadní torpédomety ponorky další dvě torpéda, která poničila pancíř lodi a voda se začala hrnout do kotelen. Během několika dalších minut klesla Cressy ke svým dvěma sesterským lodím. Trosečníci neměli záchranné vesty a pomoc od torpédoborců byla 60 kilometrů daleko. Námořníky nakonec zachránili holandští a angličtí rybáři, i přesto však zahynulo 1459 (zachráněných bylo jen 400).\n\nAdmiralita byla zděšena a lid pobouřen. Soud, který nebyl vůbec objektivní, nechal odsoudit všechny tři kapitány potopených lodí, kdežto Campbell, Christian, Winston Churchill a Louis z Battenburgu (tehdejší vrchní velitel britského námořnictva) zůstali bez postihu a unikli tak kritice veřejnosti. U-9 pokračovala v úspěšné kariéře a o dva týdny později potopila křižník HMS \"Hawke\", se kterým kleslo ke dnu 400 námořníků.\n"}
{"id": "903786", "url": "https://cs.wikipedia.org/wiki?curid=903786", "title": "Lambert Bos", "text": "Lambert Bos\n\nLambert Bos (23. října 1670 ve Workumu – 6. ledna 1717 ve Franekru) byl fríský filolog. Narodil se ve Workumu řediteli místní školy Jakobu Bosovi a studoval na Franekerské univerzitě, kde se také stal v roce 1697 učitelem a v roce 1704 profesorem řečtiny.\n\n\n"}
{"id": "903788", "url": "https://cs.wikipedia.org/wiki?curid=903788", "title": "Tugela (vodopád)", "text": "Tugela (vodopád)\n\nTugela (, ) je označován jako první, respektive druhý nejvyšší vodopád na světě (po venezuelském vodopádu Salto Ángel). Nachází se v Dračích horách v provincii Kwa-Zulu Natal v Jihoafrické republice.\n\nCelková výška pěti kaskád, kterými voda dopadá na dno skalnatého srázu, byla do roku 2016 stanovena na 948 m. Výprava českých geodetů pod vedením Martina Šíla, která na podzim roku 2016 provedla nové měření vodopádu Tugela, stanovila jeho výšku na 983 metrů, přičemž nejvyšší ze zmíněných skalních stupňů měří 411 m. Vodopád dosahuje šířky 15 m a je napájen řekou Tugela, jejíž voda je pitná i pod vodopádem. Vydatnost vodopádu se odvíjí od množství srážek. \n\nV období vydatných dešťů je vodopád viditelný i z hlavní cesty, která vede Národním parkem Royal Natal, ve kterém se vodopád nalézá. Nedaleko vodopádu se nachází čedičová skalní stěna Amphiteatre, která je 1500 m vysoká a 6000 m dlouhá a tvoří skutečný amfiteátr ve tvaru půlměsíce. \n\n"}
{"id": "903790", "url": "https://cs.wikipedia.org/wiki?curid=903790", "title": "Helen Hayesová", "text": "Helen Hayesová\n\nHelen Hayes, rodným jménem Helen Hayes Brown (10. října 1900, Washington, D.C., Spojené státy americké – 17. března 1993, New York, Spojené státy americké), byla americká filmová a divadelní herečka, která získala dva Oscary, Emmy, Grammy a divadelní cenu Tony. V roce 1986 dostala od prezidenta Ronalda Reagana vyznamenání v podobě Prezidentské medaile svobody.\n\nHelen Hayes se narodila 10. října 1900 ve Washingtonu. Její matka Catherine Estelle (rozená Hayes) byla příležitostná herečka, otec Francis van Arnum Brown vystřídal mnoho zaměstnání, byl např. úředníkem patentového úřadu a obchodním cestujícím. Prarodiče z matčiny strany emigrovali do Států z Irska při velkém hladomoru.\n\nJiž jako pětiletá Helen debutovala v divadle. V deseti letech natočila krátký film \"Jean and the Calico Doll\". Střední školu absolvovala v roce 1917.\n\nJejím zvukovým debutem byl dramatický snímek \"Hřích Madelon Claudetové\", za který získala Oscara za nejlepší ženský herecký výkon. Ve filmu ztvárnila matku, která se dostane do vězení a tudíž se musí vzdát dítěte. Když ji po 10 letech propustí, nemá dost peněz, aby začala spořádaný život a tak zůstane na ulici, aniž by viděla svého syna vyrůstat.\n\nVe filmové adaptaci Hemingwayova románu \"Sbohem, armádo\" z roku 1932 si zahrála po boku Garyho Coopera. Dramatický film \"Noční let\" znamenal spolupráci s Clarkem Gablem a Myrnou Loy. Helen Hayes však preferovala divadlo před filmem a tak se v roce 1935 vrátila na jeviště. Na Broadwayi hrála tři roky titulní roli po boku Vincenta Pricee ve hře \"Victoria Regina\".\nV roce 1953 se stala vůbec první laureátkou ceny Sarah Siddons za práci v divadle v Chicagu. Tento úspěch zopakovala v roce 1969. V padesátých letech se vrátila do Hollywoodu. Zahrála si spolu s Ingrid Bergman ve filmu \"Anastázie\". V roce 1970 natočila katastrofický snímek \"Letiště\", který ji vynesl druhého Oscara, tentokrát za vedlejší roli. V sedmdesátých a osmdesátých letech natočila převážně televizní filmy a filmy produkce Walta Disneye.\n\nV roce 1955 přejmenovali Fultonovo divadlo na Divadlo Helen Hayes. V osmdesátých letech však bylo divadlo zbořeno, aby ustoupilo nové zástavbě. V roce 1983 však bylo jiné divadlo na 45. ulici v New Yorku pojmenováno po ní.\n\nHelen Hayes byla dvakrát vdaná. Sňatek s Johnem Swansonem trval v letech 1926 až 1928. Druhým manželem byl scenárista a dramatik Charles MacArthur, kterého si Helen vzala v roce 1928, a za kterého byla provdaná až do jeho smrti v roce 1956. Měli spolu dceru Mary, která předčasně zemřela na obrnu v devatenácti letech v roce 1949. MacArthur měl nemanželského syna Jamese, který se narodil v roce 1937. Helen si ho osvojila.\n\nByla katolička a republikánka. Kromě herectví se věnovala filantropii.\n\nHelen Hayes zemřela na srdečné selhání v Den sv. Patrika, 17. března 1993 ve věku 92 let v Nyacku ve státě New York.\n\nNa Hollywoodském chodníku slávy má dvě hvězdy. Jednu za počiny ve filmovém průmyslu, druhou za počiny v rozhlase.\n\nZískala přezdívku „první dáma amerického divadla“.\n\nJe jednou z dvanácti hereček, které se povedlo získat Oscara, Tony a Emmy.\n\nJe prvním hercem, resp. herečkou, která získala Oscara v hlavní, i ve vedlejší kategorii.\n\nMá-li film distribuční název, je uveden pod ním.\n\n\n\n\n\n\n"}
{"id": "903794", "url": "https://cs.wikipedia.org/wiki?curid=903794", "title": "Viktorka", "text": "Viktorka\n\nViktorka může být:\n\n"}
{"id": "903795", "url": "https://cs.wikipedia.org/wiki?curid=903795", "title": "Gregson-Williams", "text": "Gregson-Williams\n\nPříjmení Gregson-Williams nosí více osob:\n\n"}
{"id": "903796", "url": "https://cs.wikipedia.org/wiki?curid=903796", "title": "In Old Arizona", "text": "In Old Arizona\n\nIn Old Arizona (volně přeloženo jako \"Ve staré Arizoně\") je western z roku 1928 s Warnerem Baxterem v hlavní roli. Příběh je inspirovaný postavou Cisco Kida z O. Henryho povídky \"The Caballero’s Way\". Film získal na 2. ročníku udílení Oscarů pět nominací. Baxter si nakonec odnesl cenu za nejlepší mužský herecký výkon.\n\nCisco Kid (Warner Baxter) je bandita, který se živí drobnými krádežemi. Na jeho dopadení je vypsaná odměna. Seržant Mickey Dunn (Edmund Lowe) chce Cisca dopadnout za každou cenu. I když je proslulý a známý, vždy se mu daří být krok před rukou zákona. Osudný mu je vztah s kráskou Toniou Maríou (Dorothy Burgess). Seržant Dunn ji přesvědčí, aby mu pomohla připravit na Kida léčku. Zamilovaný podvodník nemá ani ponětí, že mu Tonia zahýbá. Když dojde na poslední vyúčtování, omylem umírá Tonia a ne Cisco Kid. Ten se smíchem odchází do večerní pouštní krajiny.\n\nPrvní celovečerní zvukový film natáčený v exteriérech. Natáčelo se nikoliv v Arizoně, ale v Utahu a v Kalifornii.\n\nPůvodně byl do hlavní role obsazen Raoul Walsh. Po tom, co měl nehodu, při které přišel o oko, byl na poslední chvíli nahrazen Warnerem Baxterem.\n\n\n"}
{"id": "903809", "url": "https://cs.wikipedia.org/wiki?curid=903809", "title": "Nova Makedonija", "text": "Nova Makedonija\n\nNova Makedonija (v makedonské cyrilici Нова Македонија) je severomakedonský celostátní deník; nejstarší z těch, které jsou vydávány v makedonském jazyce. Začal vycházen z rozhodnutí ASNOMu (makedonské rady pro národní osvobození od fašismu), 29. října 1944 a byl jeho tištěným periodikem. Vychází (s přestávkou v 90. letech 20. století) dodnes.\n\nPrvní čísla novin sloužila především ke kulturní a jazykové osvětě, vzhledem ke skutečnosti, že se jazykový standard spisovné makedonštiny kodifikoval až v závěru druhé světové války a jeho rozšíření na území celé budoucí Makedonie bylo ještě dlouhodobou záležitostí. \n\nPrvním redaktorem novin byl Vasil Ivanovski. Deník poprvé vyšel v tiskárně ve třítisícovém městě Gorno Vranovci, kde se dnes nachází muzeum. Toto město bylo vybráno proto, že se nacházelo jednak na svobodném (partyzány obsazeném) území a pro okupační vojska (bulharská) bylo těžce dostupné. Vyšel ilegálně a přinesl závěry z jednání ASNOMu. Později byl tisknut ve Skopje (s výjimkou léta 1963, kdy z důvodů zemětřesení byl tištěn krátce v kosovské Prištině). \n\nV dobách existence socialistické Jugoslávie se spolu s deníkem Večer jednalo o hlavní list, vydávaný v makedonském jazyce. Konkurenční tituly se objevily až v roce 1991. Deník nepřežil turbulentní transformace makedonské společnosti; makedonská vláda státní podnik, vydávající noviny privatizovala. Tento proces však nebyl úspěšný a v roce 2002 došlo k několika stávkám pracovníků novin, až o rok později přestal titul vycházet úplně. Od dubna 2008 je ovšem opět vydáván\n\n"}
{"id": "903817", "url": "https://cs.wikipedia.org/wiki?curid=903817", "title": "Rakovinné odumírání větví peckovin", "text": "Rakovinné odumírání větví peckovin\n\nRakovinné odumírání větví peckovin je choroba způsobovaná bakterií \"Pseudomonas syringae\" z čeledi \"Pseudomonadaceae\". Bakterie \"Pseudomonas syringae\" je obecně rozšířený polyfágní parazit. U patogena se podařilo prokázat přítomnost genu způsobující reakci organismu na světlo. I když je \"Pseudomonas syringae\" patogenní organismus, může také přežívat jako saprofyt pokud nejsou podmínky příznivé pro onemocnění. U choroby je prokázáno spolupůsobení houby \"Leucostoma cincta\" a \"Leucostoma persooni\". Na jaře a na podzim lze pozorovat symptomy – bakteriální exudát nebo plodničky hub (pyknidy s konidiemi nebo peritecia s vřecky a askosporami).\n\nPSDMSX\n\nStejný patogen způsobuje například bakteriální skvrnitost listů u zeleniny. Je mnoho různých přirozených variet patogena způsobujících různé choroby, například \"Pseudomonas syringae\" pv. \"aesculi\" způsobuje chorobu slizotoková nekróza jírovce maďalu.\nOnemocnění postihuje všechny druhy pěstovaných peckovin včetně podnoží. Nejčastěji jsou napadány broskvoň, meruňka a třešeň. Jsou významné rozdíly v náchylnosti u jednotlivých odrůd.\nNa větvích a kmenech tmavě zbarvená místa, která se mírně propadají a vznikají nekrotické plošky. Nekrózy jsou nejčastěji v místě větvení nebo v okolí čípků, odumřelých větévek nebo poranění po řezu. Na jednoletém dřevě jsou obvykle lokalizovány pod očky. Dřevo pod napadenou kůrou je hnědé vlivem toxinů, které produkují patogenní bakterie. Části dřevin nad postiženými místy mohou mít mají slabší růst, žloutnou, vadnou a postupně odumírají. Na napadených místech obvykle vzniká klejotok. U meruněk může napadení spolupůsobit při tzv. mrtvici meruněk (apoplexie).\n\nChoroba je častou příčinou odumírání větví, částečného poškození koruny i totálního odumírání stromů. Časté je silné poškození u broskvoně a meruňky. Choroba je považována za významnou.\nPůvodci onemocnění přezimují na napadených rostlinných částech.\n\nK infekci dochází především na podzim při opadu listů na jaře v době před a při rašení. Vstupní branou infekce jsou poranění, odumřelé rostlinné části a inzerce po opadu listů. Šíření podporuje deštivé počasí. Na teplotu nemají původci vyhraněné požadavky, k infekcím dochází u za relativně nízkých teplot.\nChorobu podporuje vlhké, chladné počasí, optimální teplota pro rozvoj choroby je 12–25 ° C. Bakterie mohou být mezi rostlinami šířeny deštěm.\n\nZákladem jsou preventivní opatření. Významná jsou všechna agrotechnická opatření, která zajišťují odolnost a dobrý zdravotní stav dřevin a omezují možnosti šíření. Významná je volba vhodného stanoviště, vhodná doba a provedení řezu, ošetření ran po řezu a jiném poranění, odstraňování odumřelých větví a rovněž odumřelých stromů. Důležitá je i harmonická výživa a optimální vodní režim.\n\nOšetření fungicidy na bázi mědi podzim při opadu listů, případně na jaře před nebo při rašení.\n\n"}
{"id": "903819", "url": "https://cs.wikipedia.org/wiki?curid=903819", "title": "Jana Nečasová", "text": "Jana Nečasová\n\nJana Nečasová, dříve Nagyová (* 21. července 1964), je bývalá vysoká státní úřednice, bývalá členka ODS, od července 2010 do června 2013 vrchní ředitelka Sekce kabinetu předsedy vlády České republiky Petra Nečase a jeho nejbližší spolupracovnice. Ve čtvrtek 13. června 2013 byla zatčena policejním Útvarem pro odhalování organizovaného zločinu. Tzv. kauza Nagyová, která tím vznikla, vyústila v bezprecedentní politickou krizi a po čtyřech dnech v Nečasovu demisi a pád jeho vlády. Dne 19. července 2013 byla Jana Nagyová propuštěna z vazby.\n\nV srpnu 2013 \"Mladá fronta DNES\" uvedla: „Jana Nagyová se stala asistentkou poslance a svého partnera Petra Nečase.“ Dne 21. září 2013 se Jana Nagyová provdala za Petra Nečase a od té doby používá jméno Jana Nečasová. V listopadu 2013 byla vyloučena z ODS.\n\nPodle oficiálního životopisu Nagyová od května 1984 do srpna 1993 pracovala jako mzdová účetní strojíren Chodos v Chodově. V lednu 2012 napsal časopis \"Reflex\": „Co přesně vystudovala, ona sama neříká, čímž přiživuje další informaci, že se vyučila prodavačkou.“ Jako fakt bez dalších podrobností a zdrojů to v červnu 2013 uvedl iHNed.cz. Články neuvádějí, jak by v tom případě získala maturitu, v životopise Nagyové zase chybí nejméně rok po skončení školní docházky.\n\nOd září 1993 do prosince 1995 byla Nagyová vedoucí tuzemského odbytu porcelánky LEANDER 1946 spol. s r.o. (IČ 405 26 941, následně dvakrát přejmenována) a od ledna do srpna 1996 vedoucí obchodního oddělení skláren West Bohemia Glass – Kerpo a.s. Z manželství, které skončilo v polovině 90. let, má dvě dcery. Její následný nadřízený senátor Vladimír Kulhánek v červnu 2013 řekl: „Byla myslím dvakrát po rozvodu.“\n\nPo rozvodu a úmrtí matky Nagyová nastoupila na místo v ODS, kde byla od září 1996 do srpna 2005 oblastní manažerkou Oblastního sdružení ODS Karlovy Vary (podle \"Respektu\" asistentkou krajského manažera). Zároveň od listopadu 1996 do listopadu 2004 byla asistentkou karlovarského senátora Vladimíra Kulhánka (ODS). Od září 2005 do prosince 2006 povýšila na vedoucí provozního oddělení Hlavní kanceláře ODS, kde začala blízce spolupracovat s prvním místopředsedou strany Petrem Nečasem, s nímž spojila svou další kariéru.\n\nKdyž se Nečas stal ministrem práce a sociálních věcí, Nagyová byla od září 2006 do srpna 2009 ředitelkou odboru kanceláře ministra. Po pádu Topolánkovy vlády od září do prosince 2009 podnikala v poradenské činnosti v oblasti sociální politiky. Od ledna 2010 do července 2010 byla poradkyní ministra obrany Fischerovy vlády Martina Bartáka, nominovaného ODS; místo jí zajistil Nečas.\n\nPoté, co byl Nečas v červnu 2010 jmenován premiérem, přivedl Nagyovou s sebou jako vrchní ředitelku Sekce kabinetu předsedy vlády České republiky; zároveň měla funkci jeho poslanecké asistentky. Už o dva měsíce dříve, když se po odstoupení Mirka Topolánka stal Nečas volebním lídrem, se v médiích objevily spekulace o jeho mimomanželském poměru s Nagyovou. Znovu se vynořily, když Nečas s manželkou 17. ledna 2013 vydali prohlášení, že už několik měsíců žijí odděleně a „v tuto chvíli nemáme konkrétní představu, jak tuto situaci budeme nadále řešit.“\n\nOpakovaně byl kritizován vysoký plat, který Nagyová pobírala. Ta se přitom vyhýbala kontaktu s médii. V lednu 2012 získal deník \"Insider\" její výplatní pásky, podle nichž v březnu 2011 měla základní plat 33 500 Kč, osobní ohodnocení 49 600 Kč a dostala mimořádnou odměnu 190 tisíc Kč po lednových 100 tisíc Kč. V souvislosti s tímto odhalením byl trestně stíhán Karel Randák, bývalý ředitel civilní rozvědky.\n\nJako státní úřednice si Nagyová doplnila vysokoškolské vzdělání. V letech 2006–2009 vystudovala na soukromé Univerzitě Jana Amose Komenského Praha bakalářský obor \"Sociální a masová komunikace\" a v letech 2009–2011 totožný navazující magisterský obor.\n\nV únoru 2012 týdeník \"Reflex\" v profilu Nagyové uvedl, že její magisterská diplomová práce „Mediální podpora Národního akčního plánu ke sjednocení a transformaci systému péče o ohrožené děti a rodiny“ je nekvalitní, tvořená z valné části kopiemi vládních materiálů, a že jí při získání titulu vedení školy nadržovalo. Bývalý vyučující UJAK Petr Žantovský byl v článku citován: „Za takovou práci bych titul nedal ani svému nejbližšímu příbuznému.“ Následně jeho web \"Reflexu\" citoval nejmenovaného absolventa UJAK: „Janu Nagyovou, kterou znám od vidění ze státní správy, jsem za pět let studia viděl poprvé u státnic. A její výkon byl tristní.“ Podle pozdějšího profilu v \"Respektu\" Nagyová požadovala po podřízených, aby jí diplomovou práci napsali.\n\nPodle policie od začátku roku 2012 do poloviny roku 2013 (tedy v době své vrcholné úřednické funkce) přijala Nagyová dary v hodnotě přesahující 10,1 milionů Kč. Šlo o luxusní zboží jako náhrdelníky, hodinky, kožichy či kabelky. Mj. darovací daň z těchto darů Nečasová nikdy nezaplatila. Mezi dárci byli vlivní manažeři, podnikatelé, úředníci či lobbisté, například:\n\nV noci na čtvrtek 13. června 2013 Janu Nagyovou zadržel policejní Útvar pro odhalování organizovaného zločinu (ÚOOZ) zároveň se šesti dalšími politiky a vysokými státními úředníky. Byla převezena do Ostravy; na její stíhání dohlíží Vrchní státní zastupitelství v Olomouci, nikoliv pražské. Odpoledne téhož dne byla obviněna ze dvou trestných činů, a to podplacení (§ 332 trestního zákoníku) a organizátorství zneužití pravomoci úřední osoby (§ 329, § 24). Příslušný okresní soud v Ostravě v sobotu 15. června vyhověl žádosti o uvalení vazby na Janu Nagyovou, stejně jako u ostatních obviněných vyjma ředitele Vojenského zpravodajství, který se plně doznal.\n\nKauza Jany Nagyové propojuje tři samostatné případy. Původní bylo vyšetřování „kmotrů“ Iva Rittiga a Romana Janouška, kteří se v době policejní razie zdržovali v zahraničí. Druhý případ se týká tří „rebelů“ uvnitř ODS, kteří se na podzim 2012 vzdali poslaneckých mandátů a následně získali posty ve státních firmách, což orgány činné v těchto trestních řízeních interpretovaly jako skutkovou podstatu podplacení, zatímco většina politiků a řada komentátorů to obhajovala jako standardní politické dohody. Nagyová jako Nečasova \"pravá ruka\" údajně se všemi dotyčnými osobami opakovaně jednala.\n\nNejzávažnější obvinění vznesené proti Janě Nagyové bylo, že od podzimu 2012 údajně protizákonně „úkolovala“ Vojenské zpravodajství ke sledování soukromých osob, podle domněnky policie proto, že naléhala na Petra Nečase, aby se rozvedl. Nečas těsně před vznikem aféry, v úterý 11. června 2013 oznámil, že podal návrh na rozvod, k němuž se jeho manželka Radka připojila. Podle prvních zpráv se mělo jednat o sledování premiérovy manželky, kterou Nagyová podezírala z nevěry. V pátek 14. června do médií unikl údajný obžalovací spis, podle nějž byl dále sledován řidič Nagyové a jeho přítelkyně, také pracovnice úřadu vlády; důvodem snad mělo být potlačit hrozbu mediálního odhalení, že řidič jezdí do Nečasova pražského bydliště v Hrzánském paláci, a možná i podezření, že vynášejí informace novinářům.\n\nV neděli 16. června obhájce Nagyové prohlásil, že nechala Nečasovou sledovat kvůli obavám, že ji ovlivňují Svědkové Jehovovi. Později uvedl, že Nagyová Nečase k rozvodu nijak netlačila. Dále prohlásil, že rozvědce nedávala pokyny, nýbrž jen v neformálním rozhovoru vyjádřila své obavy.\n\nJana Nagyová byla v pátek 14. června odvolána z funkce vrchní ředitelky na Úřadu vlády. Učinil tak tehdejší vedoucí tohoto úřadu, který byl zadržen zároveň s ní, avšak po výslechu propuštěn. Nagyová zůstává na neplaceném volnu, dokud nebude v její věci jednoznačně právně rozhodnuto. Ve středu 19. června byla podruhé vyslýchána po dobu 6 hodin. Podle zpráv uniklých do médií vypovídala podrobně, ale většinou tvrdila, že se nepamatuje.\n\nV pondělí 24. června Nečas řekl novinářům, že Nagyovou schůzkami s kmotry pověřil kvůli získání užitečných informací „z pražského podnikatelského suterénu“. 19. července 2013 Nagyová opustila po měsíci vazební věznici v Ostravě. Před věznicí na ni čekal Petr Nečas.\n\nV březnu 2015 zahájilo Vrchní státní zastupitelství v Olomouci trestní stíhání Nečasové věci krácení daně za luxusní dary v hodnotě 9,7 mil. Kč (viz výše), čímž údajně stát připravila o darovací daň ve výši přes 705 tis. Kč. V červnu 2015 bylo obvinění rozšířeno, hodnota darů nově činila 10,1 mil. Kč.\n\nDne 6. června 2014 postoupilo (podalo) Vrchní státní zastupitelství v Olomouci obžalobu (pod značkou 4 ZVZ 5/2014) Jany Nagyové, Ondreje Páleníka, Milana Kovandy a Jana Pohůnka ve věci podezření systematického zneužívání Vojenského zpravodajství pro soukromé účely. Jistým překvapením bylo, že žaloba byla podána k okresnímu soudu (Obvodní soud pro Prahu 1), přičemž byla dána hrozba poměrně vysokého trestu a takové případy obvykle soudí již v prvním stupni hned krajské soudy, což je v daném případě Městský soud v Praze.\n\nV následujícím běhu vydala dne 30. června 2014 samosoudkyně Obvodního soudu pro Prahu 1 JUDr. Helena Králová zjednodušené rozhodnutí (trestní příkaz), ve kterém Janu Nagyovou uznala vinou a stanovila nízký podmíněný trest v délce trvání jednoho roku. Ostatní obviněné zprostila obvinění a postoupila jejich případ kázeňskému projednání. Rozhodnutí vzbudilo v odborných kruzích pochybnosti.\n\nProti takovém rozhodnutí (pouhému trestnímu příkazu bez projednání) dr. Králové podalo VSZ v Olomouci stížnost k odvolacímu soudu (Městskému soudu v Praze). Trestní senát Městského soudu v Praze ve složeníːJUDr. Jarmila Löffelmannová, JUDr. Václav Kosík a JUDr. Alena Makovcová shledal dne 3. září 2014 stížnost oprávněnou, vyhověl jí a uložil Obvodnímu soudu pro Prahu 1, aby věc řádně rozhodoval v plném veřejném jednání.\nStalo se tak od ledna 2015 do května 2015, kdy proběhlo plné dokazování a projednání ve věci všech tří obviněných Jany Nagyové, Ondreje Páleníka, Milana Kovandy a Jana Pohůnka. Část některých jednání byla stanovena jako neveřejná.\n\nV pátek 29. května 2015 Obvodní soud pro Prahu 1 ve věci zneužití zpravodajských služeb dosud nepravomocně zprostil Janu Nečasovou viny, (rozsudkem sp. zn. 3 T 35/2014). Toto rozhodnutí vzbudilo velké rozpaky a kontroverze jak na politické scéně, tak v odborných kruzích. \"In merito\" byly komentáře jen výjimečně, kritizována byla absence sebemenšího zdůvodnění při ústním vynesení i překvapivé zproštění obvinění (opačně než tomu bylo u prvotního rozhodnutí) u Jany Nagyové. Rozsudek byl písemně vydán až po více jak dvou měsících.\n\nProti rozsudku podal žalobce odvolání k odvolacímu soudu dne 4. září 2015. Ještě než začal odvolací soud jednat, podal proti jeho senátu stížnost Ondrej Páleník pro údajnou podjatost k Vrchnímu soudu v Praze. Vrchní soud stížnosti vyhověl dne 23. prosince 2015 a přikázal, aby případ projednal jiný senát Městského soudu v Praze. Také toto rozhodnutí se neobešlo bez rozpaků, když změna soudce nebo senátu je v procesním právu mimořádným postupem. Věc tedy po tomto zásahu již dále projednává jiný senát Městského soudu v Praze.\n\nDne 30. března 2016 změněný senát Městského soudu v Praze ve složeníː JUDr. Felicie Hrušková, JUDr. Pavel Benda a JUDr. Alexander Sotolář rozhodnutím zrušil rozsudek samosoudkyně JUDr. H. Králové ze dne 29. května 2015 a přikázal nové projednání. Dne 19. dubna 2016 zveřejnil soud důvody, které vedly ke zrušení osvobozujícího rozsudku podrobněji, v nich příkře vyjmenovává vady týkající se zejména „asymetrického“ hodnocení důkazů a úplného pominutí části důkazů obžaloby. Obvodní soud zareagoval bezprostředně a soudkyně JUDr. Helena Králová vypsala již na červen 2016 první termíny opravného jednání podle všeho do jednací síně č. 126.\n\nDne 17. června 2016 samosoudkyně JUDr. H. Králová opětovně zprostila Janu Nečasovou a další obviněné viny. Rozsudek není pravomocný, státní žalobce se na místě odvolal a případ bude znovu projednán před odvolacím Městským soudem v Praze. Státní žalobce se vyjádřil, že bude odvolacímu soudu navrhovat výměnu soudkyně pro nerespektování závazných pokynů daných v rozhodnutí odvolacího soudu z 30. března 2016.\n\nDne 23. prosince 2016 Pražský městský soud znovu zrušil osvobozující rozsudek nad Janou Nečasovou (dříve Nagyovou) a třemi bývalými zpravodajci Milanem Kovandou, Ondrejem Páleníkem a Janem Pohůnkem v kauze údajného zneužití Vojenského zpravodajství. Případem se bude muset počtvrté zabývat Obvodní soud pro Prahu 1. \n\nV lednu 2017 byla za vyzrazení utajované zprávy Bezpečnostní informační služby nepravomocně odsouzena k podmíněnému trestu v délce 1,5 roku.\n\n"}
{"id": "903825", "url": "https://cs.wikipedia.org/wiki?curid=903825", "title": "Okres Tkvarčeli", "text": "Okres Tkvarčeli\n\nOkres Tkvarčeli je nižší územně-správní celek Abcházie vytvořený v roce 1995 z částí okresů Očamčyra a Gali, ale není uznáván gruzínskou vládou v Tbilisi. Na západě sousedí s okresem Očamčyra, na jihu s okresem Gali a na východě s Gruzií. Okresním městem je Tkvarčeli, které má 5 013 obyvatel.\n\nV čele okresní rady stáli:\n\nNejvětší etnickou skupinou jsou zde Gruzínci, kterých zde v roce 2011 bylo 62,4 %. Je to jediný region v Abcházii, kde mezi léty 2003 - 2011 vzrostl počet Gruzínců a klesl počet Abchazů.\n\n\n\nJsou zde bohatá ložiska uhlí. Těží ho zde jediná společnost Turecká Tamsaş. Daně, které tato společnost odvádí, tvoří až 75 % rozpočtu celého regionu.\n"}
{"id": "903829", "url": "https://cs.wikipedia.org/wiki?curid=903829", "title": "Bugulma", "text": "Bugulma\n\nBugulma je město v Rusku, založené v roce 1739. Status města obdržela v roce 1781. Od roku 1930 je administrativním centrem Bugulminského kraje v republice Tatarstán. Leží na řece Zaj na úpatí Bugulsko-Šugurské náhorní plošiny. Město je průmyslově různorodé. Je kulturním a vědeckým střediskem Tatarstánu.\nV Bugulmě žil v roce 1918 dva a půl měsíce Jaroslav Hašek a vykonával funkci rudého komandanta města.\n\n"}
{"id": "903836", "url": "https://cs.wikipedia.org/wiki?curid=903836", "title": "Kaple svatého Jana Nepomuckého (Černousy)", "text": "Kaple svatého Jana Nepomuckého (Černousy)\n\nKaple svatého Jana Nepomuckého v Černousích je klasicistní stavba zbudovaná roku 1797. Zbudována byla Frantzem Thunem podle plánů architekta Antona Otta. Celou stavbu iniciovali a financovali majitelé zdejšího panství – rod Clam–Gallasů, jejichž monogram je vytesán do klenáku ve vchodovém portálu. Stavba má kruhový půdorys, jenž je zakryt kopulí s lucernou. Objekt je doplněn předsíní a na protilehlé straně sakristií. Po roce 1945 stavba chátrala, ale na začátku 21. století došlo k její opravě. Stavba se řadí mezi zdejší nejcennější památky a od 3. května 1958 je kulturní památkou České republiky.\n\n"}
{"id": "903839", "url": "https://cs.wikipedia.org/wiki?curid=903839", "title": "Nikolaj Smirnov", "text": "Nikolaj Smirnov\n\nNikolaj Grigorjevič Smirnov ( ) (15. března 1890, Vjazma – 27. června 1933, Moskva) byl ruský sovětský spisovatel.\nSmirnov se narodil v rodině profesora. Roku 1912 ukončil studium na Lomonosově univerzitě v Moskvě. V té době již začal svou literární dráhu psaním skečů pro divadlo malých forem \"Кривое зеркало\" (Křivé zrcadlo). Po Říjnové revoluci pracoval jako ředitel divadla revoluční satiry v Kaluze.\n\nOd roku 1924 se začal věnovat próze pro děti a mládež. Nejprve psal knihy, které populárním způsoben přibližovaly mladým čtenářům různé oblasti hospodářské činnosti, později se stal autorem několika románů.\n\n\n\n"}
{"id": "903844", "url": "https://cs.wikipedia.org/wiki?curid=903844", "title": "Mistrovství Evropy v basketbalu žen 1978", "text": "Mistrovství Evropy v basketbalu žen 1978\n\n16. mistrovství Evropy v basketbalu žen proběhlo ve dnech 20. – 30. května 1978 v polských městech Zielona Góra, Poznaň, Toruň a Konin.\n\nTurnaje se zúčastnilo 12 týmů, rozdělených do tří čtyřčlenných skupin, z nichž první dva postoupili do finálové skupiny, kde se hrálo o medaile systémem každý s každým. Počet účastníků finálové skupiny doplnilo na sedm předem nasazené domácí Polsko. Týmy, které v základních skupinách skončily na třetím a čtvrtém místě, hrály o 8. - 13. místo. Mistrem Evropy se stalo družstvo Sovětského svazu. Nejlepší střelkyní byla Lenke Kissová z Maďarska, která dosáhla v sedmi utkáních 159 bodů (průměr 22,7 na zápas).\n\nPro Švédky to byla historicky první účast na mistrovství Evropy.\n\nŠampionát byl zároveň kvalifikací o dvě volná místa na Mistrovství světa v basketbalu žen 1979. Na olympiádě 1976 si postup zajistily SSSR a Bulharsko, k nimž se na tomto mistrovství přidaly druhá Jugoslávie a třetí Československo. Na MS, které se konalo v Jižní Koreji, však nakonec žádný z těchto týmů z politických důvodů neodcestoval. Zároveň si prvních deset týmů zajistilo přímou účast na Mistrovství Evropy v basketbale žen 1980 v Jugoslávii.\n\n Rumunsko - Německo 69:56 (35:31)\n\n20. května 1978 (17:00)\n\n20. května 1978 (18:45)\n\n21. května 1978 (17:00)\n\n21. května 1978 (18:45)\n\n22. května 1978 (16:00)\n\n22. května 1978 (17:45)\n Itálie - Španělsko 66:61 (29:30)\n\n20. května 1978 (17:15)\n\n20. května 1978 (19:00)\n\n21. května 1978 (16:00)\n\n21. května 1978 (18:00)\n\n22. května 1978 (16:00)\n\n22. května 1978 (18:00)\n\n ČSSR - Nizozemsko 62:45 (37:32)\n\n20. května 1978 (17:00)\n\n20. května 1978 (18:45)\n\n21. května 1978 (17:00)\n\n21. května 1978 (18:45)\n\n22. května 1978 (16:00)\n\n22. května 1978 (17:45)\n\n\n ČSSR - Maďarsko 80:68 (39:36)\n\n24. května 1978 (16:00)\n\n24. května 1978 (17:45)\n\n24. května 1978 (19:30)\n\n25. května 1978 (16:00)\n\n25. května 1978 (17:45)\n\n25. května 1978 (19:30)\n\n26. května 1978 (16:00)\n\n26. května 1978 (17:45)\n\n26. května 1978 (19:30)\n\n28. května 1978 (16:00)\n\n28. května 1978 (17:45)\n\n28. května 1978 (19:30)\n\n29. května 1978 (16:00)\n\n29. května 1978 (17:45)\n\n29. května 1978 (19:30)\n\n30. května 1978 (16:00)\n\n30. května 1978 (17:45)\n\n30. května 1978 (19:30)\n\n\n Německo - Švédsko 75:58 (35:33)\n\n24. května 1978 (10:00)\n\n24. května 1978 (11:45)\n\n24. května 1978 (10:00)\n\n25. května 1978 (11:45)\n\n24. května 1978 (10:00)\n\n26. května 1978 (11:45)\n\n24. května 1978 (10:00)\n\n28. května 1978 (11:45)\n\n24. května 1978 (10:00)\n\n29. května 1978 (11:45)\n\n24. května 1978 (10:00)\n\n30. května 1978 (11:45)\n1. SSSR\n3. ČSSR\n"}
{"id": "903847", "url": "https://cs.wikipedia.org/wiki?curid=903847", "title": "Motorové vozy DR 137 322-325", "text": "Motorové vozy DR 137 322-325\n\nMotorové vozy DR 137 322–325 byly motorové vozy německých Říšských drah pro úzkorozchodné železnice provozované v Sasku. Čtyři dodané vozy byly v provozu od roku 1938 na hornolužických tratích Žitava – lázně Oybin/lázně Jonsdorf a Žitava – Heřmanice.\n\nFirma Busch v Budyšíně postavila v roce 1938 čtyři prototypy úzkorozchodných motorových vozů s pohonem vznětovým motorem pro saské úzkokolejky. Vozy byly stavěny pro maximální rychlost 60 km/h. Brzy po dodání ale byla rychlost omezena na 45 km/h, protože při vyšších rychlostech se vozy silně kývaly. Vozy byly vybaveny vícečlenným ovládáním pro možnost jízdy v soupravě.\nMotorové vozy byly nasazeny na úzkorozchodné tratě, vycházející ze Žitavy. Vozy se v provozu osvědčily, pouze vypuknutí druhé světové války 1. září 1939 zabránilo dodání dalších kusů. Za války byly veškeré pohonné hmoty dodávány pouze vojsku a provoz motorových vozů byl přerušen. Dodnes není jasné, zda k motorovým vozům byly postaveny i přívěsné vozy.\n\nPo roce 1945 zůstal v Žitavě jako jediný vůz VT 137 322, který v roce 1943 vykolejil a byl poškozen. Po válce byl motorový vůz opět uveden do provozu. Protože zůstal jediný, byly tři osobní vozy upraveny jako přípojné k tomuto motorovému vozu. Vzhledem ke kopcovitému terénu trati ale mohl motorový vůz táhnout jen jeden přípojný vůz.\nV roce 1964 byl motorový vůz po poškození motoru odstaven ve výtopně Bertsdorf, ale nebyl vyřazen. Od roku 1980 je v majetku Dopravního muzea v Drážďanech.\nRoku 1995 podepsalo Dopravní muzeum v Drážďanech se Zájmovým svazem žitavských úzkokolejných drah dlouhodobou smlouvu o údržbě a užívání. Zájmový svaz se zavázal uvést motorový vůz do vystavovatelného a pojízdného stavu. V letech 2006 a 2007 se díky darům podařilo motorový vůz zrenovovat. Problémy byly především se zcela zničeným pohonným systémem. Například byl nutné nechat vyrobit pro originální motor Vomag zcela novou hlavu válců.\nOd 11. srpna 2007 může být motorový vůz po více než čtyřiceti letech znovu nasazen do pravidelného provozu. Počítá se s jeho nasazením na víkendový provoz hlavně mezi Bertsdorfem a Jonsdorfem.\nMotorové vozy 137 323 až 325 zůstaly v roce 1945 v majetku Polských státních drah (PKP) a byly zde označeny jako MBxdl 114 až 116. Zpočátku byly nasazeny na trať Bogatyňska Kolej Dojazdowa, která byla vytvořena z polské části tratě Žitava – Heřmanice. Po zastavení provozu na této dráze v roce 1961 byly polské motorové vozy přesunuty na trať Wrocławska Kolej Dojazdowa a zde v sedmdesátých letech 20. století zrušeny.\n"}
{"id": "903849", "url": "https://cs.wikipedia.org/wiki?curid=903849", "title": "Crystal Castles", "text": "Crystal Castles\n\nCrystal Castles je kanadská experimentální hudební skupina zaměřena na elektronickou hudbu, kterou založil v roce 2003 v Torontu producent a textař Ethan Kath. Původní složení skupiny tvořili Ethan Kath jako producent, instrumentalista, textař a vokalista a Alice Glass jako vokalistka. V říjnu 2014 oznámila Alice Glass konec účinkování v kapele a vydání se na sólovou dráhu. V dubnu 2015 Kath představuje novou vokalistku Edith Frances a vydává novou nahrávku s názvem \"Frail\". Na srpen 2016 je avizováno vydání čtvrtého studiového alba \"Amnesty (I)\".\n\nAlice Glass obvinila na podzim 2017 Katha z dlouhodobého sexuálního zneužívání, které mělo trvat už od jejích 15 let.\n\n"}
{"id": "903850", "url": "https://cs.wikipedia.org/wiki?curid=903850", "title": "Jasynuvata", "text": "Jasynuvata\n\nJasynuvata ( ; – \"Jasinovataja\") je město v Doněcké oblasti na Ukrajině. Leží přibližně dvacet kilometrů severně od centra Doněcku, správního střediska celé oblasti. Byla založena v roce 1872 jako železniční stanice a v roce 2013 měla bezmála 36 tisíc obyvatel.\n\nJasynuvata je nadále důležitým železničním uzlem v rámci Donbasu a je zde také největší ukrajinské seřaďovací nádraží.\n\n"}
{"id": "903854", "url": "https://cs.wikipedia.org/wiki?curid=903854", "title": "The Producers (Smash)", "text": "The Producers (Smash)\n\nThe Producers je třináctá epizoda amerického hudebního televizního seriálu \"Smash\". Scénář k epizodě napsala Becky Mode a režírovala ji Tricia Brock. Epizoda se poprvé vysílala ve Spojených státech dne 27. dubna 2013 na televizním kanálu NBC.\n\nJimmy ohrožuje budoucnost Hit Listu a Karen, Derek, Ana a Kyle jsou nuceni mu pomoci ještě předtím, než se věci ještě více zhorší. Tomovo a Juliino partnerství dochází ke zlomovému bodu. Ivy, Eileen a všichni herci z \"Bombshell\" musí tvrdě bojovat, aby porazili konkurenci.\n\nEileen Rand (Anjelica Huston) nutí obsazení \"Bombshell\" tvrdě pracovat na propagaci muzikálu, protože lístky se neprodávají tak dobře, jak by měly. Ivy Lynn (Megan Hilty) natáčí propagační reportáž spolu s moderátorkou Kathie Lee Gifford (ztvárňuje sama sebe), kde ona a obsazení \"Bombshell\" s asistencí od Gifford vystupují s písní \"The 20th Century Fox Mambo\" a sleduje je několik dětí. Ivy odmítá Dereka Willse (Jack Davenport) a svaluje to na pracovní vytížení.\n\nTom Levitt (Christian Borle) zjistí od Eileen, že jeho partnerka Julia Houston (Debra Messing) plánuje adaptaci \"Velkého Gatsbyho\" bez něj. On chce s ní \"Gatsbyho\" dělat (od té doby, co se dozvěděl, že nebude režírovat \"City of Angels\") a nutí ji, aby porušila slib, který dala Scottu Nicholsovi (Jesse L. Martin). Ona s tím nakonec souhlasí a promluví si se Scorrem. Scott ji ale řekne, že s tím nemůže nic dělat a Julia tak tedy později řekne Tomovi, že to Scottovi již slíbila. Tom a Julia pak jsou hosty pořadu, kde jim otázky pokládá Ivy a Tom během jedné otázky řekne, že jejich partnerství je již u konce. Julia ho následně požádá, aby ji to nechal dělat, protože je to první věc v několika letech, která ji učinila šťastnou. Tom odsekne, že poskytla odpověď na své dilema.\n\nJimmy Collins (Jeremy Jordan) zmizel od té doby, co ho Karen Cartwright (Katharine McPhee) odmítla a Derek již nemůže vystát jeho pozdní příchody, zvláště když se za několik dní koná představení pro producenty, které by mohlo přivést muzikál na Broadway. Jimmy se rozzlobí, když zjistí, že Derek pořádá konkurz na jeho understudy a potenciální náhradníky, včetně Karenina kamaráda Sama Stricklanda (Leslie Odom mladší), který během konkurzu zpívá \"Rewrite This Story\". Derek se rozhodne, že Jimmyho understudy bude právě Sam.\n\nBěhem představení Jimmy vystupuje pod vlivem drog. V první scéně vidíme Anu Vargas (Krysta Rodriguez) jako Divu, která zpívá \"Broadway, Here I Come\", když míří pistolí na neznámý cíl. Jimmy stále nevnímá podněty, včetně toho, že zmešká začátek písně \"Rewrite This Story\" s Karen. Později společně zpívají \"Don't Let Me Know\". Během Kareniny písně \"Broadway, Here I Come\" je Karen omylem zraněna, protože zdrogovaný Jimmy ji nedokáže chytit během pádu poté, co Diva střílí a zastřelí Amandu (Karen). V poslední scéně všichni zpívají \"The Goodbye Song\" a duch Amandy vchází do světla.\n\nRůzní producenti navštíví představení a všichni odmítnou představení produkovat, protože je na jejich vkus příliš temné a nemá dost výnosný potenciál. Derek se později ptá Eileen, jestli by nemohla zvážit to, aby \"Hit List\" přivedla na Broadway, ale ona to odmítá a řekne mu, že na to nemá dostatek peněz.\n\nPo představení, Derek řekne Karen a Kylovi Bishopovi (Andy Mientus), že toho má už dost a vyhazuje Jimmyho za jeho chování. Kyle žádá o to, aby on mohl být tím, kdo to Jimmymu řekne.\n\nPozději na večírku řekne Kyle Jimmymu, že je vyhozen a Jimmy, který je stále pod vlivem drog, začne být velmi rozzlobený. Vyleze na bar a urazí několik lidí, hlavně Karen a Kyla a odhalí příteli Kyla, že Kyle spal s Tomem.\n\nPublicistka \"Bombshell\", Agnes (Daphne Rubin-Vega) řekne Eileen, která zvažovala, že se zeptá Toma a Julie, aby snížili své licenční poplatky pro \"Bombshell\", že díky velké publicitě prodej lístků stoupl.\n\nKaren si sedne s Derekem v baru, když většina lidí už odejde. Derek si myslí, že už by měl jít spát, ale Karen objednává další drinky. Ona s ním trochu koketuje a nakonec odchází spolu, oba trochu opilí.\n\nKyle zpívá \"Last Goodbye\" během montáže několika postav, včetně něho, když balí Jimmyho věci a přinese je před dům Jimmyho bratra Adama (David Call), kde Jimmy dočasně přebývá. Když jde Kyle zpět domů, je sražen náhle jedoucím vozidelem.\n\n"}
{"id": "903864", "url": "https://cs.wikipedia.org/wiki?curid=903864", "title": "Michael Laudrup", "text": "Michael Laudrup\n\nMichael Laudrup (* 15. červen 1964 Frederiksberg) je dánský fotbalista a fotbalový trenér. Bratr Briana Laudrupa.\n\nDánsko reprezentoval ve 104 zápasech a dal v nich 37 branek, unikl mu však titul mistra Evropy, který Dánové vybojovali roku 1992 – to proto, že se roku 1990 vzdal reprezentace kvůli sporům s trenérem Richardem Møllerem Nielsenem (do národního týmu se vrátil až roku 1993). Některé hlasy však tehdy hovořily o tom, že se bál velké ostudy, kterou pro Dánsko na ME 92´očekával. Po vyloučení Jugoslávie kvůli občanské válce bylo totiž Dánsko nominováno jako náhradník. Většina reprezentantů však byla již na dovolené a netrénovala. Odmítl z tohoto důvodu jet. Tvrdil, že to bude trapas. Jsou to ale jen dohady. Roku 1984 získal bronzovou medaili na mistrovství Evropy ve Francii.\n\nS FC Barcelona získal v sezóně 1991/92 Pohár mistrů evropských zemí a následně Superpohár. Pětkrát vyhrál španělskou ligu, čtyřikrát s Barcelonou (1991, 1992, 1993, 1994), jednou s Realem Madrid (1995). Jednou se stal mistrem Itálie (s Juventusem roku 1986) a jednou Nizozemska (s Ajaxem roku 1998). S Juventusem získal roku 1985 Interkontinentální pohár.\n\nPo skončení hráčské kariéry se stal trenérem, s Brøndby Kodaň vybojoval titul dánského mistra (2005), dvakrát dánský fotbalový pohár (2003, 2005) a jednou dánský superpohár (2002). Se Swansea City získal anglický ligový pohár (2013).\n\nPelé ho roku 2004 zařadil mezi 125 nejlepších žijících fotbalistů. Roku 2006 byl vyhlášen nejlepším fotbalistou Dánska všech dob. V anketě Zlatý míč, která hledala nejlepšího fotbalistu Evropy, se roku 1985 umístil na čtvrtém místě, roku 1993 na pátém. Dvakrát byl v Dánsku vyhlášen fotbalistou roku (1982, 1985). Figuruje na seznamu UEFA Jubilee 52 Golden Players.\n\n\n\n"}
{"id": "903865", "url": "https://cs.wikipedia.org/wiki?curid=903865", "title": "Úhel pohledu (film)", "text": "Úhel pohledu (film)\n\nÚhel pohledu (ang. titul Vantage Point) je americký akční thriller z roku 2008, který režíroval Pete Travis.\n\nAmerický prezident Henry Ashton přijel do španělské Salamancy na summit ohledně celosvětové války proti terorismu. Během projevu je však postřelen a příběh zobrazuje verze atentátu různých svědků.\n"}
{"id": "903868", "url": "https://cs.wikipedia.org/wiki?curid=903868", "title": "Stanice (kozáci)", "text": "Stanice (kozáci)\n\nStanice (rusky: станица; ukrajinsky: станиця) je kozácká sídelní jednota nižšího řádu v Rusku, tedy zhruba kozácká dědina. Původně byly stanice základními sídelními jednotkami kozáckych vojsk, centry ekonomické a politické organizace Kozáků v určité oblasti. Nyní jsou chápány jako druh zemědělské lokality a jsou časté především v jižních oblastech Ruska.\n"}
{"id": "903869", "url": "https://cs.wikipedia.org/wiki?curid=903869", "title": "Mimosoudní řešení sporů", "text": "Mimosoudní řešení sporů\n\nMimosoudní řešení sporů nebo alternativní řešení sporů (, zkratkou ADR) jsou metody řešení sporů nějakou metodou, která je alternativou soudního sporu.\n\nNapříklad mezi takové metody patří:\n\n"}
{"id": "903870", "url": "https://cs.wikipedia.org/wiki?curid=903870", "title": "WWS", "text": "WWS\n\nWWS (Wrata Wot Stodoli) je rumburská hudební skupina žánrově hrající rock a punk obohacený o prvky jiných hudebních stylů. Jedinečným rysem kapely je hudební nástroj fagot. V písních zaznívají převážně surealisticko-lyrické texty. Kapela vznikla 28. 5. 2005, má zatím nahrané tři demosnímky, dva živé koncerty, studiové EP Atelier z roku 2010 a Epic Fail Split CD (2013) s kapelou Jzd. Za úspěchy pokládá kapela společné koncerty např. s kapelami Vypsaná fiXa, Znouzectnost, Imodium a mnoho dalšími. WWS je pořád spíše kapelou lokální, koncertuje převážně po severních a západních Čechách a fanouškovskou základnu si získala nejvíce u punkerů.\n\n\n"}
{"id": "903872", "url": "https://cs.wikipedia.org/wiki?curid=903872", "title": "Kostel svatého Filipa a Jakuba (Lelekovice)", "text": "Kostel svatého Filipa a Jakuba (Lelekovice)\n\nKostel svatého Filipa a Jakuba je římskokatolický chrám v obci Lelekovice v okrese Brno-venkov. Je chráněn jako kulturní památka České republiky. Je filiálním kostelem vranovské farnosti.\n\nLelekovický kostel, původně asi zasvěcený Panně Marii, byl postaven v románském slohu zřejmě v polovině 13. století. Jednalo se o jednoduchou jednolodní plochostropou stavbu s pravoúhle zakončeným kněžištěm, přičemž do dnešních dnů se dochovaly jak obvodové zdi lodi, tak i kněžiště. Ze začátku 14. století pochází portál v jižní stěně lodi. Asi před polovinou 14. století byl nedaleko kostela vybudován lelekovický hrad. Chrám byl upraven na konci 15. století, došlo ke zvýšení obvodových zdí, zřízení opěrných pilířů a zaklenutí křížovou klenbou, k jižní stěně presbytáře byla také přistavěna sakristie, nad níž byla asi v roce 1567 vybudována věž s dřevěným zvonicovým patrem. Zvonice byla v roce 1873 zbořena a nahrazena hranolovou věží v západním průčelí kostela. Ve stejné době byla přistavěna k východnímu závěru kněžiště nová sakristie.\n\nKolem kostela se nachází hřbitov.\n\n"}
{"id": "903877", "url": "https://cs.wikipedia.org/wiki?curid=903877", "title": "Supermarine Southampton", "text": "Supermarine Southampton\n\nSupermarine Southampton byl britský vojenský létající člun z 20. let 20. století. Byl to jeden z nejúspěšnějších meziválečných hydroplánů. Letoun vznikl jako pokračování vývoje letounu Supermarine Swan a byl příležitostně používán i pro civilní dopravu.\n\nLetoun Southampton byl navržen týmem, který vedl R. J. Mitchell. Ten se později proslavil konstrukcí slavného letounu Spitfire. Kvůli úspěchu předchozího modelu Supermarine Swan objednalo britské ministerstvo letectví 6 letounů Southampton přímo z rýsovacího prkna, což bylo neobvyklé. Letoun Swan tedy sloužil jako prototyp nové verze, a tak byl vývoj letounu velice krátký.\n\nLetoun Southampton byl dvoumotorový dvouplošník koncipovaný jako létající člun s tažnými motory, které byly namontovány mezi spodním a horním křídlem. Svislé ocasní plochy byly trojité. Letoun Southampton Mk. I měl jak trup, tak i křídla ze dřeva. Verze Southampton Mk. II měla kovový duralový trup stejné tloušťky. Tato změna snížila hmotnost o 409 kg, což prodloužilo dolet stroje asi o 320 km. V roce 1929 bylo 24 letounů Mk. I přestavěno na letouny s kovovým potahem trupu. Některé pozdější letouny byly vybaveny kovovými křídly. Tyto letouny byly pravděpodobně značeny Southampton Mk. III. Letouny měly tři střelecké pozice osazené kulomety. Jedna byla na nose letounu a dvě v zadní části trupu.\n\nPrvní sériový stroj vykonal svůj první let 10. března 1925. Dodávky k RAF byly zahájeny v polovině roku 1925.\n\nSouthamptony vstoupily do služby u RAF v srpnu 1925 u 480. pobřežní průzkumné letky na základně RAF Calshot. Letoun se rychle proslavil svými dálkovými předváděcími lety ve formaci. Nejznámější byla expedice v letech 1927 a 1928 dlouhá 43 500 km, kdy 4 letouny Southampton letěly na Dálný východ z Felixstowe přes Středozemní moře a Indii do Singapuru.\n\nDalší letouny tohoto typu byly prodány do několika dalších zemí. Osm nových letounů bylo prodáno do Argentiny, Turecko koupilo 6 letounů a Austrálie koupila dvojici letounů Mk. I od RAF. Japonsko koupilo také jeden letoun, který později přestavělo na dopravní letoun pro 18 cestujících. Jeden letoun RAF byl zapůjčen na tři měsíce společnosti Imperial Airways, přičemž obdržel britskou civilní registraci \"G-AASH\". Letoun zajišťoval leteckou poštu mezi Janovem a Alexandrií od prosince 1929 jako náhrada za havarovaný letoun Short Calcutta. Bylo postaveno celkem 83 Southamptonů. Navíc byl ještě postaven prototyp třímotorového letounu Southampton Mk. X.\n\nMk. I\nMk. II\nVerze pro Argentinu\nVerze pro Turecko\n\nExperimentálně byly letouny osazovány i motory Bristol Jupiter IX a Rolls-Royce Kestrel.\n\n\"Technické údaje pocházejí z publikace „Supermarine Aircraft since 1914“\".\n\n\n\n\n Argentina\n Austrálie\n\n\n Turecko\n Japonsko\n Spojené království\n\n\n\n"}
{"id": "903879", "url": "https://cs.wikipedia.org/wiki?curid=903879", "title": "Dredd", "text": "Dredd\n\nDredd je dystopický kyberpunkový sci-fi akční film z roku 2012 v koprodukci Velké Británie a Severního Irska, Jihoafrické republiky, USA a Indie režírovaný Petem Travisem.\n\nPředlohou byl britský komiks \"2000 AD\". V hlavních rolích se představí Karl Urban, Olivia Thirlbyová, Wood Harris a Lena Headey. Karl Urban hraje soudce Dredda ve velké megapoli Mega-City One, kde po jaderné válce přežívají zbytky lidí. Mezi jeho pravomoce soudce náleží mimo identifikace zločinu i jeho potrestání.\n\n\nMega-City One je obrovská megapole, jediné město na americkém kontinentě, které má 800 000 000 obyvatel. Dochází zde k 17 tisícům zločinů denně. O pořádek a dodržování zákona dbají tzv. soudcové, kteří odhalují zločiny, soudí je a zároveň i vykonávají rozsudek. Jedním z nejzkušenějších soudců je Dredd, ke kterému je přidělena kadetka Cassandra Andersonová, mutantka se schopností číst myšlenky. Oba se vydávají do akce, po kterém Dredd udělá její hodnocení. Andersonová vybere z několika hlášení dvěstěpatrový mrakodrap ve čtvrti Broskvový park, kde byla vyhozena z balkónu z kůže stažená těla tří dealerů. Před shozením jim byla podána psychoaktivní droga zvaná zpomalovák. Ta výrazně ovlivňuje vnímání času, zdá se být stokrát zpomalený. Výrobu drogy a její distribuci má v rukou vůdkyně gangu Madeline Madrigal, která ji hodlá dodávat do celého Mega-City One. Pád z výšky pak trvá v představách jako věčnost. Dealeři byli krutým způsobem zabiti pro výstrahu, co se stane těm, kteří odmítnou spolupracovat nebo budou konkurovat.\nMadeline je bývalá prostitutka, která zabila svého pasáka, převzala jeho byznys a už se nezastavila před ničím.\n\nDredd s Andersonovou začínají s pátráním. Podaří se jim při zásahu zatknout několik osob, jeden z nich je Kay, Madelinin muž, který má prsty ve vraždách dealerů. Andersonová ho identifikuje. Madeline má obavy, že by mohl soudcům prozradit informace o výrobě zpomalováku a tak pověří svého hackera, aby převedl budovu do vojenského režimu a získal tak nad ní totální kontrolu. Z budovy nemůže nikdo uniknout, je hermeticky uzavřená. Madeline rozhlasem vyzve všechny své podřízené, aby našli a zabili oba soudce. Ti kvůli štítům budovy nemohou přivolat posily. Co se zdá zpočátku jednoduchý úkol, s postupem času začíná být složitější. Kombinací Dreddových zkušeností a Cassandřiných paranormálních schopností se dvojice úspěšně brání a mrtvých členů klanu přibývá. Po zničující palbě kanóny Vulcan, která téměř srovnala se zemí několik pater, se v kouři objeví Dredd a vyhodí z vnitřního balkónu před zraky Ma-Ma jejího pobočníka Caleba, který byl neúspěšný při pokusu o jeho zabití. Navíc se Dreddovi nakonec podařilo kontaktovat centrálu a povolat posily. Přichází 3 soudcové a 1 soudkyně, ti mu ale nejdou na pomoc, ale zabít ho. Zradili dohromady za 1 milion. Kay v nestřežený moment zajme Andersonovou a ujede s ní výtahem. Dredd léčku prohlédne a zlikviduje dva najaté soudce. Andersonová se osvobodí a zabije soudkyni a třetího soudce, čímž zároveň zachrání Dreddovi život. Dvojice společně přechází do ofenzivy a získají od hackera kód k Madelininému apartmá v horním patře. Madeline varuje Dredda, že má na zápěstí detonátor, který v případě, že jí zmizí tep, odpálí vrchní patra budovy. Dredd usoudí, že signál nemůže být tak silný, aby odpálil nálože i ze spodních pater, a Madeline postřelí. Poté jí aplikuje zpomalovák a shodí ji dolů.\n\nV závěrečné scéně Andersonová odevzdává Dreddovi svůj odznak soudkyně a odchází. Vrchní soudkyně se ptá Dredda, jak si vedla. On odvětí, že výborně.\n\nTvůrce komiksové postavy soudce Dredda John Wagner uvedl, že se mu film zamlouval mnohem více, než první adaptace \"Soudce Dredd\" z roku 1995. „\"Olivia Thirlby je perfektní jako Andersonová, mladá soudkyně psionička. Karl Urban nesundává svou helmu a nelíbá svou partnerku.\"“ (pozn.: jako Sylvester Stallone ve filmu z roku 1995).\n\n\n"}
{"id": "903881", "url": "https://cs.wikipedia.org/wiki?curid=903881", "title": "Argo (rozcestník)", "text": "Argo (rozcestník)\n\nArgo může znamenat:\n\n\n"}
{"id": "903883", "url": "https://cs.wikipedia.org/wiki?curid=903883", "title": "Klášter paulánů (Vranov)", "text": "Klášter paulánů (Vranov)\n\nKlášter paulánů v obci Vranov v okrese Brno-venkov se nachází u kostela Narození Panny Marie. Dochované původní západní křídlo kláštera je chráněno jako kulturní památka České republiky.\n\nVranov byl již ve středověku poutním místem, tradičně je jeho původ kladen do roku 1240. Kníže Maxmilián z Lichtenštejna zde nechal od roku 1617 stavět barokní poutní kostel Narození Panny Marie s rodovou hrobkou. Vzhledem k velkému počtu poutníků založil v roce 1633 u kostela také konvent paulánů, kteří si jihovýchodně od kněžiště chrámu postupně postavili čtyřkřídlou klášterní kvadraturu s malou hodinovou věží. Konvent i s kostelem byl vysvěcen v roce 1642. Stavbu kláštera prováděl Ondřej Erna, jako jeho autor bývá uváděn lichtenštejnský architekt Giovanni Giacomo Tencalla. Kvadratura byla dokončena až v roce 1751, ještě předtím byly její starší části rekonstruovány. Místní paulánská komunita se rozrůstala, již v roce 1640 byla povýšena na korektorát a bylo zde 20 řeholníků. K roku 1771 zde žilo 30 paulánů, v roce 1784 jich bylo 24. Roku 1781 přešla část řeholníků do nově zřízeného konventu ve Šlapanicích. Vranovský klášter byl na základě dekretu Josefa II. zrušen roku 1784, v té době patřil mezi prvních deset nejbohatších konventů na Moravě. Po zrušení kláštera byla jeho budova postupně ubourávána. Zanikla tak tři křídla, zachováno bylo pouze západní křídlo, které navazuje na jižní stěnu kněžiště kostela a které bylo využíváno jako fara. \n\nPauláni se do Vranova vrátili v roce 1992 a postupně začali s obnovou zbořeného komplexu. V letech 1997–2000 postavili jižní křídlo kvadratury a část východního křídla, po roce 2002 bylo zbudováno východní a severní křídlo. Dokončována a zprovozňována jsou postupně (jižní roku 2000, východní 2011). Řád zde zřídil Duchovní centrum svatého Františka z Pauly, funguje zde ubytování, stravování, jsou zde sály pro konference a jiné akce. V roce 2002 zde působilo 12 řeholníků a jednalo se o jediný paulánský klášter na sever od Alp.\n\n"}
{"id": "903884", "url": "https://cs.wikipedia.org/wiki?curid=903884", "title": "Argonaut", "text": "Argonaut\n\nArgonaut může znamenat:\n\n\n"}
{"id": "903892", "url": "https://cs.wikipedia.org/wiki?curid=903892", "title": "Obvod obce s rozšířenou působností Šlapanice", "text": "Obvod obce s rozšířenou působností Šlapanice\n\nSprávní obvod rozšířené působnosti státní správy svěřené obci Šlapanice vznikl v dnešním rozsahu 1. ledna 2003. Leží v Jihomoravském kraji ve východní, jihozápadní a částečně severní části okresu Brno-venkov a čítá 40 obcí.\n\nObvod ORP Šlapanice zahrnuje část nejbližšího okolí Brna, jedná se v podstatě o jeho suburbium. Má dvě územně nespojité části, větší východní a menší jihozápadní. Z důvodu lepší dostupnosti má městský úřad Šlapanice pracoviště i přímo v Brně, tedy mimo správní území obvodu ORP.\n\nMěsto Šlapanice je zároveň obcí s pověřeným obecním úřadem, přičemž oba správní obvody se kryjí.\n\nPoznámka: Města jsou vyznačena tučně, městyse \"kurzívou\".\n\n"}
{"id": "903893", "url": "https://cs.wikipedia.org/wiki?curid=903893", "title": "Obvod obce s rozšířenou působností Kuřim", "text": "Obvod obce s rozšířenou působností Kuřim\n\nSprávní obvod rozšířené působnosti státní správy svěřené obci Kuřim vznikl v dnešním rozsahu 1. ledna 2003. Leží v Jihomoravském kraji v severozápadní části okresu Brno-venkov a čítá 10 obcí.\n\nMěsto Kuřim je zároveň obcí s pověřeným obecním úřadem, přičemž oba správní obvody se kryjí.\n\nPoznámka: Města jsou vyznačena tučně, městyse \"kurzívou\".\n\n"}
{"id": "903896", "url": "https://cs.wikipedia.org/wiki?curid=903896", "title": "Martin Hrdina", "text": "Martin Hrdina\n\nMartin Hrdina (* 28. září 1978, Velké Bílovice) je český interiérový architekt a grafický designér působící v Brně.\n\nNarodil se v rodině vinaře z Velkých Bílovic, Jaroslava Hrdiny. Od roku 1997 studoval na Fakultě architektury Technické univerzity v Liberci, v ateliéru architektky Heleny Jiskrové. Ta v Liberci působila jako hostující profesorka z Nizozemska a pod jejím vlivem Hrdina pokračoval ve studiu v Amsterdamu. Na Gerrit Rietveld Academy studoval obor interiérový design a v roce 2004 jej absolvoval s bakalářským titulem (bakalář designu, BDes.). O rok později dokončil i magisterské studium v Liberci s titulem inženýr architekt (Ing. arch.). Během svého nizozemského pobytu se začal více věnovat také grafickému designu. V roce 2006 založil vlastní grafické a designové studio. Definitivně se vrátil do Česka v roce 2008 a zakotvil v Brně.\n\nJeho nizozemským diplomovým projektem byla kniha a instalace nazvaná \"Psaný prostor\" (\"Written Space\"). Šlo o deset textů, architektonických básní, složených z vybraných textů architekta Adolfa Loose, básníka E. E. Cummingse a spisovatele Williama Burroughse a uspořádaných do trojrozměrné knihy.\n\nPrvní velkou zakázkou grafického designu v Česku byla pro Hrdinu vizuální stránka dvou ročníků filmového festivalu Mezipatra (2007 a 2008). Následovaly práce pro Divadlo Letí (2008–2009) nebo vítězný návrh v soutěži o vizuální identitu Centra současné dramatiky (2010); již od studijních let tvořil pro liberecké Krátké a úderné divadlo. Korporátní identitu a grafický vizuál navrhoval jak pro moravské rodinné vinařství (2008), tak i pro nizozemskou architektonickou kancelář INK / AIM (2005 a 2007) nebo pro české ministerstvo školství (2010). V divadelní sezóně 2013/14 zpracoval pro brněnské Divadlo Reduta sérii plakátů k novým představením \"Nora\", \"Provaz\" a \"Loupežníci\".\n\nMimo festivalové tiskoviny navrhl a graficky zpracoval i knižní díla. Ze spolupráce s brněnským nakladatelstvím Host vzešla mimo jiné grafická podoba Knihy roku 2012 Magnesia Litera, \"Rybí krev\". Pro stejné nakladatelství zpracoval i průvodce \"Brno nacistické\" a \"Brno stalinistické\" nebo knihu rozhovorů Jiřího Kubíka \"Na Hradě a v podhradí (Česko na cestě od Havla k Zemanovi)\".\nV oblasti interiérového designu se jeho první výraznou brněnskou realizací stala v roce 2008 kavárna Tungsram na Kapucínském náměstí. Pro ni také navrhl na míru téměř veškerý mobiliář a zpracoval grafický vizuál, pro nějž se inspiroval reklamní grafikou 30. let 20. století. V návaznosti na to přišly i další podobné zakázky. V roce 2010 to byla série kaváren Art (v předsálí stejnojmenného kina), Alfa (ve stejnojmenné funkcionalistické pasáži) a zejména Leporelo+. Na posledně jmenované kavárně s obchodem ve vstupní hale brněnského Domu umění spolupracoval s architektkou Nicol Gale. V roce 2011 dokončil Bistro Franz na Veveří, pojmenované podle původního autora nově opraveného secesního domu Františka Pavlů. Pro majitele kavárny Tungsram pak vytvořil encyklopedií inspirovaný interiér kavárny Atlas, otevřené v dubnu 2013 v předsálí Sálu Břetislava Bakaly. V prostorách Místodržitelského paláce, jenž má ve správě Moravská galerie v Brně, byla v červnu 2014 otevřena kavárna příznačně nazvaná Morgal, na jejímž interiéru s Hrdinou výtvarně spolupracovala Vendula Chalánková.\n\nVedle kaváren se podílel i na přípravě řady výstav. V červnu 2014 byla v kunštátském zámku otevřena prohlídková trasa nazvaná „V erbu tří pruhů. Páni z Kunštátu a jejich hrad“, pro niž Hrdina připravoval architektonický návrh. Navrhl rovněž architektonické řešení stálé expozice věnované moravským Lucemburkům, která byla otevřena 2. července 2016 na hradě Veveří. Jako designér se podílel i na přípravě stálé interaktivní expozice „Moravský aristokrat v labyrintu světa“ v bučovickém zámku, která byla zpřístupněna 1. července 2017.\n\nPracuje na pomezí architektury a designu; grafické prvky a postupy jsou přítomny od počátku vznikající koncepce a promítají se až do jednotlivých detailů jako jídelní lístky apod. V rozhovoru pro magazín Era 21 označil za svou inspiraci funkcionalismus a art deco 20. a 30. let 20. století. \n\nAktivně se zajímá a vyjadřuje i k zásahům do veřejného prostoru. Podpořil ku příkladu iniciativu proti podzemním garážím pod Zelným trhem (2010), zasedl v hodnotící komisi při výběru jednotného vizuálního stylu Hvězdárny a planetária Brno (2011).\n\n"}
{"id": "903900", "url": "https://cs.wikipedia.org/wiki?curid=903900", "title": "Mantis", "text": "Mantis\n\nMantis může být:\n\n"}
{"id": "903915", "url": "https://cs.wikipedia.org/wiki?curid=903915", "title": "Džabálijá", "text": "Džabálijá\n\nDžabálijá (arabsky جباليا) je město v Pásmu Gazy v governorátu Severní Gaza. Nachází se přibližně 4 km severně od Gazy. Populace města v roce 2006 byla 82 877. Na severu k městu přiléhá uprchlický tábor Džabálijá.\n\nNedaleko města se nachází velký hřbitov z 8. století př. n. l. Byly zde také nalezeny památky z doby Byzantské říše a Abbásovského chalífátu.\n"}
{"id": "903916", "url": "https://cs.wikipedia.org/wiki?curid=903916", "title": "Bajt Lahíja", "text": "Bajt Lahíja\n\nBajt Lahíja (arabsky بيت لاهيا) je město v Pásmu Gazy v governorátu Severní Gaza. Název pochází z aramejštiny (syrštiny) a znamená poušť. Město je obklopeno písečnými dunami a porosty fíkovníků a citrusů. Nachází se tu ruiny vesnice, mešity z konce fátimovské dynastie a počátku ajjúbovské dynastie a také několika mešit z doby Osmanské říše.\n\nProblém pro město představuje jeho poloha na samém severu pásma Gazy. Město často používají bojovníci z Brigád Izz ad-Dína al-Kassáma jako odpaliště raket a je proto častým terčem útoků ze strany izraelské armády. Např. v roce 2006 zabila exploze na pláži 8 lidí, v roce 2008 zabila špatně odpálená raketa Kassám dvě palestinské školačky a v roce 2009 zabila izraelská raketa nejméně 13 lidí v mešitě al-Maqadna.\n"}
{"id": "903923", "url": "https://cs.wikipedia.org/wiki?curid=903923", "title": "Baní Suhajlá", "text": "Baní Suhajlá\n\nBaní Suhajlá (arabsky ) je město v jižní části v Pásma Gazy v governorátu Chán Júnis. Nachází se na předměstí města Chán Júnis, asi 2 km východně od něj. Podle Palestinského statistického úřadu populace města narostla z v roce 1945 na v roce 2006. Území dnešního Baní Suhajlá bylo odnepaměti důležité díky jeho strategické poloze mezi Egyptem a Palestinou. V noci 31. srpna 1955 bylo napadeno izraelskými ozbrojenými silami. 5. dubna 1956 izraelské dělostřelectvo město ostřelovalo.\n"}
{"id": "903934", "url": "https://cs.wikipedia.org/wiki?curid=903934", "title": "Třída Columbia", "text": "Třída Columbia\n\nTřída Columbia byla třída chráněných křižníků námořnictva Spojených států amerických. Třídu tvořily dvě jednotky, pojmenované \"Columbia\" a \"Minneapolis\". Stavěny byly především pro narušování námořních obchodních tras protivníka a proto pro ně byla typická vysoká rychlost, velký dosah a naopak slabší pancéřování a výzbroj. Ta nebyla dimenzována pro boj s jinou válečnou lodí obdobné velikosti. Silný pohonný systém znamenal rovněž vysoké provozní náklady a proto byly křižníky této třídy v době míru často převáděny do rezervy. Křižníky byly operačně nasazeny ve Španělsko-americké a první světové válce. Vyřazeny byly roku 1921.\n\nCelkem byly loděnicí William Cramp and Sons ve Filadelfii postaveny dvě jednotky této třídy, zařazené do služby v letech 1903–1905.\n\nJednotky třídy \"Columbia\":\nHlavní výzbroj třídy tvořil jeden 203mm kanón na zádi a dva 152mm kanóny umístěné vedle sebe na přídi před nástavbou. Doplňovalo je osm 100mm kanónů, dvanáct 57mm kanónů a dva 37mm kanóny. Loď rovněž nesla čtyři 356mm torpédomety. Pancéřovou ochranu tvořila pancéřová paluba silná 101 mm. Pohonný systém tvořily tři parní stroje. Lodní šrouby byly tři. Dosahoval nejvyšší rychlosti 22,8 uzlu.\n\n"}
{"id": "903938", "url": "https://cs.wikipedia.org/wiki?curid=903938", "title": "Apofatická teologie", "text": "Apofatická teologie\n\nApofatická teologie (z řec. \"ἀπόφημι\" – apophēmi, „popírat“), též negativní teologie či via negativa je teologie, která se snaží popsat Boha negativními (popíravými) výroky. Vychází z toho, že Bůh natolik přesahuje stvoření a lidskou mysl, že pozitivní výroky o něm jsou v podstatě nepravdivé pro svou neúplnost a nedostatečnost a jsou jen podobenstvími, metaforami či paradoxy.\n\nApofatická teologie bývá často spjata s mysticismem.\n\nApofatická teologie vychází z platonismu, do křesťanské teologie ji vnesli sv. Řehoř z Nyssy, Pseudo-Dionysios Areopagita a sv. Maxim Vyznavač.\n\nKoncepty obdobné apofatické teologii se nacházejí i v jiných náboženstvích, než je křesťanství.\n\n\n"}
{"id": "903939", "url": "https://cs.wikipedia.org/wiki?curid=903939", "title": "Oplatky na chléb", "text": "Oplatky na chléb\n\nOplatka na chléb (neboli jedlá etiketa) je výrobek vyrobený z jedlého papíru s potiskem z jedlých barev. Používá se nejčastěji k označení nebalených pekárenských výrobků, např. chleba, kde se různými způsoby zapéká. Jedlá etiketa je naprosto nezávadná a dá se normálně sníst se zbytkem pečiva. \nZpůsobů, jak označit nebalený pekárenský výrobek, není mnoho. Často se k tomuto účelu využívají například obyčejné etikety lepené na povrch výrobku, anebo papírové pásky na chleba. Tyto způsoby však mají své zápory (např. zbytek lepidla a etikety zůstanou po odtrhnutí pevně na povrchu kůrky v prvním případě nebo složitá aplikace v případě druhém). Proto se nyní postupně přechází k výhodnějším jedlý etiketám.\n\nJedlé etikety slouží jako silný nástroj podpory prodeje a také přispívají ke snazší identifikaci těchto výrobků ze strany spotřebitele. Další z hlavních funkcí jedlých etiket je ochrana proti plagiátorství. Spousta pekáren peče své vlastní originální výrobky a často se potýkají s tím, že se je někdo snaží napodobovat. Zapečením jedlé etikety do svého výrobku pekárna významně (ne-li úplně) omezí riziko plagiátorství svých výrobků, přičemž náklady za označený výrobek jsou téměř stejné jako za neoznačený. K nemalým přínosům patří rovněž snadná aplikace na pečivo a to, že jedlou etiketu nemusí zákazník odstraňovat.\n\nChuť etiket z jedlého papíru je neutrální (jako u hostií, proto se někdy označují jako hostie na chleba). Základní složkou jedlého papíru je obvykle bramborový škrob (± 92%), voda (± 7%) a palmový či slunečnicový olej (± 1%). Setkáváme se také s kombinací bramborového škrobu s rýží či škrobem kukuřičným a dalšími složkami, zde je ovšem častou nevýhodou hořká chuť. Nesmíme však zapomenout na výsledný design etiket z jedlého papíru, který je tvořen potiskem jedlými barvivy na bázi standardně využívaných emulgátorů, používaných mimo jiné k obarvování sycených nápojů. Těmito jedlými barvivy je při dnešních technologiích možné na etiketu přenést libovolnou grafiku bez omezení. Tak je možné zachovat původní originální design log a produktových ochranných známek výrobců pečiva.\nOproti hostiím jedlý papír neobsahuje lepek, a je tak vhodný i pro označování bezlepkových výrobků. K dostání je také v organické kvalitě, což mohou ocenit zejména výrobci BIO potravin.\n\nOznačování pekárenských výrobků etiketami z jedlého papíru má své kořeny například v Německu a Rakousku. V západní Evropě se často setkáváme s označením jedlými BIO etiketami u certifikovaných produktů ekologického zemědělství. Praktický význam etiket z jedlého papíru zejména v případech nebalených potravin však sahá mnohem dále a můžeme jej spatřovat v možnosti uvádění doplňujících informací, důležitých pro rozhodování spotřebitele o koupi. Těmi jsou například nutriční a dietetické hodnoty výrobku, které jsou obyčejně k dispozici jen na vyžádání u personálu dané prodejny.\n\nVýčet produktů, které je možno označit jedlou etiketou, je široký. Přes chléb, bagety, vánočky, housky až po drobné pečivo, kaiserky, rohlíky, crossainty a jiné sladké pečivo. Prakticky je možné označit kteroukoliv potravinu, s ohledem na to, že se jedná o označení, které je jedlé a zdravotně nezávadné a může tak být přímo spojené s výrobkem.\n\nDíky jednoduché manipulaci a přilnavosti jedlých etiket, lze jejich aplikaci snadno začlenit do výrobního procesu. Zvládnou ji sami pekaři či jejich pomocníci, jedná se totiž o úkon, který netrvá déle než jednu sekundu. Etikety se nanášejí před pečením, po lehkém navlhčení povrchu výrobku vodou nebo rostlinným olejem. Dalším možným způsobem je aplikace „přes ošatku”, jednoduše vhozením jedlé etikety lícem na její dno předtím, než se do ní vhodí těsto. Setkáváme se však i s případy aplikace až po upečení, kdy stačí etiketu navlhčit a přitisknout na horký povrch výrobku.\n\n\n"}
{"id": "903941", "url": "https://cs.wikipedia.org/wiki?curid=903941", "title": "Araukana", "text": "Araukana\n\nAraukana je plemeno kura domácího pocházející z Chile. Araukany chovali původně jihoameričtí indiáni zvaní Araukáni. Odtud pochází i název plemene. Slepice araukany snášejí tyrkysová vajíčka. Chovají se ve dvou varietách - varieta s ocasem a varieta bez ocasu.\n\nVyznačuje se živým temperamentem, svou vitálností a poměrně rychlým růstem.\nBarva kůže je žlutá a barva běháků nazelenalá. Dle některých literárních údajů obsahují vejce araukan v porovnání s jinými plemeny méně cholesterolu.\n\nZemě původu\nChile\n\nVejce\n\n\"snáška:\" 170–180 vajec\n\n\"Hmotnost vejce:\" 53–60 g\n\n\"Barva vejce:\" zelená, namodralá až lehce narůžovělá\n\nVelikost nánožních kroužků\n"}
{"id": "903944", "url": "https://cs.wikipedia.org/wiki?curid=903944", "title": "Ann Elizabeth Packerová", "text": "Ann Elizabeth Packerová\n\nAnn Elizabeth Packerová (* 8. března 1942 Moulsford, Oxfordshire) je bývalá britská atletka, běžkyně na 400 a 800 metrů, olympijská vítězka v běhu na 800 metrů z roku 1964.\n\nPrvní úspěch na mezinárodní scéně zaznamenala na mistrovství Evropy v Bělehradě v roce 1962, kde byla členkou britské štafety na 4 x 100 metrů, která získala bronzovou medaili. Na olympiádě v Tokiu v roce 1964 zvítězila v běhu na 800 metrů a vybojovala stříbrnou medaili v běhu na 400 metrů. Její osobní rekord na 800 metrů 2:01,1 byl zároveň od 20. října 1964 do 28. června 1967 světovým rekordem. V roce 1969 za své výkony obdržela Řád Britského impéria.\n\n\n"}
{"id": "903946", "url": "https://cs.wikipedia.org/wiki?curid=903946", "title": "Picture Transfer Protocol", "text": "Picture Transfer Protocol\n\nPicture Transfer Protocol (PTP) je v informatice název protokolu pro přenos multimediálních souborů (fotografie, video) z inteligentních zařízení (digitální fotoaparát, smartphone) do počítače bez potřeby speciálních ovladačů. Protokol byl standardizován jako ISO 15740 a též jako součást USB standardu. USB je implicitním transportním médiem pro PTP přenosy. PTP je alternativním protokolem pro USB Mass Storage (USB MSC) a byl základem pro vznik Media Transfer Protocolu (MTP). Proto některá zařízení podporují oba protokoly (PTP i MTP, například systém Android 4.0 a novější).\n\nPrincip funkce PTP je podobný FTP protokolu (vypiš adresář, stáhni soubor, ulož soubor), nepodporuje tedy standardní operace se soubory tak, jak je používají běžné programy (otevřít, zapsat změny, zavřít), ale například ani přejmenování (soubor je nutné stáhnout, přejmenovat a znovu do zařízení uložit).\n\nZatímco u USB Mass Storage jsou data interpretována připojeným zařízením (počítačem), u PTP data v úložném zařízení (typicky flash paměť) interpretuje chytré zařízení a připojenému počítači jsou předávány jen celé soubory. Zařízení, ze kterého jsou data přenášena, tedy u PTP neztrácí kontrolu nad uloženými daty, a proto mohou k datům přistupovat obě zařízení najednou. Na druhou stranu u PTP nemůže vnější zařízení například opravit poškozené soubory (resp. poškozenou strukturu dat) nebo obnovit smazané soubory. Nejsou možné ani paralelní operace (je nutné počkat na dokončení přenosu jednoho souboru a pak teprve zahájit další).\n\nNad protokolem PTP byla vyvinuta rozšíření. Protokol PTP/IP, vytvořený společností FotoNation a poprvé implementovaný ve Wi-Fi digitálních fotoaparátech od Nikonu, Canonu, a Eastman Kodaku, dovoluje datové přenosy přes jakoukoli síť založenou na protokolu IP.\n\nMTP, vyvinutý Microsoftem, podporuje přenosy přes bezdrátovou nebo drátovou síť založenou na PTP/IP FotoNationu, ale dovoluje uživatelům přenášet i jiné multimediální soubory, než jen obrázky. Dále je přidána podpora označování (tagování) souborů s rozšířenými metadaty (jako je titulek, umělec atp.).\n\nJak Microsoft, tak Apple zahrnují podporu PTP ve svých operačních systémech. V případě Microsoftu od verze Windows ME (odnož Windows CE protokol nepodporuje) a v případě Applu od Mac OS X 10.1 Puma. Microsoft ve Windows implementuje PTP pomocí služby Windows Image Acquisition (standard pro získávání digitálních dat ze skenerů, USB videokamer a rozhraní IEEE 1394).\n\nPTP v Linuxu a ostatních open source operačních systémech je podporován množstvím rozšiřujících knihoven, jako jsou libgphoto a libptp. Ty jsou následně používány v aplikacích jako digiKam a F-Spot.\n\nPTP v1.1 (ISO15740:2008) je aktualizací původního PTP, které bylo publikováno mezinárodní organizací pro normalizaci ISO.\n\nDo poloviny roku 2008, většina zařízení a operačních systémů ještě PTP ve verzi 1.1 nepodporovala. Tato aktualizovaná verze je tedy zpětně kompatibilní s původní PTP v1.0 a nabízí rozšířený výkon, kompatibilitu a další rozšiřující funkce zahrnující:\n\n\n\n"}
{"id": "903955", "url": "https://cs.wikipedia.org/wiki?curid=903955", "title": "David Alaba", "text": "David Alaba\n\nDavid Olatukunbo Alaba (* 24. června 1992, Vídeň, Rakousko) je rakouský fotbalový obránce nebo záložník, který hraje v německém klubu Bayern Mnichov. Je zároveň reprezentantem Rakouska. V letech 2011, 2012, 2013, 2014, 2015 a 2016 získal v Rakousku ocenění Fotbalista roku, v letech 2013 a 2014 také ocenění Sportovec roku.\n\nHrál na více postech, ve středu i na krajích zálohy a od jara 2012 se v Bayernu prosazuje na pozici levého obránce, kam ho zařadil trenér Jupp Heynckes. Alaba bývá srovnáván s francouzským obráncem Bixentem Lizarazu, který také působil v Bayernu Mnichov.\n\nV ročníku 2011/12 se probojoval s Bayernem do finále DFB-Pokalu proti Borussii Dortmund, v něm ale Bayern podlehl soupeři 2:5. Alaba hrál do 69. minuty.\n\n5. prosince 2012 v základní skupině F Ligy mistrů 2012/13 pomohl svým gólem k výhře 4:1 nad BATE Borisov. Bayern oplatil běloruskému soupeři prohru 1:3 z prvního vzájemného zápasu ve skupině. 2. dubna 2013 již během první minuty otevíral skóre čtvrtfinálového klání s Juventusem Turín, zápas skončil výhrou Bayernu 2:0. Stejným výsledkem dopadla i odveta v Turíně a německý klub postoupil se skóre 4:0 dál. V prvním zápase semifinále 23. dubna 2013 byl u výhry 4:0 nad Barcelonou, která byla dosud poměrně suverénní. Alaba odehrál stejně jako jeho spoluhráči velmi dobré utkání, Bayern si zajistil výbornou pozici do odvety. V odvetě 1. května svým výkonem na hřišti pomohl k výhře, Bayern zvítězil na Camp Nou 3:0 a suverénním způsobem postoupil do finále. Ve finále 25. května ve Wembley proti Borussii Dortmund nastoupil v základní sestavě, Bayern zvítězil 2:1 a získal nejprestižnější pohár v evropském fotbale.\n\nS klubem slavil v sezóně 2012/13 zisk ligového titulu již 6 kol před koncem soutěže, ve 28. kole německé Bundesligy. Ve finále DFB-Pokalu 1. června 2013 porazil Bayern s Alabou v sestavě VfB Stuttgart 3:2 a získal tak treble (tzn. vyhrál dvě hlavní domácí soutěže plus titul v Lize mistrů resp. PMEZ) jako sedmý evropský klub v historii.\n\n23. října 2013 vstřelil gól v domácím utkání Ligy mistrů 2013/14 Viktorii Plzeň, souboj německého mistra s českým vyzněl jednoznačně pro Bayern 5:0. Po sklepnutí útočníka Mario Mandžukiće si míč předkopl k hranici vápna a pravačkou jej umístil k tyči. S Bayernem vyhrál v prosinci 2013 i Mistrovství světa klubů v Maroku, kde Bayern porazil ve finále domácí tým Raja Casablanca 2:0, a v březnu 2014 s předstihem (7 kol před koncem) další bundesligový titul.\n\nDalší bundesligový titul slavil s Bayernem 26. 4. 2015 s velkým předstihem před koncem ligy.\n\nAlaba působil v některých mládežnických reprezentacích Rakouska (U17, U19, U21). Byl členem rakouského týmu do 19 let, který participoval na Mistrovství Evropy hráčů do 19 let v roce 2010 ve Francii, kde obsadil nepostupové třetí místo v základní skupině A. Alaba se na turnaji jednou střelecky prosadil, v zápase proti Anglii (porážka 2:3).\n\nV A-mužstvu Rakouska debutoval 14. října 2009 ve svých 17 letech pod trenérem Dietmarem Constantinim v kvalifikačním utkání proti domácí Francii. Nastoupil na hřiště v 80. minutě za stavu 3:1 pro Francii, tímto výsledkem utkání skončilo. Stal se tak nejmladším hráčem rakouského národního A-týmu v historii.\n\n7. června 2013 vstřelil gól z pokutového kopu v kvalifikačním utkání na MS 2014 proti Švédsku, Rakousko zvítězilo 2:1. Byl to už jeho čtvrtý gól v tomto kvalifikačním cyklu. Pátý gól vsítil 10. září 2013 v domácím kvalifikačním utkání proti Irsku, byla to vítězná branka, Rakousko zvítězilo 1:0 a uchovalo si naději na postup na Mistrovství světa 2014 v Brazílii. Na ten nakonec nepostoupilo (skončilo se 17 získanými body třetí ve skupině za prvním Německem a druhým Švédskem), Alaba nastřílel v kvalifikační skupině C celkem 6 gólů.\n\n"}
{"id": "903957", "url": "https://cs.wikipedia.org/wiki?curid=903957", "title": "Kristjan Jaak Peterson", "text": "Kristjan Jaak Peterson\n\nKristjan Jaak Peterson (14. března 1801 Riga – 4. srpna 1822 Riga) byl estonský básník, zakladatel estonské národní literatury a moderní estonské poezie. Den jeho narození se v Estonsku každoročně slaví jako Den mateřského jazyka.\n\nKristjan Jaak Peterson byl synem estonského kostelníka a o jeho matce je známo jen tolik, že neměla ryze estonské předky. Mladý Kristjan navštěvoval zemské gymnázium v Rize a vysokoškolské čtyřleté studium absolvoval za pouhá tři léta. Během studia se projevilo jeho jazykové nadání. Věnoval se němčině, švédštině, hebrejštině, řečtině, latině, ruštině, angličtině a zajímal se také o řadu exotických jazyků. Již v útlém věku si začal uvědomovat svou příslušnost k zanikajícímu etniku a snažil se přispět k estonskému národnímu obrození. Svou myšlenku demonstroval už na první pohled. Peterson se neostýchal oblékat do tradičních estonských oděvů, které běžně nosil při setkáních s erudovanou baltskou inteligencí. Jeho život byl předčasně ukončen ve věku jednadvaceti let, kdy podlehl nákaze tuberkulózou. Zemřel v Rize, kde je i pohřben, ale přesná poloha jeho hrobu není známa.\n\nJiž na vysoké škole publikoval ve vědeckých časopisech, např. v periodiku Johanna Heinricha Rosenpläntera \"Beiträge zur genauern Kenntniss der ehstnischen Sprache\" a psal i básně v angličtině. Peterson byl prvním básníkem, který vynaložil úsilí k tomu, aby dokázal, že estonština je vhodná i pro uměleckou tvorbu. Napsal tři německojazyčné básně a 21 básní v angličtině, deset ód a pět pastorálních zpěvů. Kristjan Jaak Peterson se nikdy nedočkal publikování svých knih, k němuž došlo až sto let po jeho smrti. Nicméně už v roce 1823 byly vydány tři jeho básně v německém jazyce.\n\nJediné dílo, které mu přineslo uznání už za jeho života, byl překlad švédské verze knihy Kristfrida Ganandera \"Mythologia Fennica\" do němčiny. Tato kniha je slovníkem finských slov a jmen vztahujících se k mytologii. Věřil, že estonská mytologie je podobná finské, a proto na základě sesbíraných materiálů vytvořil základ estonského bájesloví. Jeho rekonstrukce estonského pantheonu podnítila další zkoumání a v konečném důsledku se stala důležitým zdrojem národního povědomí, inspirací pro ranou estonskou literaturu a vedla k sestavení estonského národního u Kalevipoeg, jehož autorem byl Friedrich Reinhold Kreutzwald.\n\nOd počátku byla Petersonova poezie prosycena vlivem rané romantické literatury, nicméně se také zajímal o prvky estonských lidových písní, z nichž si jako první přisvojil motivy a formální prvky, které začlenil do svých básní.\n\nPetersonovy ódy jsou z části hrdinské, z části filosofické. Přehlídka kosmických jevů a mocných přírodních sil ho pravidelně přiváděla k myšlenkám o velikosti a vznešenosti Boha. Ale tyto představy se smísily s dalšími, reprezentujícími racionální hnutí a myšlenky osvícenství. Místy se také vracel k tématu lásky, přátelství a krásy přírody. Naproti tomu jsou jeho bukolicky laděná díla prosyceny lidovými motivy, a proto nás blíže seznamují s podstatou jeho rodné země.\n\nVe výsledku se Petersonova poezie radikálně odlišuje od běžné kompozice své doby jak ve formě, tak v obsahu. Důvod, proč jeho básně zůstaly nevydány, byl ten, že všechny byly napsány formou volného verše, ódy jsou psány aliteračním veršem, zatímco pastorální písně se navracejí k trochejskému rytmu tradičních lidových písní. Charakteristickým rysem je hojnost metafor a přirovnání.\n\nJeho poezie je naplněná něčím, co má přetrvat po věky. Ve skutečnosti celé jeho poetické dílo, omezené prostorem a časem, v němž tvořil, mělo významný vliv na přežití jeho národního jazyka a rodné vlasti.\n\nÓdy\n\nPastorální básně\n\n\n"}
{"id": "903958", "url": "https://cs.wikipedia.org/wiki?curid=903958", "title": "Anton Jánoš", "text": "Anton Jánoš\n\nAnton Jánoš (* 28. února 1958, Jablonové) je bývalý slovenský fotbalový brankář. Po skončení aktivní kariéry působí jako trenér.\n\nHrál za ČH Bratislava, Inter Bratislava, Slavoj Trebišov, Malacky a Duklu Banská Bystrica. V československé lize nastoupil ve 34 utkáních.\n\n\n"}
{"id": "903970", "url": "https://cs.wikipedia.org/wiki?curid=903970", "title": "Salfít", "text": "Salfít\n\nSalfít (arabsky سلفيت‎) je město na Západním břehu Jordánu v governorátu Salfít, jehož je hlavním městem. Je spravováno vládou Státu Palestina. Nachází se ve výšce 570 m v samařských horách nedaleko izraelské osady Ariel. Město vzniklo v době Osmanské říše, v roce 1596 v osmanských daňových registrech poprvé objevuje zmínka o vesnici \"Salfít al-Basal\". Salfít slouží jako administrativní a obchodní centrum pro okolní vesnice a salfitský governorát je největším producentem olivového oleje v Palestině. Problémem je blízkost osady Ariel, protože Izraelci uzavřeli cestu spojující Salfít s okolními vesnicemi na severu, protože se kříží s jinou cestou spojující Ariel s Izraelem. Dalším problémem jsou spory o vybudování čističky vody, které Izraelci kladou překážky, a existence Izraelské bezpečnostní bariéry.\n"}
{"id": "903976", "url": "https://cs.wikipedia.org/wiki?curid=903976", "title": "Ernst Käsemann", "text": "Ernst Käsemann\n\nErnst Käsemann (12. července 1906, Bochum-Dahlhausen − 17. února 1998, Tübingen) byl německý protestantský theolog, biblista-novozákoník, jeden z nejvyprofilovanějších žáků Rudolfa Bultmanna. \n\nMezi lety 1933 – 1946 byl farářem v Gelsenkirchen-Rotthausen, byl členem Vyznávající církve. Roku 1946 se stal profesorem v Mohuči, 1951 v Göttingen a roku 1959 v Tübingen. Středem Käsemannova odborného zájmu byla především theologie apoštola Pavla, kterou interpretoval z hlediska apokalyptiky. Střed Pavlovy theologie je dle Käsemanna christologie, jejímž odpovídajícím rozvinutím je nauka o ospravedlnění bezbožného a která zavazuje církev k poslušnosti vůči ukřižovanému Kristu a dosvědčování jeho vlády nad světem. Dalším z Käsemmanových počinů v oblasti novozákonní biblistiky bylo znovuotevření debaty o tzv. historickém Ježíši, kterou jeho učitel Bultmann považoval za irelevantní a kterou Käsemann inicioval svým článkem „Problém historického Ježíše“ (Das Problem des historichen Jesus) z roku 1954. \n\nKäsemannova dcera Elisabeth Käsemann se v roce 1977 stala obětí argentinské vojenské diktatury. \n"}
{"id": "903979", "url": "https://cs.wikipedia.org/wiki?curid=903979", "title": "Dům U tří králů (Celetná)", "text": "Dům U tří králů (Celetná)\n\nDům U tří králů, někdy zvaný Pikhartovský nebo U tří královen, se nachází na Starém Městě v Praze v Celetné ulici č. 3 (čp. 602)). Stojí mezi Týnskou farou a domem U blého jednorožce. Je chráněn jako kulturní památka České republiky.\n\nPrvní zmínka pochází z roku 1365. Na přelomu 16. a 17. století byl renesančně upraven. Další úpravy prodělal v roce 1710, kdy jej vlastnili Šporkové.\n\n"}
{"id": "903991", "url": "https://cs.wikipedia.org/wiki?curid=903991", "title": "The Weirdness", "text": "The Weirdness\n\nThe Weirdness je čtvrté studiové album americké rockové skupiny The Stooges, vydané v březnu 2007 u vydavatelství Virgin Records. Nahráno bylo v říjnu předchozího roku ve studiu Electrical Audio Studios v Chicagu. Jde o jejich první album od roku 1973, kdy vyšlo \"Raw Power\".\n\n"}
{"id": "903992", "url": "https://cs.wikipedia.org/wiki?curid=903992", "title": "Túbás", "text": "Túbás\n\nTúbás (arabsky طوباس) je město na Západním břehu Jordánu v governorátu Túbás, jehož je hlavním městem. Je spravováno vládou Státu Palestina. Nachází se 21 km severovýchodně od Náblusu a pár kilometrů západně od řeky Jordán. Město je identifikováno se starověkým městem Tebes, které se vzbouřilo proti králi Abímelechovi, ale moderní město bylo založeno až v 19. století arabskými kmeny žijícími v údolí Jordánu. Palestinská autonomie (resp. Stát Palestina) město kontroluje od roku 1995, kdy jí byla předána správa Izraelem.\n"}
{"id": "903994", "url": "https://cs.wikipedia.org/wiki?curid=903994", "title": "Robert Konečný", "text": "Robert Konečný\n\nRobert Konečný (23. dubna 1906, Brno – 15. října 1981, Brno) byl český filozof, psycholog, pedagog a literát. V období II. světové války (1938–1945) byl účastníkem domácího odboje a po zatčení politickým vězněm.\n\nNejprve vystudoval klasické gymnázium v Brně. V letech 1925–1929 studoval filozofii, češtinu a němčinu na FF MU v Brně. V roce 1930 získal pak titul doktora filozofie.\n\nPo dokončení studií pracoval nejprve v letech 1929-1933 na gymnáziu v Tišnově a poté v letech 1933-1939 na klasickém gymnáziu v Brně. Jako vedoucí studentské poradny v Brně vyšetřoval všechny adepty Brna pro středoškolské studium. V letech 1927–1934 prováděl výzkum v laboratoři Společnosti pro výzkum dítěte. V Brně se stal historicky prvním školním psychologem působícím na klasických gymnáziích v ČSR.\n\nZa nacistické okupace se zapojil do odboje v Obraně národa a byl gestapem zatčen 20. listopadu 1939. Vězněn byl v Brně na Špilberku a na těžkém uzavřeném oddělení Psychiatrické léčebny v Brně do roku 1945.\n\nPo skončení II. světové války působil v rozpětí let 1945-1950 na Filozofické fakultě v Brně. V roce 1946 habilitoval. Dalším jeho působištěm byla Psychiatrická léčebna v Brně-Černovicích v letech 1950-1958 a v letech 1958–1963 Psychiatrická klinika KÚNZ. Od roku 1963 byl vědeckým pracovníkem. Psychologické laboratoře ČSAV v Brně. V roce 1966 se stal Kandidátem věd (CSc.). Poté byl v roce 1968 jmenován profesorem filozofie a psychologie. V letech 1968–1971 vyučoval na filozofické fakultě.\n\nPůsobil v odborných a zájmových organizacích: \n\n"}
{"id": "903995", "url": "https://cs.wikipedia.org/wiki?curid=903995", "title": "Degaussing", "text": "Degaussing\n\nDegaussing, neboli demagnetizace, je proces snižování nebo odstraňování zbytkového magnetického pole. Poprvé byl použit za druhé světové války jako ochrana válečných a transportních lodí před magnetickými minami. Každá loď, na základě použitého materiálu (ocel, železo, lana, šrouby), zanechávala unikátní magnetickou značku, kterou využívaly magnetické miny. Degaussingem se tato přirozená unikátní magnetická značka zcela nebo částečně eliminovala. Takto bylo jenom ve Velké Británii během druhé světové války ochráněno přibližně 10000 lodí.\nDegaussing se rovněž používal k redukci magnetického pole CRT monitorů. V současné době se takto označuje proces bezpečného mazání magneticky zapsaných dat z datových médií (pevné disky, datové pásky, audiokazety, videokazety).\n\nDegaussing umožňuje nevratné odstranění magneticky zapsaných dat i z nefunkčních datových médií, jako jsou pevné disky, datové pásky (LTO, DLT, DDS, ...), audiokazety a video kazety. Taková média lze bezpečně reklamovat nebo ekologicky zlikvidovat, aniž by hrozil únik nebo zneužití citlivých dat. Pevné disky, datové pásky formátu LTO (LTO1, LTO2, LTO3, LTO4, LTO5, LTO6), 3592, T10K jsou nenávratně zničeny a nejsou nadále použitelné. Starší typy datových pásek (DLT, DDS), audio a video kazety mohou být opětovně použity.\n\n"}
{"id": "903998", "url": "https://cs.wikipedia.org/wiki?curid=903998", "title": "Dům U Tří králů", "text": "Dům U Tří králů\n\nDům U Tří králů může být:\n\n"}
{"id": "904000", "url": "https://cs.wikipedia.org/wiki?curid=904000", "title": "Seznam cizinců v New York Rangers", "text": "Seznam cizinců v New York Rangers\n\nToto je seznam cizinců, kteří alespoň jednou nastoupili za hokejový tým New York Rangers hrající v NHL. Cizinci jsou myšleni hráči nepocházející z Kanady a Spojených států amerických.\n\n\n\n"}
{"id": "904002", "url": "https://cs.wikipedia.org/wiki?curid=904002", "title": "Nekrotická kroužkovitost třešně", "text": "Nekrotická kroužkovitost třešně\n\nNekrotická kroužkovitost třešně je choroba způsobovaná virem \"Prunus Necrotic Ringspot Virus\" z rodu \"Ilarvirus\". Choroba je považována za nejškodlivější onemocnění třešně a višně.\n\nPNRSV0 \n\nPodle Seznam podle EPPO a oregon.gov \n\n\nChoroba je riozšířena ve všech oblastech pěstování hostitelů.\n\n\nNěkteré varianty viru nevyvolávají příznaky u svého hostitele a mohou být detekovány po naočkování pletiva dřevin na citlivé dřeviny nebo sérologickými testy. Výskyt příznaků úzce souvisí s klimatickými podmínkami. \n\nOstatní varianty PNRSV se projevují nekrotickými skvrnami na mladých listech hostitele během prvního roku systémové infekce. Nemnoho, pokud nějaké symptomy se na listech nebo ovoci objevuje v pozdějších letech. Ještě jiné varianty viru PNRSV působí nekrotické reakce v prvním roce, chronicky chlorotické listy skvrnitost a odumření listů, enace (výrůstky na povrchu listu), deformity, opožděnou zralost ovoce a příznaky na plodech.\n\nMůže dojít k úplnému uhynutí dřeviny. Stromy slábnou a předčasně hynou. Mezi intenzitou příznaků a druhem stromu neexistuje přímý vztah. U vybraných švestek se příznaky objeví slabě a jen u mladých stromů, jinak jsou sotva pozorovatelné. U broskvoní a meruněk se účinky viru projeví specifickými příznaky. Na stromě se objeví klejotok, listoví prořídne, větve se zkroutí, celkový vzhled stromu je špatný. \n\nAkutní příznaky doprovázeny deformacemi pupenů a letorostů, které mohou vést až k jejich zničení. Symptomy na listech se projevují při teplotách 20-24°C. Úhyn letorostů je běžný při vyšších teplotách. \n\nNa listech se nejprve objeví hnědé nekrotické kroužky s eventuálním vypadáváním postiženého pletiva. Listy jsou pak dírkovité a potrhané. Na mladších listech lze pozorovat světle zelené nebo zažloutlé skvrny. Nekrotické skvrny mohou pokrýt celý list, listy mohou být zúžené a lesklé, později křehké a potrhané. Zoubkování může být ostřejší než u zdravých listů. \n\nSlabé uchycení plodů a jejich pomalý rozklad je důsledkem infekce u višní a vede ke značnému snížení úrody. U akutně nemocných stromů klesá plodnost a úroda.\n\nNejvětší škody působí u třešní. Škody způsobené virovými chorobami nemusí být vždy okamžitě zjevné. Slabší růst a porušený vývoj stromu, snížená plodnost, snížená mrazu odolnost, prosychání, snížená odolnost proti chorobám a škůdcům a špatné srůstání roubů a oček s podnožemi, které se obyčejně připisuje jiným příčinám než virózám.\n\nVýnosy ovoce mohou být sníženy o 40 až 50 procent, v závislosti na podmínkách. Virus Prunus necrotic ringspot je také vážný problém ve školkách, kde způsobuje špatné ujímání oček (snížené 50 až 90 procent) a omezení přírůstků. \n\nVirus se může šířit vegetativním rozmnožováním, semeny, pylem a háďátky (např. \"Longidorus elongatus\"). U semenáčků ze zdravého mateřského stromu se choroba projeví jako důsledek oplodnění virem infikovaného pylu. Virus se nepřenáší dotykem mezi rostlinami.\n\nPro množení musí být použit zdravý množitelský materiál. Musí být brána rovněž v potaz nebezpečí přenosu infikovaného pylu a provedena likvidace infekčních ohnisek. Infekce půdními háďátky může být dalším nebezpečím, hlavně u mladých výsadeb. \n\n"}
{"id": "904003", "url": "https://cs.wikipedia.org/wiki?curid=904003", "title": "Let číslo 93", "text": "Let číslo 93\n\nLet číslo 93 je americký filmový thriller z roku 2006, který režíroval Paul Greengrass. Téhož roku měl premiéru i televizní snímek \"Let 93\", který je dějově shodný. Filmy byly natočeny podle skutečných událostí z letu United Airlines 93 dne 11. září 2001 při teroristických útocích.\n\nDne 11. září 2001 došlo k únosu čtyř dopravních letadel, z nichž dvě vletěly do Světového obchodního centra v New Yorku, třetí do ministerstva obrany USA, a teroristi ve čtvrtém uneseném letadle však měli v plánu letadlo shodit na Bílý dům, nebo Kongres, v čemž jim cestující vlastní silou zabránili.\n\n"}
{"id": "904005", "url": "https://cs.wikipedia.org/wiki?curid=904005", "title": "Johnny Smith", "text": "Johnny Smith\n\nJohnny Smith (25. června 1922 Birmingham, Alabama, USA − 12. června 2013 Colorado Springs, Colorado, USA) byl americký jazzový kytarista. Během padesátých let byl domovským hráčem v newyorském klubu Birdland. Jeho nejúspěšnějším albem bylo \"Moonlight in Vermont\" z roku 1952, které časopis \"Down Beat\" označil za jedno z nejlepších alb toho roku. Po roce 1958 svou kariéru značně omezil a následně ukončil. Mezi jeho vzory patřili Les Paul, Charlie Christian a Django Reinhardt. Během své kariéry hrál například se saxofonistou Stanem Getzem, klavíristou Hankem Jonesem nebo hráčem na timbales Tito Puentem.\n"}
{"id": "904009", "url": "https://cs.wikipedia.org/wiki?curid=904009", "title": "Bajt Džalá", "text": "Bajt Džalá\n\nBajt Džalá (arabsky \"Bejt Džala\") je město na Západním břehu Jordánu v Betlémském governorátu. Je spravováno vládou Státu Palestina. Všichni obyvatelé jsou Palestinští Arabové, 60% z nich jsou křesťané (většinou řecko-ortodoxní) a 40% jsou muslimové. Pod městem prochází v 900 m dlouhém tunelu obchvat izraelské dálnice 60. Ve městě se nachází nemocnice. Nedaleko města se nachází klášter Cremisan, který je proslavený výrobou vína. Izraelská bezpečnostní bariéra hrozí oddělit klášter Cremisan od sousedního salesiánského kláštera a ztížit přístup místních obyvatel na toto území. 57 křesťanských rodin přijde o své pozemky, pokud bude bariéra vybudována.\n"}
{"id": "904016", "url": "https://cs.wikipedia.org/wiki?curid=904016", "title": "Lina Radkeová", "text": "Lina Radkeová\n\nKaroline „Lina“ Radke-Batschauer (18. října 1903 Karlsruhe – 14. února 1983 Karlsruhe) byla německá atletka, běžkyně na střední tratě, olympijská vítězka v běhu na 800 metrů z roku 1928.\n\nV roce 1926 se stala mistryní Německa v běhu na 1000 metrů, o rok později zvítězila v domácím šampionátu v závodě na 800 metrů. Největšího úspěchu dosáhla na olympiádě v Amsterdamu, kde zvítězila v běhu na 800 metrů časem 2:16,8, což byl nový světový rekord, který platil až do roku 1944.\n"}
{"id": "904017", "url": "https://cs.wikipedia.org/wiki?curid=904017", "title": "Hrubá mše", "text": "Hrubá mše\n\nHrubá mše nebo jen hrubá (německy \"hohe Messe\" nebo \"Hochamt\", francouzsky \"grand-messe\", španělsky \"misa mayor\") je v římskokatolické církvi poslední mše slavená před polednem o nedělích a slavnostech. Označení má původ v předkoncilní liturgii, která rozlišuje méně slavnostní ranní mši bez kázání (slouženou u bočního oltáře většinou kaplanem nebo katechetou) a zpívanou „hrubou“ neboli velkou či farní mší (bez přijímání), před jejímž počátkem bylo kázání.\n\n"}
{"id": "904024", "url": "https://cs.wikipedia.org/wiki?curid=904024", "title": "Klíčování amplitudovým posuvem", "text": "Klíčování amplitudovým posuvem\n\nKlíčování amplitudovým posuvem ( ) je forma amplitudové modulace, která reprezentuje digitální data pomocí změn amplitudy nosné vlny.\n\nKaždá digitální modulace používá pro reprezentaci digitálních dat konečný počet diskrétních signálů. ASK používá konečný počet amplitud, a každé z nich je přiřazen určitý vzorek binárních čísel. Obvykle každá amplituda kóduje stejný počet bitů. Každý bitový vzorek tvoří symbol, který je reprezentován konkrétní amplitudou. Demodulátor, který je navržen speciálně pro sadu symbolů používanou modulátorem, určuje amplitudu přijímaného signálu a mapuje ji zpět na symbol, který reprezentuje, a tím získává původní data. Frekvence a fáze nosné se nemění.\n\nASK je stejně jako AM lineární modulace citlivá na atmosférický šum, zkreslení, podmínky šíření na různých trasách v PSTN, atd. Modulace i demodulace ASK je poměrně jednoduchá. ASK se používá i pro přenos digitálních dat optickým vláknem. Vysílače s LED používají krátký impuls pro binární 1 a nepřítomnost světla pro binární 0. Laserové vysílače mají obvykle základní nízký proud, který způsobuje, že vysílač stále vyzařuje světlo o nízké intenzitě. Tato nízká intenzita reprezentuje binární 0, zatímco vyšší amplituda světelné vlny reprezentuje binární 1.\n\nNejjednodušší a nejčastější formou ASK je dvoustavová (binární) modulace. Logická jednička odpovídá přítomnosti nosného kmitočtu a logická nula jeho nepřítomnosti. Anglicky se tento typ modulace nazývá on-off keying (OOK), a typickým použitím je vysílání Morseovy abecedy (viz provoz CW).\n\nPro přenos více bitů zároveň byla vyvinuta sofistikovanější schémata kódování, využívající více úrovní amplitudy. Například, čtyři úrovně amplitudy reprezentují dva bity. Systém s osmi úrovněmi může reprezentovat tři bity, a tak dále. Tyto formy ASK vyžadují dostatečný odstup signálu od šumu, protože z podstaty přenášených dat se i vysílací výkon po dobu vysílání pohybuje kolem střední hodnoty.\n\nPřenosový systém používající ASK lze rozdělit na tři bloky. První z nich reprezentuje vysílač, druhý lineární model účinků kanálu, třetí přijímač. Dále se používá následující značení:\n\n\nRůzné symboly jsou reprezentovány různou amplitudou. Pokud maximální povolená hodnota amplitudy je formula_1, pak všechny možné amplitudy jsou v intervalu formula_2 a lze je zapsat vztahem:\n\nformula_3\n\nrozdíl mezi dvěma napěťovými úrovněmi je:\n\nformula_4\n\nBudeme uvažovat, že podle obrázku jsou symboly formula_5 generovány náhodným zdrojem S. Impulsní generátor vytváří impulsy s plochou formula_6. Tyto impulsy jsou odeslány do filtru formula_7 a budou odeslány do kanálu. Jinými slovy, pro každý symbol se vysílá nosná s jinou relativní amplitudou.\n\nSignál formula_8 z vysílače lze vyjádřit ve tvaru:\n\nformula_9\n\nSignál přijatý přijímačem po průchodu kanálem formula_10 je:\n\nformula_11\n\npřičemž používáme značení:\n\nformula_12\n\nformula_13\n\nkde * označuje konvoluci dvou signálů. Signál formula_14 po A/D převodu lze vyjádřit ve tvaru:\n\nformula_15\n\nV tomto vztahu druhý člen reprezentuje symbol, který se má vyhodnotit. Ostatní členy vyjadřující nežádoucí signál: první člen je působení šumu, poslední reprezentuje mezisymbolovou interferenci.\n\nV případě, že filtry jsou voleny tak, aby g(t) vyhovovalo Nyquistovu ISI kritériu, pak k mezisymbolové interferenci nedochází a hodnota sumy bude nulové, takže dostáváme:\n\nformula_16\n\nTj. přenos bude ovlivněn pouze šumem.\n\nHustotu pravděpodobnosti, že se objeví chyba dané velikosti, lze modelovat Gaussovou funkcí, střední hodnota se bude vztahovat k odeslané hodnotě, a rozptyl bude dán vztahem:\n\nformula_17\n\nkde formula_18 je spektrální hustota šumu v pásmu a formula_19 je spojitá Fourierova transformace impulsní odezvy filtru formula_20.\n\nPravděpodobnost, že dojde k chybě je dána vztahem:\n\nformula_21\n\nkde formula_22 je podmíněná pravděpodobnost vzniku chyby při příjmu symbolu v_0, formula_23 je pravděpodobnost, že byl odeslán symbol v_0.\n\nV případě, že pravděpodobnost vyslání všech symbolů je stejná, pak:\n\nformula_24\n\nPokud znázorníme všechny hustoty pravděpodobnosti na jednom obrázku s možnou hodnotu napětí, která má být přenesena, dostaneme (pro L = 4) následující obrázek:\n\nPravděpodobnost chyby při příjmu jediného symbolu je oblast pod Gaussovou křivkou pro jednu úroveň napětí v intervalu, kde je hustota pravděpodobnosti nižší než u křivek pro ostatní symboly. znázorněné světle modrou barvou pro jednoho z nich. Označíme-li formula_25 tuto plochu na jedné straně Gaussovy křivky, bude součet všech ploch formula_26. Celkovou pravděpodobnost chybypak lze vyjádřit ve vztahem:\n\nformula_27\n\nNyní musíme vypočítat hodnotu formula_25. Aby k tomu, že se můžeme pohybovat původ odkazu všude tam, kde chceme: plocha pod funkcí se nezmění. Jsme v situaci znázorněné na následujícím obrázku:\n\nnezáleží na tom, kterou Gaussovu křivku uvažujeme, plocha, kterou počítáme, je pod všemi křivkami stejná. Hodnota, kterou hledáme, je dána integrálem:\n\nformula_29\n\nkde erfc () je doplňková chybová funkce. Spojením všech vztahů získáme výsledný vzorec pro pravděpodobnost chyby:\n\nformula_30\n\nZ tohoto vzorce je vidět, že pravděpodobnost chyby se snižuje se zvětšováním maximální amplitudy vysílaného signálu nebo zesílení systému, a naopak pravděpodobnost chyby se zvyšuje při použití vyššího počtu úrovní nebo při větším šumu.\n\nVýše uvedený vztah platí, pokud nedochází k mezisymbolovým interferencím, tj. když g(t) je Nyquistova funkce.\n\n"}
{"id": "904033", "url": "https://cs.wikipedia.org/wiki?curid=904033", "title": "Ready to Die", "text": "Ready to Die\n\nReady to Die je páté studiové album americké rockové skupiny The Stooges. Album vyšlo v dubnu 2013, šest let po předchozím \"The Weirdness\", u vydavatelství Fat Possum Records. Jde o první album skupiny od roku 1973, kdy vyšlo \"Raw Power\", na kterém se podílel kytarista James Williamson. Ten se ke skupině vrátil v roce 2009 po úmrtí kytaristy Rona Ashetona.\n\n"}
{"id": "904036", "url": "https://cs.wikipedia.org/wiki?curid=904036", "title": "Seznam cizinců ve Washington Capitals", "text": "Seznam cizinců ve Washington Capitals\n\nToto je seznam cizinců, kteří alespoň jednou nastoupili za hokejový tým Washington Capitals hrající v NHL. Cizinci jsou myšleni hráči nepocházející z Kanady a Spojených států amerických.\n\n\n\n"}
{"id": "904039", "url": "https://cs.wikipedia.org/wiki?curid=904039", "title": "Snapback", "text": "Snapback\n\nSnapback je typ kšiltovky s nastavitelnou velikostí, což zajišťuje specifický zacvakávací pásek na zadní straně (odtud název \"snapback\" – anglicky \"„zacvakávání vzadu“\"). Obvykle mají tyto čepice rovný (plochý) kšilt. Vychází z designu tzv. fitted čepic, které vzadu nemají vykrojení látky a zapínací pásek (jejich velikost tedy není přizpůsobitelná vůbec, nebo jen velmi omezeně) a které se proslavily tím, že je nosí profesionální hráči baseballu. Snapback čepice jsou levnější než baseballové \"fitted\" a v posledních letech výrazně roste jejich popularita (především mezi mládeží a komunitou kolem hip hopu).\n\nDnes se snapback čepice dostávají i do písní slavných rapperů, jako jsou např. Wiz Khalifa nebo Mac Miller z Philadelphie. Mimo jiné i to zapříčiňuje masivní návrat snapback kšiltovek v roce 2011 a narůstající zájem o retro a vintage modely s klasickými barvami a motivy sportovních týmů.\n\nČepice s kšiltem (kšiltovky) se dělí podle střihů koruny na \"šestipanelové\", \"A-Frame\", \"pětipanelové\" a \"trucker\".\n\nPopulární hiphopoví zpěváci Tupac Shakur, Eazy-E, N.W.A., Dr. Dre nebo Ice Cube na začátku 90. let začali snapback čepice ve velkém propagovat. Mohli jejich prostřednictvím mj. ještě lépe vyjádřit svůj vztah k rodnému městu či čtvrti, potažmo k místním sportovním týmům. Používali je ve svých hudebních klipech, obrázcích alb či filmech a tak dali vzniknout novému výraznému trendu.\n\nKromě snapbacků existují ještě další typy čepic, jejichž názvy vznikly podle jejich typu zapínání. Především je to \"strapback\" (s přezkou), \"zipback\" (se zipem či suchým zipem) nebo také \"tieback\" (šátkový úvaz).\n\nKšiltovky strapback jsou nástupci populárních snapback čepic. Strapbacks mají velmi často i více kožených detailů (než klasické snapback kšiltovky). Vyrábí je například značky Crooks & Castles, Official, Mitchell & Ness nebo New Era.\n"}
{"id": "904046", "url": "https://cs.wikipedia.org/wiki?curid=904046", "title": "Narkotikum", "text": "Narkotikum\n\nNarkotikum (z řec. \"narké\", hluboký spánek, bezvědomí) je starší souhrnné označení pro psychoaktivní látky, které tlumí nebo blokují nervovou soustavu, zejména vnímání bolesti. Dělily se na anestetika či analgetika (tlumící bolest), hypnotika a sedativa (uspávající a uklidňující).\n\nS masovým zneužíváním psychotropních drog od poloviny 20. století (narkomanie) dostal název narkotikum pejorativní význam a v odborném jazyce se obvykle neužívá, leda pro hypnotika či analgetika v užším slova smyslu (morfin, opiáty). Také místo narkóza se užívá označení anestezie.\n\n\n"}
{"id": "904049", "url": "https://cs.wikipedia.org/wiki?curid=904049", "title": "Jatta", "text": "Jatta\n\nJatta (arabsky يطّا) je město na Západním břehu Jordánu v Hebronském guvernorátu. Je spravováno vládou Státu Palestina. Nachází se asi 8 km jižně od Hebronu. Nachází se v místě biblického města Júta. Bylo zde objeveno velké židovské pohřebiště z 2. století n.l. Eusebius zmiňuje Jattu jako velkou vesnici. Nejméně 7 Palestinců zde bylo zabito během druhé intifády. V roce 2012 izraelská armáda zabila jednoho Palestince a dva další zranila.\n"}
{"id": "904052", "url": "https://cs.wikipedia.org/wiki?curid=904052", "title": "Jean Shileyová", "text": "Jean Shileyová\n\nJean Shiley Newhouse (20. listopadu 1911 Harrisburg, Pensylvánie – 11. března 1998 Los Angeles) byla americká atletka, olympijská vítězka ve skoku do výšky z roku 1932.\n\nV roce 1928 reprezentovala na Letních olympijských hrách v Amsterdamu. Na těchto hrách vůbec poprvé v historii startovaly v atletických disciplínách i ženy (běh na 100 m, běh na 800 m, štafeta 4×100 m, skok do výšky, hod diskem). Kvalifikace skoku do výšky se zúčastnilo 20 závodnic a 19 z nich postoupilo do finále. Shileyová v konečném pořadí obsadila výkonem 151 cm 4. místo.\n\nO čtyři roky později na olympiádě v Los Angeles se kvalifikace výškařek nekonala. Ve finále, které se uskutečnilo 7. srpna se představilo 10 závodnic. Olympijskou vítězkou se stala domácí závodnice Jean Shileyová, jež výkonem 165 cm vytvořila nový světový a olympijský rekord. Stříbro získala její krajanka Mildred Didriksonová, jež se rovněž podařilo překonat 165 cm. Již dříve však vybojovala zlaté medaile v hodu oštěpem (31. červenec) a v běhu na 80 metrů překážek (4. srpen). Bronzovou medaili vybojovala Kanaďanka Eva Dawesová výkonem 160 cm.\n\n"}
{"id": "904074", "url": "https://cs.wikipedia.org/wiki?curid=904074", "title": "Ahmad Jamal", "text": "Ahmad Jamal\n\nAhmad Jamal (* jako Frederick Russell Jones; 2. července 1930 Pittsburgh, Pensylvánie, USA) je americký jazzový klavírista a hudební skladatel. Po ukončení střední školy v roce 1948 začal koncertovat s orchestrem George Hudsona.\n\nV roce 1950 si nechal změnit jméno na Ahmad Jamal a následně založil vlastní trio, nejprve nazvané The Three Strings a následně přejmenované na Ahmad Jamal Trio. Vedle jiných v něm v různých obdobích hráli například kontrabasisté Eddie Calhoun, Israel Crosby, kytarista Ray Crawford, kterého později nahradil bubeník Vernel Fournier.\n\nV roce 1994 získal ocenění NEA Jazz Masters.\n\n"}
{"id": "904075", "url": "https://cs.wikipedia.org/wiki?curid=904075", "title": "Eating Out", "text": "Eating Out\n\nEating Out je americký hraný film z roku 2004, který režíroval Q. Allan Brocka podle vlastního scénáře. Po úspěchu bylo natočeno několik dalších pokračování.\n\nCaleb se právě rozešel se svou přítelkyní Tiffany a těžce to snáší. Jeho homosexuální spolubydlící Kyle mu doporučí, aby ze sebe dělal gaye, protože potom bude pro dívky atraktivnější. Společně jdou na večírek ke Gwen, jejíž nejlepší kamarád a spolubydlící Marc je gay a Kyleovi se dlouho líbí. Problém je, že Marc se o Kyla nezajímá. Gwen se o Caleba začne zajímat jen proto, že je gay a představí ho Marcovi. Ten má o Caleba zájem a pozve ho na rande. Kyle žárlí. Pro Caleba se situace stále více komplikuje. Předstírá před Gwen, že je panic a ta mu pomůže přes telefon se uvolnit, aby mu Marc provedl felaci. Caleb chce uvést vše na pravou míru, a proto pozve Marca a Gwen na společnou večeři k nim do bytu. Netuší ovšem, že Kyle pozval i jeho rodiče a sestru. Při společné večeři Gwen prozradí rodičům, že jejich syn je gay. Rodiče jsou překvapeni, především poté, co na večeři dorazí i Tiffany, aby se přesvědčila, jestli je Caleb opravdu gay. Po jejich odchodu Caleb prozradí, že není gay a je zamilovaný do Gwen, ta mu odpustí. Marc řekne Kylovi, že ho ignoroval záměrně a že ho už delší dobu pozoruje.\n"}
{"id": "904076", "url": "https://cs.wikipedia.org/wiki?curid=904076", "title": "Kanton Saint-Étienne-de-Baïgorry", "text": "Kanton Saint-Étienne-de-Baïgorry\n\nKanton Saint-Étienne-de-Baïgorry ( ) je francouzský kanton v departementu Pyrénées-Atlantiques v regionu Akvitánie. Tvoří ho 11 obcí.\n\n"}
{"id": "904078", "url": "https://cs.wikipedia.org/wiki?curid=904078", "title": "Kanton Iholdy", "text": "Kanton Iholdy\n\nKanton Iholdy ( ) je francouzský kanton v departementu Pyrénées-Atlantiques v regionu Akvitánie. Tvoří ho 14 obcí.\n\n"}
{"id": "904079", "url": "https://cs.wikipedia.org/wiki?curid=904079", "title": "Kanton Hasparren", "text": "Kanton Hasparren\n\nKanton Hasparren ( ) je francouzský kanton v departementu Pyrénées-Atlantiques v regionu Akvitánie. Tvoří ho sedm obcí.\n\n"}
{"id": "904080", "url": "https://cs.wikipedia.org/wiki?curid=904080", "title": "Ofité", "text": "Ofité\n\nOfité byla křesťanská gnostická sekta, která existovala ve starověku. Její stoupenci odmítali židovskou interpretaci Starého zákona a uctívali biblického hada (\"ofis\"), který svedl Adama a Evu, jako dárce pravého poznání. Podle jejich učení byl Adam záměrně držen v zajetí hmoty a nevědomosti, protože nižší bůh, stvořitel hmotného světa, se snažil zabránit tomu, aby člověk poznal skutečného Boha, a tak se osvobodil. Avšak had jako vtělená božská moudrost zmařil jeho lest. Had symbolizuje božskou sílu dřímající v nitru každého člověka. Ofité byli velmi blízce spjati se sektou naasejců.\n"}
{"id": "904081", "url": "https://cs.wikipedia.org/wiki?curid=904081", "title": "Kanton Hendaye", "text": "Kanton Hendaye\n\nKanton Hendaye ( ) je francouzský kanton v departementu Pyrénées-Atlantiques v regionu Akvitánie. Tvoří ho čtyři obce.\n\n"}
{"id": "904082", "url": "https://cs.wikipedia.org/wiki?curid=904082", "title": "Kanton Espelette", "text": "Kanton Espelette\n\nKanton Espelette ( ) je francouzský kanton v departementu Pyrénées-Atlantiques v regionu Akvitánie. Tvoří ho sedm obcí.\n\n"}
{"id": "904083", "url": "https://cs.wikipedia.org/wiki?curid=904083", "title": "Gerald Wilson", "text": "Gerald Wilson\n\nGerald Wilson (4. září 1918 Shelby, Mississippi, USA − 8. září 2014 Los Angeles, Kalifornie, USA) byl americký jazzový trumpetista, hudební skladatel a aranžér. V roce 1939 nastoupil do orchestru Jimmieho Lunceforda, kde působil jako aranžér a trumpetista. Jako aranžér pracoval i s dalšími hudebníky, mezi něž patří Dizzy Gillespie, Lionel Hampton nebo Sarah Vaughan. Od čtyřicátých let měl vlastní skupiny. V roce 1990 získal ocenění NEA Jazz Masters. V roce 2006 jeho tvorbu zahrál Wynton Marsalis při koncertě v Lincoln Center Jazz Orchestra, který Wilson dirigoval. Zemřel v roce 2014 na zápal plic ve věku 96 let. Jeho synem byl jazzový kytarista Anthony Wilson.\n"}
{"id": "904088", "url": "https://cs.wikipedia.org/wiki?curid=904088", "title": "Krosno", "text": "Krosno\n\nOkresní město Krosno se nachází na jihovýchodě Polska. Je proslulé zejména výrobou skla a těžbou ropy. Krosno je střediskem regionálního významu. V minulosti bylo Krosno i krajským městem Krosněnského vojvodství (1975–1998).\n\n\n"}
{"id": "904091", "url": "https://cs.wikipedia.org/wiki?curid=904091", "title": "Seznam postav seriálu Gympl s (r)učením omezeným", "text": "Seznam postav seriálu Gympl s (r)učením omezeným\n\nToto je seznam postav a herců, kteří postavy ztvárňují, ze seriálu \"Gympl s (r)učením omezeným\".\n\nAdam Kábrt (Ondřej Brzobohatý; série 1-3) je učitel biologie, občanské výchovy a hudební výchovy. Jeho přítelkyní je barmanka Denisa Hájková, sestra jeho studenta Patrika Hájka, do které se zamiloval, když šla kvůli Patrikovi do školy. Patrikovi se je povedlo později odloučit, ale na konci první série se k sobě vrátili. Pochází z dětského domova, jeho vychovatelkou byla paní Chmelíková, která za ním ve druhé sérii přijede a společně s Patrikem a Denisou se o ni Kábrt stará. Kábrt hradecké gymnázium vystudoval a pokračoval na Karlovu Univerzitu. Společně s kolegyní, kterou doporučil na pozici učitelky na jejich gymnáziu, Janou „Džajnou“ Pelnerovou se snaží vést studenty gymnázia k hudbě a ke zpěvu hlavně pomocí sboru Elišky Holoubkové a ještě vést jejich vysokoškolskou kapelu UK Band. Ve druhé sérii se jejich sbor spojí se školním dramatickým kroužkem, který vede Vladimír Matula. Ve škole dělá i výchovného poradce. Věnuje se také baru, kde Denise často pomáhá, jako přivýdělek vystupuje s „Džajnou“ na různých hudebních akcích.\n\nVladimír Matula (Karel Heřmánek; série 1-3) je bývalý ředitel gymnázia, který kvůli své závislosti na alkoholu opustit post ředitele a odešel se léčit ze závislosti. Také je to učitel českého jazyka a dějepisu. V první sérii se objevil i jeho syn Hynek Matula s manželkou a vnučka Nikol, která trpí Aspergerovým syndromem. S rodinou se moc často nevídal kvůli jeho neshodám s jeho synem Hynkem, po pár letech se spory urovnaly, ale celá rodina musela odjet do Kuvajtu kvůli Hynkově práci. Po celou dobu je zamilovaný do své kolegyně Elišky Holoubkové, o kterou později jevil zájem i Jan Pařízek. Ten ji později i získal. Od té doby byli úhlavními nepřáteli, kteří se po odjezdu Elišky do zahraničí spřátelili. Chvíli po léčení alkoholismu se na gymnázium vrátil jako učitel. Při sloučení dvou gymnázií se dostal na post zástupce ředitele potom, co nová ředitelka Irena Nerudová sesadila z postu zástupkyně Evu Lenerovou. Později se zamiluje do Edity, se kterou se odstěhuje z Hradce, naposledy se objevuje v 16. epizodě 3. série.\n\nEliška Holoubková (Libuše Šafránková; série 1) je učitelka českého jazyka a hudební výchovy. Mezi studenty je velmi oblíbená. V první sérii žila svým pěveckým sborem Zvonek. Žije se svou matkou Dagmar Holoubkovou v bytě. Kvůli ní před lety obětovala velkou lásku – úspěšného dirigenta Jandourka, s nímž měla odjet za novým životem do zahraničí. Jandourek se v první sérii objevil a pozval ji na výlet do Prahy, kde ji chtěl ukázat, o co přišla, když s ním nezůstala a podal ji stejnou nabídku s tím, že už nic lepšího mít nemůže. Eliška se urazila a odpověděla ne. V průběhu první série se do ní zamiloval Vladimír Matula a Jan Pařízek, kterého poznala, když se rozhodla si udělat průkaz na držení zbraně, oba ji nakonec požádali o ruku, ale Eliška řekla ano pouze Pařízkovi. Když se plánovala svatba, tak se Elišce nelíbili Pařízkovy a Matulovy boje o ní a svatbu zrušila. Matula je do ní stále zamilován. Na konci první série získá její srdce Matula svou statečností, když se vydá zachránit svou vnučku Nikol na staré lešení. Na začátku druhé série Eliška odletěla do Tibetu stavět školy pro děti. Eliška si s Vladimírem a její matkou dopisuje.\n\nCtirad Volejník (Jan Šťastný; série 2-3) je učitel chemie a přírodních věd, který nastoupil na gymnázium v druhé sérii, když se spojila dvě gymnázia. Je to bývalý profesor na vysoké škole. Má tři děti s jeho bývalou manželkou Michaelou Volejníkovou, která mu dělá ze života peklo, když včas nezaplatí alimenty. Momentálně bydlí u Dagmar Holoubkové, protože měla volný pokoj po Elišce Holoubkové, která odjela do Tibetu. Ctirad měl problém s penězi, a tak se zapletl s místním dealerem Harlejem, který mu půjčil za zaplacení dlužných alimentů pro manželku. Od té doby ho Harlej využívá ve svůj prospěch. Pravidelně od něho chtěl připravovat pytlíčky drog. Ctirad však místo drog dělal neškodný prášek, ze kterého se vyklubal prášek pro růst vlasů.\n\nMilada Smutná (Zuzana Bydžovská; série 1-3) je bývalá zástupkyně ředitele a učitelka zeměpisu a chemie. Také to je matka tří děti: nejstarší Julie, Honzy a nejmladší Lady, všechny má se svým manželem Václavem Smutným, bývalým řidičem kamionu. Milada se stala babičkou, když její nejstarší dcera Julie otěhotněla a porodila dítě. Milada je zoufalá matka, které dělá starosti její manžel, který ztratil práci a není schopen si najít novou. Václav se snaží najít dobrou práci, ale nemá maturitu, a tak se ho Milada snaží na maturitu připravit, ten se k tomu však nemá, tak mu Milada zařídí studium u nich na gymnáziu. Je dobrá kamarádka se sousedkou Marií Šmídovou. Jejím krédem je „hlavně nemít nikde a s nikým žádný problém“.\n\nMiroslav Kuliš (Václav Kopta; série 1-3) je školník gymnázia, který se snaží jakýmkoliv způsobem zapůsobit na Marii Šmídovou, do které je zamilovaný. Po rozvodu přišel o všechen majetek. I když roky pomalu přibývají, je pořád jako dítě. Miluje střílečky na počítači, komiksy a hru na elektrickou kytaru. Neúnavně stále dokola zakládá rockové kapely, ale nemá to žádný efekt. Jeho kamarádi jsou hospodář školy Marcel Lichtenberg a Adam Kábrt, kteří se mu s Marií snaží pomoci. V druhé sérii se kvůli Marii snaží i zhubnout, což mu však nejde. Také se s Marií více sblíží, když mu Marie řekne, že se ji líbí takový jaký je. Je to velmi stydlivý člověk. Ostatní mu říkají Kulich.\n\nMarcel Lichtenberg (Milan Šteindler; série 1-3) je homosexuálním hospodářem školy. Velmi se kamarádí se školníkem Kulišem, se kterým tvoří komickou dvojici. Dokáže se vypořádat s každou narážkou na jeho homosexualitu. Je velmi pyšný na to, že dokáže vyřešit každý problém. Jeho život je práce, v osobním životě je osamělý. Ve škole se na něj mohou všichni spolehnout. Párkrát si z Kulicha vystřelí.\n\nEva Lenerová (Lucie Benešová; série 1-3) je současná zástupkyně školy od 3. Řady 17 dílu, bývalá ředitelka a zástupkyně školy a učitelka matematiky a fyziky. Eva je sebevědomá, snobská a zákeřná žena, která se nedokáže smířit se stárnutím. Jde si tvrdě za svým, a to i přes mrtvoly. Na své žáky a kolegy dělá jeden podraz za druhým, za což si vyslouží jen a jen odsouzení. Když Matula opustil křeslo ředitele, zasedla do něj právě Eva. Její úřadování se nikomu nelíbilo, jelikož nastavila podmínky, které se nikomu nezamlouvaly. Na konci školního roku se vyhlásil konkurz na nového ředitele spojených gymnázií, do kterého se Eva přihlásila, byla však překvapená, když konkurz dokončila neúspěšně a na místo ředitele nastoupila bývalá ředitelka druhého gymnázia Irena Nerudová. Ve druhé sérii se Eva tedy opět vrátila do pozice zástupkyně, ze kterého byla později opět sesazena na řadovou učitelku, ale pak se při nedostatku času Matuly vrátila na post zástupkyně, který nyní zastává společně s Matulou. Ve svém osobním životě má problémy s manželem Tomášem Lenerem, který se ji rozhodl opustit, když byla Eva nesnesitelná ředitelka a matka. Její syn Petr Lener s ní také nevydržel a odjel se svými spolužáky do zahraničí. V druhé sérii se Eva ocitá v rozvodovém řízení se svým manželem, kterého přinutila se stále vydávat za manžela, když přijela její matka Inga Šašková, která na to však později přijde. Eva ji vylíčí svůj příběh v její prospěch a s matkou se snaží, aby se s ní Tomáš nerozvedl, což se jí nakonec povede.\n\nDenisa Hájková (Kristýna Leichtová; série 1-3) se živí jako barmanka ve svém baru \"Hvězda\", který dříve patřil jejímu bývalému příteli Cyrilovi. Když ji bylo osmnáct, tak přišla o oba rodiče, kteří zahynuli při autonehodě, proto se musela starat o svého tehdy desetiletého bratra Patrika Hájka, o kterého se stará až do teď. Pět let chodila s Cyrilem, s kterým byla jen protože neměla, jak se o sebe postarat. Potom, co dorazil do Hradce Adam Kábrt, zamilovala se do něj a s Cyrilem to šlo z kopce. Dlouho, ale trvalo než se spolu s Adamem dali dohromady. Momentálně bydlí s Patrikem u Adama v bytě, kde se společně starají o vychovatelku z dětského domova Chmelíkovou. Při tom všem dokáže ještě vyrábět vlastní trička, které potom nabízí v baru. Ještě k tomu se snaží dostat na uměleckou vysokou školu.\n\nPatrik Hájek (Jáchym Kraus; série 1-2) je bratr Denisy Hájkové. Jeho rodiče zahynuli při autonehodě, a tak se o něj stará pouze jeho sestra. Momentálně studuje na místním gymnáziu. Ze začátku měl problémy uhlídat své chování a dělal problémy, teď se již polepšil a snaží se dosáhnout co nejlepších výsledků. Zamiloval se do své spolužačky Nikol Matulové, která trpí Aspergerovým syndromem. S Nikol dokonce i na pár dní utekli, jelikož jim nebylo dovoleno být spolu, později se zase vrátili. Nikol však musela s rodiči odjet do Kuvajtu. Jeho úhlavní nepřítel učitel fyziky a tělocviku Aleš Nezval ho vybral po úspěšném složení olympiády z fyziky na stipendijní cestu do Anglie. Zbytek peněz mu dala „babi“ Chmelíková, která mu je slíbila.\n\nBabi Chmelíková (Květa Fialová; série 2-3) je někdejší vychovatelkou Adama Kábrta z dětského domova. Nedávno ji našel u něho doma, kdy se vraceli s Denisou z Paříže. Protože ji syn obral o střechu nad hlavou, tak žije s Adamem, Denisou i Patrikem, kterého si velmi oblíbila a začala mu pomáhat. Patrik nedávno vyhrál fyzikální olympiádu a získal tím stipendium do Anglie, ale Adam s Denisou na to neměli peníze, ale Babi na chvíli odjela ke své přítelkyni, kde měla schovaný obraz, který prodala a získala tím pro něho potřebných 20 000 korun. Ve třetí sérii v 18. díle zemřela ve spánku, den po svých narozeninách.\n\nCyril Merta (Petr Batěk; série 1) byl majitel baru \"Hvězda\". Jeho bývalou přítelkyní byla Denisa Hájková, která u něj bydlela se svým bratrem, a také u něho pracovala jako barmanka. Když se na hradeckém gymnáziu objevil nový třídní učitel Patrika Adam Kábrt, Denisa se do něj zamilovala a opustila ho. Cyril si však celou dobu Patrika za jejími zády kupoval, a tak Patrik nechtěl, aby byli spolu a postaral se o to, aby se Denisa vrátila k Cyrilovi, což se později stalo, když tomu pomohlo Džajny přespání u Adama. Později se zase vrátila k Adamovi, protože zjistila, že ji Cyril podvádí. Cyrilovi se to nelíbilo, protože mu společně s rozchodem přebrala za pomoci Džajny jeho bar, a tak jí dělal ze života pořádné peklo. Cyril na ni poslal své kumpány, kteří jí způsobili otřes mozku, kvůli němuž Denisa skončila v nemocnici. Cyril se jí přišel do nemocnice omluvit s kytkou a od té doby se již neobjevil.\n\nJana „Džajna“ Pelnerová (Marta Jandová; série 1-3) je bývalá spolužačka Adama, který jí pomohl získat místo učitelky angličtiny, výtvarné výchovy a hudební výchovy na hradeckém gymnáziu, kde působí až do teď. Jana nevychází zrovna dobře se svým otcem Otou Pelnerem, kterému stále nemůže odpustit to, jak se choval k její matce. Jednoho večera se s Adamem opili a Jana skončila u Adama v posteli. Ráno je ale nachytala jeho přítelkyně Denisa. Později si to však s Denisou vyříkala a od té doby jsou spolu dobré kamarádky. Momentálně spoluvlastní bar \"Hvězda\". Jana stojí vždy za Adamem či Denisou, když mají nějaké problémy. V druhé sérii se do Jany zamiloval student z Královky Pavel „Pól“ Zach. Na lyžařském výcviku se spolu poprvé políbí a začnou spolu tajně chodit, a dokonce na konci série Džajna otěhotní. Později se jí narodí dcera Matylda.\n\nOto Pelner (Miloslav Mejzlík; série 2-3) je bohatý inženýr a otec Jany Pelnerové. Oto přijede do Hradce za výhodnou nabídku budovy bývalé \"Královky\", kterou chce podnikatel Ježdík prodat a nechat z něho udělat hotel, který by měl právě financovat Oto. Budova však jde do prodejního řízení, kde se o budovu uchází ještě ředitelka spojených gymnáziích Irena Nerudová, která je později vydíráním donucena odstoupit, když se to Oto později dozví odmítne podepsat smlouvu s Ježdíkem. Nerudová se pomalu s Pelnerem seznamuje a flirtuje. Oto při svém pobytu narazí na svou dceru Janu Pelnerou, která s ním nemluví, protože mu nedokáže odpustit, jak se dřív choval k ní a její matce. Když se rozhodne Hradec opustit jde se s Janou rozloučit s tím, že by se mohli usmířit, ta však nechce. Zajde také za ředitelkou se ji omluvit a říct, že nepodepsal s Ježdíkem smlouvu, ta s ním však, ale také nemluví, protože si myslí, že má v jejím odstupu prsty.\n\nJan Pařízek (Václav Vydra; série 1-3) dělá instruktora na střelnici. V první sérii k němu docházela Eliška Holoubková na hodiny střelby, kde se do ní také zamiloval. Čímž se stal sokem Vladimíra Matuly, který již dlouhá léta touží po tom se s Eliškou sblížit. Oba tedy vedou o Elišku veliký boj. Eliška se pak dá s Pařízkem dohromady. O něco později ji Pařízek a Vladimír požádají o roku. Eliška se rozhodne po dlouhé době přijmout Pařízkovu nabídku. V době příprav svatby se však s ním rozejde kvůli jeho nepřátelských bojů s Vladimírem. Když ve druhé sérii Eliška odjede do Tibetu, Pařízek chodí pravidelně k Vladimírovi si zahrát ještě i s Adamem kulečník a zdá se, že by se z nich mohli stát i přátelé. V poslední době se objevila na obzoru francouzská šlechtična Marion, do které je Pařízek zamilovaný, ale Marion se mu straní. Pařízek to dává za vinu Vladimírovi a každou chvíli ho obviňuje, že se Marion věnuje, i přesto, že si píše s Eliškou. Pařízek dokonce učil v první sérii na gymnáziu, když bylo málo učitelů.\n\nDagmar Holoubková (Libuše Švormová; série 1-3) je matkou učitelky češtiny Elišky Holoubkové, se kterou dřív bydlela v bytě. Dnes však bydlí se Ctiradem Volejníkem. Má svou partu, do které patří její tři kamarádky, se kterými hraje každý den poker. V druhé sérii chvíli suplovala francouzštinu ve škole, do té doby, než se našlo jiné suplování\n\nJulie Smutná (Vendula Hlásková; série 1-3) je nejstarší dcerou učitelky chemie Milady Smutné a jejího manžela Václava Smutného. Má syna Matýska, jehož biologickým otcem je její spolužák \"Kiro\", ale vychovává ho se svým přítelem Mathiasem Holečkem, který ho sám přijal za vlastního.\n\nMathias Holeček (Karel Heřmánek ml.; série 1-3) je přítel Julči Smutné a vychovává s ní malého Matýska, kterého považuje téměř za svého vlastního syna. Momentálně pracuje jako školníkova pravá ruka a také se věnuje správě kina.\n\nJan Smutný (Vojtěch Machuta; série 1-3) je syn Milady Smutné. Chodí do kvarty/kvinty/sexty (podle série) na Gymnáziu a občas hraje ve školním basketbalovém týmu, když některý z hráčů nemůže. Kamarádí se se spolužáky Patrikem Hájkem a Filipem. Za svůj vzor považuje učitele fyziky a tělocviku Bachaře neboli Aleše Nezvala.\n\nLada Smutná (Natálie Halouzková; série 1-3) je nejmladší dcerou Milady Smutné. Chodí do primy (1.série), sekundy (2.série),tercie (3.série) na Gymnáziu. Je tajně zamilovaná do spolužáka Karla Šmída, který patří společně s Leonkou Vaněčkovou mezi její kamarády. V první sérii vedli \"válku\" s Kateřinou Kočovou, která jí dala přezdívku \"Dejchadlo\" a nyní to používá jako posměšek.\n\nVáclav Smutný (Jiří Kalužný; série 1-3) je manžel Milady Smutné. je to bývalý řidič kamionu, ale teď je bez práce. Chtěl si dodělat maturitu, ale vypadá to, že se nezvládne naučit ani desetinná čísla.\n\nTomáš Lener (Josef Polášek; série 1-3) je manžel Evy Lenerové. Pracuje v bance. Později se chce rozvést, jenomže když k nim na svátky přijela její matka Inge Šašková, tak oni se snažili své neshody zatajit. Nakonec se usmířili. Mají spolu syna Petra Lenera, který je nyní na Novém Zélandu se svou třídou.\n\nPetr Lener (Jakub Grafnetr; série 1-3) je syn Evy a Tomáše Lenerových. Dříve chodil se spolužačkou Bellou, ale pak se rozešli, protože ji podváděl s kamarádkou z dětství Švédkou Brittou.\n\nMarie Šmídová (Daniela Šinkorová; série 1-3) je matkou Káji a Kuby Šmídových. V první sérii byla týraná od svého manžela Milana Šmída, kterého nakonec zavřeli do vězení. Teď chodí se školníkem Kulichem, který se stále snaží na ni udělat dojem, klidně úplně trapnými způsoby jako je bláznivá píseň s názvem \"Majka má\" nebo striptýz v oblečku policisty.\n\nKarel Šmíd (Jan Maršál; série 1-3) je starší syn Majky Šmídové. Chodí do primy (1.série), sekundy (2.série), tercie (3.série) na gymnáziu. Je zamilovaný do své spolužačky Leonky Vaněčkové.\n\nJakub Šmíd (Fabián Povýšil; série 1-3) je mladší syn Majky Šmídové. Teď chodí do druhé třídy na základní škole.\n\nMilan Šmíd (Kamil Halbich; série 1,3) je bývalý manžel Majky Šmídové, který ji před začátkem první série a v celé první sérii týral. Momentálně je ve vězení.\n\nPavel Zach (Jordan Haj; série 2-3), zvaný Pól je student oktávy na Gymnáziu. Už od začátku školního roku, kdy se spojila obě gymnázia, tak je bezhlavě zamilovaný do učitelky angličtinářky Jany \"Džajny\" Pelnerové. Postupně jí zpíval písničky, dával květiny a na lyžařském výcviku, když si zranil nohu, tak ho Džajna šla večer zkontrolovat na pokoj a on zamknul a následně se spolu vyspali. Když se vrátili do Hradce, tak se tajně scházeli v jejím kabinetě, ale jednou to viděla jeho spolužačka Tereza a ta to v opilosti řekla Evě Lenerové. Ta to následně vyšetřovala, ale nakonec vše dobře dopadlo protože se Eva snaží dostat na místo ředitelky na Královce, která patří Pelnerovi, tak se dělá Džajninou kamarádkou a vše jim dovolí.\n\nAleš Nezval (Jan Révai; série 2-3) je učitel fyziky a tělocviku pod přezdívkou Bachař, kterou mu vymysleli studenti, protože na ně hrozně křičí. Ve škole není moc oblíbený. Je zamilovaný do Denisy Hájkové, která je přítelkyní Adama Kábrta, který je Alešův kolega, a tak začíná boj! Po chvíli se mu zase začne líbit někdo jiný a to Marion Dubois, která je jeho kolegyní. Jenomže Marion má rád i Jan Pařízek a tak začíná druhý boj.\n\n"}
{"id": "904095", "url": "https://cs.wikipedia.org/wiki?curid=904095", "title": "Česká asociace paraplegiků", "text": "Česká asociace paraplegiků\n\nČeská asociace paraplegiků – CZEPA (dříve Svaz paraplegiků České republiky) je občanské sdružení, které sdružuje osoby po poranění míchy (paraplegiky). Posláním této organizace je hájení práv a zájmů vozíčkářů po poškození míchy a ovlivňovat systém zdravotní a sociální péče v ČR. Její program vychází z přesvědčení, že člověk na vozíku může a má právo žít kvalitním a aktivním životem – a to v rodině, v zaměstnání, s volným časem vyplněným zájmy a koníčky, stejně jako všichni ostatní lidé bez handicapu. Ředitelkou je Alena Jančíková.\n\nSvaz paraplegiků vznikl po sametové revoluci v roce 1990 a působí na území České republiky. Od roku 2012 užívá současný název Česká asociace paraplegiků – CZEPA.\n\n"}
{"id": "904102", "url": "https://cs.wikipedia.org/wiki?curid=904102", "title": "Vzácné zeminy", "text": "Vzácné zeminy\n\nPrvky vzácných zemin nebo kovy vzácných zemin je skupina prvků, kterou tvoří skandium, yttrium a všechny lanthanoidy. Mají obdobné fyzikální vlastnosti: jsou to měkké kovy s výbornými magnetickými vlastnostmi. První objevenou vzácnou zeminou bylo gadolinium v roce 1787 ve Švédsku.\n\nZa vzácné jsou označovány nikoli proto, že by jich bylo málo v absolutních číslech (cer je v zemské kůře zastoupen zhruba stejně jako měď), ale že se málokdy vyskytují v takových koncentracích, aby se vyplatila těžba. Ta navíc představuje velkou zátěž pro životní prostředí, neboť kovy se dají z rudy dostat pouze loužením v silné kyselině. Používají se především v elektrotechnice, proto je po nich stále větší poptávka. Původně se těžily v Mountain Pass (Kalifornie), v současnosti je největším dodavatelem Čína, která provozuje důl Bajan Obo (provincie Vnitřní Mongolsko). Závislost trhu s touto strategickou surovinou na čínské produkci vede k hledání nových ložisek, jako je Grónsko, Austrálie nebo mořské dno u ostrova Minami Torišima.\n\n"}
{"id": "904103", "url": "https://cs.wikipedia.org/wiki?curid=904103", "title": "Helena Voldan", "text": "Helena Voldan\n\nHelena Voldan (Voldanová) (* 31. ledna 1925 Praha) je česko-argentinská psycholožka a profesorka literatury, která překládá českou literaturu do španělštiny a propaguje vůbec českou kulturu a speciálně dílo Komenského.\n\nŘeditelka České Volné Katedry na Universidad Argentina John F. Kennedy, bývalá profesorka Slovanských Literatur na Universidad Católica Argentina, presidentka argentinského Centro Cultural Johannes Amos Comenius, ředitelka a překladatelka kolekce “Ars Bohemiæ” nakladatelství Ekumene Comenius Cultural Center z Buenos Aires. Profesorka Literatury (Universidad de Buenos Aires), Licenciada Psychologie (Ibid.), Profesorka Dějin Umění a Hudby (Ibid.), filoložka. Překládá nejen J. A. Komenského, nýbrž hlavně nejdůležitější české spisovatele, básníky, myslitele a mystiky; organizuje české kulturní eventy, píše a příležitostně maluje.\n\nJe dcera Františka Voldana (z Českého Brodu a Hlinska v Čechách) a Milady Voldanové roz. Srncové z Prahy-Karlín: má mladši sestru Miladu. Vychodila obecnou školu v době první Československé republiky. V roce 1936 rodina odjela do Buenos Aires, kde její otec vedl čsl. konsulát. Silně se jí dotklo, že v cizině – i mezi krajany – se velmi málo vědělo o české kultuře a ve svých dětských letech se rozhodla v budoucnosti přeložit českou literaturu do španělštiny; krátce potom ještě za války horlivě začala s R.U.R. Karla Čapka. Sama světová situace však nedovolila návrat; její otec stačil založit v Buenos Aires jen české odbojové noviny, ale nepřežil; zemřel, mladý, v den kdy vypukla válka.\n\nVelmi mladá začala pracovat a zároveň studovat: na Universidad de Buenos Aires absolvovala profesuru Literatury a filologie, potom licenciaturu Psychologie a posléze Dějiny umění a hudby, každá z nich pětileté studium. Jako psycholožka pracovala na interdisciplině oborů psychologie dětí a mládeže a vůbec psychologie a umění a jako profesorka učila krátce literaturu španělskou a potom českou a slovanskou v cyklu Slovanských Kultur na Universidad Católica Argentina (1963-64, řed. Dr. F. Toczylowski, pod záštitou Centra Ignaz Paderewski z USA).\n\nDlouho spolupracovala s universitním nakladatelstvím EUDEBA.\n\nPro Knihovnu Filosofické Fakulty University Buenos Aires založila v 60 letech předešlého století sekci „Juan Amós Comenio“ na základě donace knih slovanských literatur, ale tato kolekce dále nepokračovala pro vnitřní rozpory v knihovně. Mezi 1979-1983 působila v investigaci filologie v Instituto de Lingüística Juan de Garay z Buenos Aires. Po několik desetiletí těžké a opačné politické podmínky jak tehdejšího Československa tak Argentiny znemožňovaly větší plynulou kulturní práci pro propagandu české kultury.\n\nV roce 1991 mluvila poprvé veřejně o Komenském na Knižním Veletrhu v Buenos Aires právě tenkrát věnovaný pedagogii, a rok na to na žádost Čsl. Vyslanectví oslavila rok Komenského konferencí na tamější Academia de Ciencias. Za svoji dlouholetou práci pro českou kulturu dostala první svoje české vyznamenání (medaili J. A. Komenského z Prahy). Vědoma si nedostatku překladů díla Komenského, rozhodla se přeložit jeho hlavní díla z češtiny a latiny do španělštiny, což se rozrostlo během času na cca 5.000 stránek: budoucích 7 svazků po 700 str. díla Obras escogidas de Johannes Amos Comenius pro nakladatelství Ekumene Comenius Cultural Center, kde mimo to řídí kolekci “Ars Bohemiæ” české krásné literatury.\n\nDále propaguje komeniologii ze svého Centro Cultural Johannes Amos Comenius (Buenos Aires) prostřednictvím jeho multimediálních nezištných aktivit, založila tam knihovnu Biblioteca Comeniana a projektuje v duchu Komenského nové knížky pro děti a mládež. Pracuje s orientací ekologie, přírodní mediciny, universální duchovnosti (sama je křesťanka), ekumenického pochopení a indiskriminace mezi národy a pacifismu; je též aktivní přítelkyně zvířat a tudíž vegetariánka, což považuje za nutnou podmínku pro další duchovní vývoj.\n\nSpolupracuje s Escuela Cristiana Evangélica Argentina (ECEA) se kterou spolu s několika argentinskými osobnostmi v oboru pedagogie organisovala první Dny J. A. Komenského (Jornadas Comenianas) v Buenos Aires v srpnu 2002 a druhé Dny J. A. Komenského, též se jmenovanou vysokou školou ECEA a s Universidad Argentina John F. Kennedy v srpnu 2006, na heslo “Z labyrintu k Jednomu” (toto téma bylo zpracované ve spojení s problémem kvalita versus kvantita žáků v dnešní výchově a potom hájené prof. Voldanovou na Konferenci ODO v Praze v listopadu 2007). Pro globalizaci vysoké úrovně (s dalším heslem “Oduševnělá výchova, oduševnělá globalizace”) považuje toto téma jako synthésu Komenského úsilí o nápravu lidských věcí, projektuje na něm dále pracovat a žádá o spolupráci.\n\nPro Universidad Argentina J. F. Kennedy řídí českou katedru ve které mimo roky věnované Dnům J. A. Komenského se ukazují nejvyšší exponenty české kultury. V literatuře to byly “Antologie české poesie XX stol.” (čtení O. Březiny, J. Seiferta, V. Holana a jiných), V. Vančura (“Marketa Lazarová”), J. Kvapil (“Rusalka”); v hudbě B. Smetana, L.Janáček, A. Dvořák (tento text, Paul Bardin), B. Martinů (tento text, Paul Bardin) na brochure Jaroslava Mihule); v malířství výstavy uměleckých reprodukcí “Gotické krásné madony”, “Žena v českém malířství od 1850 do 2000” a “Symbolismus v českém umění”, obvykle s příslušnými audicemi a seminářem. Dle hesla “Nejvyšší hodnoty” řídí kolekci “Ars Bohemiæ” nakladatelství Ekumene Comenius Cultural Center (www.ekumene-ccc.net). Pro tuto přeložila důležitá díla české literatury, odpovídající předešlým eventům: \"Música de manantiales y selección de poemas\" Otokara Březiny; \"Poemas, antología esencial\" Jaroslava Seiferta; romány \"Errantes\" a \"Un arco iris de Dios\" Jaroslava Durycha; \"Marketa Lazarová\" Vladislava Vančury; \"El peregrino cojo\" Josefa Čapka; politické paměti \"La luz llega entre tinieblas\" se svou poetickou parafrází \"Sospechosa comarca con ángeles\" Zděnka Rotrekla; částečně v přípravě libreta oper \"Rusalka“, “Jenůfa“, “Dalibor“, “Julietta“, “Pasión griega'. Knížky pro děti \"Bichitos de luz\" Jana Karafiáta a \"Cuentos del profesor Ulipi-spirus\" a \"Fábulas de la lechuza sabia\" kardinála Tomáše Špidlíka; v hudbě a muzikologii \"Bohuslav Martinů, símbolo y música\" Jaroslava Mihule, umělecké sešity \"Jaroslav Šerých\" a jiné. Každá obálka je inspirovaná na detailech českých mistrů své doby v jejím provedení.\n\nV roce 2006 spolupracovala s Velvyslanectvím České republiky v koncepci a vytvoření oslavy “Čeští myslitelé ve staletích”, která se odehrála na Knižním Veletrhu v městě Buenos Aires; tato oslava se zakládala hlavně na specialisovaných konferencích, čtení textů a projekcích, a t. d. Tohoto času sbírá a píše děje zasloužilých rodin ze staré české komunity v Argentině a připravuje třetí Dny Komenského s první ukázkou celé přípravy budoucího vydání sedmisvazkového díla Obras escogidas de Johannes Amos Comenius, dále připravuje na další rok Obra completa: ensayos poéticos y poemas Otokara Březiny a v Praze s nejužšími spolupracovníky, prozatím v češtině, soubor Duch myšlení v dějinách národa českého. Za svoji práci pro propagaci české kultury v roce 2006 dostala státní cenu Gratias agit. Je vdova po Dru. F. González a její syn, Alexandr, intelektuál a mystik, příležitostně s ní spolupracuje a dle jejich slov je její největší oporou.\n\n"}
{"id": "904104", "url": "https://cs.wikipedia.org/wiki?curid=904104", "title": "Kanton Bidache", "text": "Kanton Bidache\n\nKanton Bidache ( ) je francouzský kanton v departementu Pyrénées-Atlantiques v regionu Akvitánie. Tvoří ho sedm obcí.\n\n"}
{"id": "904105", "url": "https://cs.wikipedia.org/wiki?curid=904105", "title": "Kanton Saint-Jean-de-Luz", "text": "Kanton Saint-Jean-de-Luz\n\nKanton Saint-Jean-de-Luz ( ) je francouzský kanton v departementu Pyrénées-Atlantiques v regionu Akvitánie. Tvoří ho čtyři obce.\n\n"}
{"id": "904106", "url": "https://cs.wikipedia.org/wiki?curid=904106", "title": "Kanton Saint-Jean-Pied-de-Port", "text": "Kanton Saint-Jean-Pied-de-Port\n\nKanton Saint-Jean-Pied-de-Port ( ) je francouzský kanton v departementu Pyrénées-Atlantiques v regionu Akvitánie. Tvoří ho 19 obcí.\n\n"}
{"id": "904107", "url": "https://cs.wikipedia.org/wiki?curid=904107", "title": "Kanton Saint-Palais", "text": "Kanton Saint-Palais\n\nKanton Saint-Palais ( ) je francouzský kanton v departementu Pyrénées-Atlantiques v regionu Akvitánie. Tvoří ho 27 obcí.\n\n"}
{"id": "904108", "url": "https://cs.wikipedia.org/wiki?curid=904108", "title": "Kanton Biarritz-Ouest", "text": "Kanton Biarritz-Ouest\n\nKanton Biarritz-Ouest ( ) je francouzský kanton v departementu Pyrénées-Atlantiques v regionu Akvitánie. Tvoří ho pouze západní část města Biarritz.\n"}
{"id": "904110", "url": "https://cs.wikipedia.org/wiki?curid=904110", "title": "Kanton Biarritz-Est", "text": "Kanton Biarritz-Est\n\nKanton Biarritz-Est ( ) je francouzský kanton v departementu Pyrénées-Atlantiques v regionu Akvitánie. Tvoří ho pouze východní část města Biarritz.\n"}
{"id": "904111", "url": "https://cs.wikipedia.org/wiki?curid=904111", "title": "Kanton Bayonne-Nord", "text": "Kanton Bayonne-Nord\n\nKanton Bayonne-Nord ( ) je francouzský kanton v departementu Pyrénées-Atlantiques v regionu Akvitánie. Tvoří ho 2 obce.\n\n"}
{"id": "904112", "url": "https://cs.wikipedia.org/wiki?curid=904112", "title": "Kanton Bayonne-Est", "text": "Kanton Bayonne-Est\n\nKanton Bayonne-Est ( ) je francouzský kanton v departementu Pyrénées-Atlantiques v regionu Akvitánie. Tvoří ho pouze východní část města Bayonne.\n"}
{"id": "904113", "url": "https://cs.wikipedia.org/wiki?curid=904113", "title": "Kanton Bayonne-Ouest", "text": "Kanton Bayonne-Ouest\n\nKanton Bayonne-Ouest ( ) je francouzský kanton v departementu Pyrénées-Atlantiques v regionu Akvitánie. Tvoří ho pouze západní část města Bayonne.\n"}
{"id": "904117", "url": "https://cs.wikipedia.org/wiki?curid=904117", "title": "Kanton Oloron-Sainte-Marie-Est", "text": "Kanton Oloron-Sainte-Marie-Est\n\nKanton Oloron-Sainte-Marie-Est ( ) je francouzský kanton v departementu Pyrénées-Atlantiques v regionu Akvitánie. Tvoří ho 17 obcí.\n\n"}
{"id": "904119", "url": "https://cs.wikipedia.org/wiki?curid=904119", "title": "Kanton Oloron-Sainte-Marie-Ouest", "text": "Kanton Oloron-Sainte-Marie-Ouest\n\nKanton Oloron-Sainte-Marie-Ouest ( ) je francouzský kanton v departementu Pyrénées-Atlantiques v regionu Akvitánie. Tvoří ho 11 obcí.\n\n"}
{"id": "904122", "url": "https://cs.wikipedia.org/wiki?curid=904122", "title": "Kanton Sauveterre-de-Béarn", "text": "Kanton Sauveterre-de-Béarn\n\nKanton Sauveterre-de-Béarn ( ) je francouzský kanton v departementu Pyrénées-Atlantiques v regionu Akvitánie. Tvoří ho 20 obcí.\n\n"}
{"id": "904123", "url": "https://cs.wikipedia.org/wiki?curid=904123", "title": "Kanton Tardets-Sorholus", "text": "Kanton Tardets-Sorholus\n\nKanton Tardets-Sorholus ( ) je francouzský kanton v departementu Pyrénées-Atlantiques v regionu Akvitánie. Tvoří ho 16 obcí.\n\n"}
{"id": "904125", "url": "https://cs.wikipedia.org/wiki?curid=904125", "title": "Kanton Accous", "text": "Kanton Accous\n\nKanton Accous ( ) je francouzský kanton v departementu Pyrénées-Atlantiques v regionu Akvitánie. Tvoří ho 13 obcí.\n\n"}
{"id": "904130", "url": "https://cs.wikipedia.org/wiki?curid=904130", "title": "Zámecký komplex Benešov nad Ploučnicí", "text": "Zámecký komplex Benešov nad Ploučnicí\n\nZámecký komplex Benešov nad Ploučnicí je souhrnné označení sedmi historických budov, umístěných v centru města Benešov nad Ploučnicí. Skládá se ze dvou zámků (horního a dolního), tří paláců, kostela a kaple. Kromě toho i tzv. dolní zámek představuje areál skládající se ze tří historických a samostatných paláců. Celý areál je památkově chráněn, v roce 2001 byl Dolní a Horní zámek, domy čp. 44 a 54, Starschedelovský dům a Konojedský dům prohlášeny za národní kulturní památku. Zámek je ve vlastnictví České republiky a jeho správu zajišťuje Národní památkový ústav; je veřejnosti přístupný.\n\nHistorie obce v údolí řeky Ploučnice sahá do 13. století, kde v okolí řeky již fungovaly osady u hradu Děčín a poté Ostrý (Scharfenstein), který byl založen před 13. století (v pramenech prvně zmíněna r.1283). Zakladatelé této osady byli známí Markvarticové (jeden z prvních šlechtických rodů na území Severních Čech), kteří hledali přirozené hospodářské centrum, které by nebylo daleko od hradu Ostrého. Přesné datum, kdy Benešov vznikl, není známé. Jsou sice v pramenech zmínky, které by mohly Benešov zasadit do doby založení hradu Ostrého, ale nejsou pojmenovány konkrétně. První výslovné zmínky o Benešově jsou až z první poloviny 14. st. Městských práv se obec dočkala v r. 1392 od Jana z Michalovic (znak města svědčí o významu Michaloviců pro historii města). V r. 1426 bylo město dobyto husity. Škody způsobené husitským tažením nejsou úplně známy. Poté co byl dobyt hrad Ostrý, město Benešov poskytovalo větší perspektivu pro založení nového panství. První zmínky o novém sídle jsou z r. 1479, kdy „zámek” patřil Zikmundu z Vartenberka. Poté koupil panství Mikuláš Trčka z Lípy, který pokračoval ve vývoji rekonstrukcí a výstavbou dalších částí. V r. 1515 byl Benešov odkoupen šlechtickou rodinou Salhausenů z Míšně, která byla přijata mezi českou šlechtu. Za vlády Salhausenů se Benešov dočkal největšího rozmachu.\n\nV r. 1515 byl Benešov odkoupen šlechtickou rodinou Salhausenů z Míšně, kdy si v r. 1522 majetek rozdělili synové Jiřího Salhausena Bedřich, Hanuš a Wolf. Výstavba Nového benešovského sídla započala v roce 1522 Bedřichem ze Salhausenu. Nový objekt byl později nazýván Horní zámek. K hornímu zámku byla poté přistavěna osmiboká schodišťová věž. Vstupní portály budovy a věže jsou dokladem pozdně gotického stylu. V letech 1540-1544 Bedřich nechal přistavět k Hornímu zámku obdélnou věžovitou budovu, která je zastřešena stanovou střechou, z níž vybíhá osmiboká vížka. Řešení okenních ostění Horního zámku již ukazují na vliv renesančního slohu a potvrzují tím pozdější vznik tohoto křídla. V přízemí tohoto objektu se nacházela zbrojnice. Později v r. 1543 nechal Walter Hirsch vystavět hospodářskou budovu, která se však, kvůli požárům, v původní podobě dodnes nezachovala. Do budovy se vstupovalo schodišťovou věží, která se nachází hned vedle vstupu do zámeckého nádvoří. Těmito přístavbami ve 40. letech 16.st. byl Horní zámek dokončen, později zde byly prováděny jen rekonstrukce po opakovaných požárech. Výrazněji se do tváře města zapsala výstavba Dolního zámku, která svým architektonickým návrhem zdobí Benešov dodnes. Objekt byl vystaven pro Bedřichova syna Hanuše v letech 1540-1544. Pozdně gotické prvky se zde projevují na řešení vysokých štítů i římsy v podobě tzv. oslích hřbetů. Průčelí u horního objektu směřuje do náměstí a spodní k městskému opevnění. Vstup do zámku se nachází na jižní straně v přízemí čtverhranné věže, která je zakončena jehlancovitou střechou s lucernou. Z Dolního zámku se zachovalo bez větších změn přízemí s klenutými, nebo valenými klenbami a patro s trámovými stropy, dvěma sály a soukromými pokoji majitelů. Dolní a Horní zámek jsou spojeny pomocí kryté chodby, která vede podél ohradní zdi. Po Bedřichovo smrti (1562) převzal jeho syn Hanuš vládu nad polovinou města Benešova a dalším statkům zděděným po otci. Druhé polovině vládl bratr Bedřich mladší, který sídlil na Horním zámku. Jejich třetí bratr Jáchym při dělení majetku nic v Benešově nedostal. Poté, co v r. 1576 zemřel Hanuš, ujal se otcova Dolního zámku jeho syn Antonín, a aby měl i jeho bratr Wolf své sídlo nechali postavit u Dolního zámku nové tzv. Wolfovo křídlo (r. 1578). Wolfovo křídlo je řešeno obdélníkovým půdorysem a sedlovou střechou. Úzká dispozice ukazuje na omezený prostor, který byl pro objekt vyhrazen. Podélné strany směřuji na náměstí a do dvora. Severní a jižní čelo má vysoké renesanční štíty, které jsou tvarově shodné se štíty Horního zámku, kvůli době výstavby, neboť zároveň probíhala renovace Horního zámku po požáru v r. 1571. Wolfovo křídlo má také věž se schodištěm, která je orientován do dvora. Výrazným prvkem celého zámeckého areálu je arkýř orientovaný do náměstí, opírající se o kamenný sloup jehož hlavice přechází ve štukové zdivo. Arkýř je dvouposchoďový a ukončen štítem stejného tvaru jako hlavní štíty Wolfova křídla. Po dokončení této výstavby byl víceméně dokončen zrod zámeckého areálu. Poté docházelo už jen k rekonstrukcím po vzniklých požárech.\n\nV roce 1945 byl převeden celý zámecký komplex do vlastnictví československého státu z důvodu nenáležitého využití a chátrání objektů. Ministerstvo školství a kultury uzákonilo v roce 1961 zámecký areál za národní kulturní majetek a statní zámek. Během dalších let došlo k rekonstrukci Dolního zámku i jeho nádvoří. V roce 1969 propukl v Dolním zámku požár, který značně poničil objekt i jeho expozici. Poté došlo k dalším rekonstrukcím např.: Horního zámku, který byl minulými majiteli opomíjen.\n\nV současné době je v benešovském zámeckém areálu umístěna stálá expozice mapující dobové využití.\n\nHorní zámek představuje nejstarší panské sídlo v Benešově nad Ploučnicí. Vystavěn byl v letech 1522-1524 Benediktem ze Salhausenu. Po požáru města v roce 1571 byl opraven s prvky saské renesance. Následně jej drželi Kinští a Thunové, kteří jej ovšem využívali jen jako letní sídlo. Dnes je ve vlastnictví státu a je přístupný veřejnosti. Horní zámek má gotické přízemí, které navazuje na později postavěný dům Vartenberků. Nachází na se na severní straně náměstí. Byl postaven s použitím zdiva starší stavby v roce 1522-24, přestavěn pak v r. 1543 ve slohu pozdní gotiky. Dispozičně je zámek obdélného tvaru s okrouhlou starou věží, která se nachází na severozápadní straně. Na jihovýchodním nároží objektu se tyčí polygonální schodišťová věž s kamenným armováním. Exteriér Horního zámku je řešen hladkou fasádou s kamennou nárožní armaturou, hrotitými vstupními portály a obdélníkovými okny se zkosenými rámci, které jsou oboje zdobeny protinanými pruty. Zastřešení je zde řešeno sedlovou střechou a renesančním štítem s pilastry na záp. a vých. části průčelí. Interiér je v 1. patře zdoben křížovou klenbou a pravoúhlým portálem s protínanými pruty z pozdně gotického období. 2. patro je ve dvou místnostech řešeno renesančními kazetovými ornamentálně malovanými stropy z 16. stol. a zdobeno polokruhovými portály mezi místnostmi. Přízemí poskytovalo prostory na provozní účely a první patro obytné místnosti s přistavěnou krytou chodbou vedoucí do kostela. Ve zdi, které uzavírá nádvoří se nachází dva portály, jeden půlkruhový s protinanými pruty a druhý renesanční s reliéfní výzdobou, volutovým štítem a tesanými znaky.\n\nDolní zámek je souhrnné označení pro trojici paláců, tvořících vlastní zámecký areál. Nejstarší část byla vystavěna v letech 1540-1544 Janem ze Salhausenu. Následně jej drželi Kinští a po roce 1634 Aldringenové (následně i Clary-Aldringenové). Dnes je ve vlastnictví státu a je přístupný veřejnosti.\n\nJanův palác představuje nejstarší část dolního zámeckého areálu. V letech 1540-1544 jej nechal vystavět Bedřich ze Salhausenu, ovšem pojmenovaný je po jeho synovi Janovi. Do roku 1612 jej vlastnil Antonín ze Salhausenu (odtud druhé pojmenování), jenž jej prodal Janovi z Vartenberka. Ten jej roku 1614 prodal Radslavu Kinskému. Interiér severní budovy má známky silného doznívání gotiky. Prozrazuje to zejména řešení přízemí budovy, které je v každé místnosti klenuté. Jsou zde síťové klenby s protínanými žebry a v některých místnostech i s vegetabilním svorníkem. Žebra jsou ve všech případech klínové, třikrát mělce vyžlabené a jsou ukončené prostým zapuštěním do kamenné zdi bez konzol. Čtyři místnosti mají klenutí valenými klenbami s lunetami, nebo hladkými valenými klenbami a v poslední řadě jsou zde hladké křížové klenby na střed. sloupu. Vnitřní ostění všech oken je zde řešeno segmentovým obloukem. Portály jsou zde pravoúhlé s protínanými pruty. Přízemí sloužilo k umístění kuchyně, skladování potravin, konírny a obrany za pomocí střílnových okének. V druhém patře se nachází jídelna, pracovny, pokoje vrchnosti a vstup do chodby spojující s Wolfovým křídlem. Patro je zde řešeno dřevěnými trámovými stropy a obdélníkovými okny s vegetabilně zdobnými reliéfy na ostěních. V rohových místnostech se u sdružených oken nachází střední baňatý sloupek s vegetabilními reliéfy. Fasáda dolního zámku je pokryta omítkou a nárožní kamennou armaturou. Okna jsou stejně jako u všech ostatních objektů obdélníková se zkosenými rámci. Na vých. a záp. průčelí jsou gotické štíty tzv. oslí hřbety.\n\nWolfův palác nechal v letech 1570-1576 vystavět Jan ze Salhausenu pro svého syna Wolfa. Následně jej získal jeho bratr Antonín a další osudy jsou totožné s osudy Janova paláce. Budova je dvoupatrová, průčelí jsou řešena opět hladkou fasádou s kamennou nárožní armaturou. Jižní a Severní průčelí zdobeno renesančními volutovými štíty. Na východní straně objektu je pravoúhlý kamenný portál s vegetabilními ornamenty a pilastry s ionskými hlavicemi. Nad ním je vyhotoven Salhausenský erb, který např. datuje výstavbu budovy. Nalevo od portálu se tyčí hranolový dvoupatrový arkýř, který je podpírán polosloupem s dórskou hlavicí, nad kterou sloup přechází ve štukové zdivo s vynesenými diamantovými čtverhrannými výstupky. Okna na arkýři jsou zdobeny římsami. Budova je spojena již zmíněnou visutou krytou chodbou. Ve Wolfově křídle se nachází zdobné kazetové stropy.\n\nČernínský palác představuje nejmladší část dolního zámeckého areálu; v roce 1878 jej nechala vystavět hraběnka Aloisie Černínová. V letech 1888-1945 byl zámek v majetku rodiny Grohmannů, majitelů textilních továren. Budova je obdélná, dvoupatrová, se štítem ve tvaru oslího hřbetu a renesančním štítem s volutami. Okna jsou zde obdélná se zkosenými rámci. Na západní straně budovy se nachází dvoupatrová věž s nárožní kamennou armaturou. Do objektu se vstupuje polokruhovým portálem zdobeným volutovým štítem, erby a pilastry s ionskými hlavicemi.\n\nNa místě Starschedelovského domu původně stála kamenická dílna, po roce 1583 přestavěna na dům Marie ze Starschedelu a jejího manžela Humbolda. Po roce 1620 tvořil součást pivovaru. Na konci 18. století přestavěn do současné podoby. Dům bezprostředně sousedí s horním zámkem. Dům je jednopatrový a obdélný. V průčelí se nachází portál zakončený segmentovým obloukem s klenákem. Sklepy jsou sklenuty valenou klenbou s pásy a přízemí je zdobeno val. klenbou s lunetami.\n\nKonojedovský dům stojí mezi Starschedelovským domem a kaplí Bolestné Matky Boží. V roce 1552 ho na žádost Friedricha ze Salhausenu vystavěl Valentin Hirsch z Annabergu v Sasku. Název pochází od dalších majitelů, kterým byl některý z majitelů panství Konojedy. Po roce 1705 býval v jeho prostorách špitál. Od roku 1945 nevyužíván, pouze západní přístavba funguje jako garáž. Dům je renesanční stavba, která je ozdobena dvěma štíty prozrazující časové zasazení k Hornímu zámku z doby po požáru v r. 1571. Interiér je řešen klenutými prostory např.: chodba se schodištěm, která je zaklenutá síťovou klenbou ukončenou zapuštěním do kamenné zdi bez konzol. Exteriér je však po řadě úprav celkově nevýrazný.\n\nSchönfeldovský dům jako jediný z objektů mezi horním zámkem a kostelem Narození Panny Marie nestojí v této linii. Vystavěn byl v 16. století na rohu dnešní Kostelní ulice, naproti vyústění Zámecké ulice. Okolo roku 1615 prošel renesanční přestavbou.\n\nKaple stojí při jihozápadní straně kostela, kde ji postavil Karl Matuje. K jejímu vysvěcení došlo v roce 1750, ovšem bohoslužby se zde konaly až od roku 1765. V letech 1886 a 1917 prošla rekonstrukcemi, v 80. letech znovu zchátrala a opravena byla spolu s kostelem v 90. letech, ale již bez vnitřního vybavení.\n\n\n"}
{"id": "904131", "url": "https://cs.wikipedia.org/wiki?curid=904131", "title": "Mistrovství Evropy v basketbalu žen 1980", "text": "Mistrovství Evropy v basketbalu žen 1980\n\n17. mistrovství Evropy v basketbalu žen proběhlo v dnech 19. – 28. září v Jugoslávských městech Prijedor, Bosanski Brod, Maglaj a Banja Luka.\n\nTurnaje se zúčastnilo 12 týmů, rozdělených do tří čtyřčlenných skupin. První dva týmy postoupili do dvou čtvrtfinálových skupin, týmy z prvního a druhého místa postoupily do play off. Týmy, které v základních skupinách skončily na třetím a čtvrtém místě hrály o 9. – 14. místo. Přímo do čtvrtfinále, byly nasazeny družstva Sovětského svazu a domácí Jugoslávie. Mistrem Evropy se stalo družstvo Sovětského svazu.\n\n Polsko – Anglie 80:56 (42:30)\n\n19. září 1980 (17:30) – Maglaj\n\n19. září 1980 (19:15) – Maglaj\n\n20. září 1980 (17:30) – Maglaj\n\n20. září 1980 (19:15) – Maglaj\n\n21. září 1980 (17:30) – Maglaj\n\n21. září 1980 (19:15) – Maglaj\n Nizozemsko – Francie 53:49 (37:31)\n\n19. září 1980 (17:30) – Bosanski Brod\n\n19. září 1980 (19:15) – Bosanski Brod\n\n20. září 1980 (17:30) – Bosanski Brod\n\n20. září 1980 (19:15) – Bosanski Brod\n\n21. září 1980 (17:30) – Bosanski Brod\n\n21. září 1980 (19:15) – Bosanski Brod\n ČSSR – Belgie 110:45 (63:22)\n\n19. září 1980 (17:30) – Prijedor\n\n19. září 1980 (19:15) – Prijedor\n\n20. září 1980 (17:30) – Prijedor\n\n20. září 1980 (19:15) – Prijedor\n\n21. září 1980 (17:30) – Prijedor\n\n21. září 1980 (19:15) – Prijedor\n Polsko – Bulharsko 76:66 (39:35)\n\n23. září 1980 (16:00) – Banja Luka\n\n23. září 1980 (19:30) – Banja Luka\n\n24. září 1980 (16:00) – Banja Luka\n\n24. září 1980 (19:30) – Banja Luka\n\n25. září 1980 (16:00) – Banja Luka\n\n25. září 1980 (19:30) – Banja Luka\n ČSSR – Rumunsko 78:61 (40:28)\n\n23. září 1980 (17:45) – Banja Luka\n\n23. září 1980 (21:15) – Banja Luka\n\n24. září 1980 (16:00) – Banja Luka\n\n24. září 1980 (19:30) – Banja Luka\n\n25. září 1980 (16:00) – Banja Luka\n\n25. září 1980 (19:30) – Banja Luka\n Polsko – Jugoslávie 79:72 (39:38)\n\n27. září 1980 (15:15) – Banja Luka\n\n27. září 1980 (20:30) – Banja Luka\n SSSR – Polsko 95:49 (44:29)\n\n28. září 1980 (17:30) – Banja Luka\n\n Jugoslávie – ČSSR 61:57 (29:30)\n\n28. září 1980 (15:45) – Banja Luka\n Bulharsko – Rumunsko 60:52 (31:26)\n\n27. září 1980 (17:00) – Banja Luka\n\n27. září 1980 (18:45) – Banja Luka\n Bulharsko – Nizozemsko 71:38 (33:21)\n\n28. září 1980 (14:00) – Banja Luka\n\n Maďarsko – Rumunsko 81:71 (40:35)\n\n27. září 1980 (12:15) – Banja Luka\n\n\n Španělsko – Finsko 84:71 (50:49)\n\n23. září 1980 (9:00) – Banja Luka\n\n23. září 1980 (10:45) – Banja Luka\n\n23. září 1980 (12:30) – Banja Luka\n\n24. září 1980 (9:00) – Banja Luka\n\n24. září 1980 (10:45) – Banja Luka\n\n24. září 1980 (12:30) – Banja Luka\n\n26. září 1980 (9:00) – Banja Luka\n\n26. září 1980 (10:45) – Banja Luka\n\n26. září 1980 (12:30) – Banja Luka\n\n27. září 1980 (9:00) – Banja Luka\n\n27. září 1980 (10:45) – Banja Luka\n\n27. září 1980 (12:30) – Banja Luka\n1. SSSR\n"}
{"id": "904138", "url": "https://cs.wikipedia.org/wiki?curid=904138", "title": "Okres Gali", "text": "Okres Gali\n\nOkres Gali je nižší územně-správní celek Abcházie, na severozápadě sousedící s okresem Očamčyra, na severu s okresem Tkvarčeli, z jihovýchodu s Gruzií a ze západu je omýván Černým mořem. Okresním městem je Gali (7 605 obyvatel). Jako správní jednotka je uznáván jak abchazskou separatistickou vládou, tak centrální gruzínskou vládou v Tbilisi, ovšem s jiným územním rozsahem (roku 1994 byl z části okresu vytvořen okres Tkvarčeli, který tbiliská vláda neuznává).\n\nV čele okresní rady stáli:\n\nV roce 1989 zde žilo 79 688 obyvatel (počítá se do toho i část Tkvarčelského okresu) z nichž 93,8 % byly Gruzínci. Po válce v letech 1992–1993 došlo k odchodu většiny obyvatel, ale na rozdíl od ostatních regionů Abcházie si zde Gruzínci zachovali drtivou převahu, dokonce se jejich poměr vůči ostatním národům zvedl 98,2 % v roce 2011.\n\n\n"}
{"id": "904140", "url": "https://cs.wikipedia.org/wiki?curid=904140", "title": "Jana Janatová", "text": "Jana Janatová\n\nJana Janatová, provdaná Havlatová (*1. března 1968) je bývalá česká dětská herečka a baletka. V současnosti působí jako taneční instruktorka a módní návrhářka.\n\nPochází z Benátek nad Jizerou, kde také navštěvovala základní školu, kterou absolvovala v roce 1982. Poté studovala balet na Taneční konzervatoři v Praze.\n\nŽije v obci Xaverov spolu se svým manželem Petrem, který podniká v zahradnictví, dcerou Simonou a syny Petrem a Šimonem.\n\nUž na konzervatoři se přihlásila do konkurzu na seriál \"My všichni školou povinní\" a režisér Ludvík Ráža ji obsadil do role Jitky. Poté se věnovala herecké kariéře. Kariéru ukončila v roce 1988, kdy si naposled zahraje v seriálu \"Cirkus Humberto\". Poté se naplno věnovala tanci a baletu. Tancovala v taneční skupině UNO.\n\nByla sólistkou baletu HD Karlín a trenérka SVS Sparta Praha – sportovní gymnastika. Trénovala také krasobruslaře Tomáše Vernera. Vedla dramatický kroužek v Sázavě a založila dětské muzikálové divadlo, pro které psala i scénáře. K muzikálu \"Tři prasátka\" vydala CD.\nMá vlastní půjčovnu společenských i svatebních šatů v Benešově. Svoje šaty si dokonce i navrhuje pod obchodní značkou HJ originál od roku 2012. V oblasti oděvní malby spolupracuje s oděvní výtvarnicí Libuší Zítkovou.\nVede kurzy klasického a moderního baletu, historických tanců menuet a tarantella a španělského tance flamenco ve Wellnessclub S-Centrum v Benešově.\n\n\n\n"}
{"id": "904142", "url": "https://cs.wikipedia.org/wiki?curid=904142", "title": "Janata", "text": "Janata\n\nPříjmení Janata nosí více různých osobností:\n\n\n"}
{"id": "904143", "url": "https://cs.wikipedia.org/wiki?curid=904143", "title": "Mléč drsný", "text": "Mléč drsný\n\nMléč drsný (\"Sonchus asper\") je středně vysoká, jednoletá, plevelná bylina, která žlutě vykvétá od června do pozdního podzimu. Při poranění rostlina intenzivně mléčí.\n\nJe to kosmopolitní rostlina, která byla z Evropy a severozápadní Asie zavlečena do všech světadílů. V České republice se vyskytuje hojně od nížin do podhorských oblastí, neroste ale ve vyšších, chladnějších polohách jako mléč zelinný, kterému se značně podobá. Nejlépe se mu daří na půdách úrodných a kyprých.\n\nLetnička s přímou lodyhou vysokou 20 až 120 cm, která vyrůstá ze silně větveného, do hloubky rostoucího kořene. V celé rostlině je soustava mléčnic a ze vzniklé rány (např. po ulomení listu) začne vytékat bílé mléko latex. Pevná lodyha je dutá, lysá a převážně v horní části vrcholičnatě rozvětvená, někdy bývá načervenalá. Nejdříve ze semene rostou přízemní listy a teprve následně lodyha porůstající střídavými, lysými, tuhými, tmavozelenými listy které mohou být dlouhé až 30 cm a široké 15 cm, někdy jsou na spodní straně nafialovělé. Spodní listy s řapíky jsou kopinaté, nedělené nebo peřenoklané. Horní přisedlé listy s ostnitě zubatými oušky jsou nedělené nebo peřenosečné. Čepele jsou po obvodě nepravidelně osténkatě, zubaté s trojúhelníkovými vejčitými laloky, koncový je největší. Je variabilní v pichlavosti listů a v ochlupení lodyhy.\n\nKvětní úbory o průměru cca 2 cm vyrůstají v chudokvětých latách. Úbory jsou složené z 25 až 150 oboupohlavných, jazykových světle žlutých kvítků které mají uvnitř barvu jasně žlutou a vně jsou často načervenalé. Víceřadý, lysý zákrov 1 až 1,5 cm dlouhý je vejčitě zvonkovitý, jeho zelené listeny jsou úzce kopinaté, vnější jsou nejkratší. Kvete od června do října.\n\nRozmnožuje se výhradně semeny, což jsou 2 až 3 mm dlouhé, obvejčité, žlutohnědé nažky se 3 podélnými žebry na každé straně. Za pomoci bílého chmýru, asi 8 mm dlouhého, se snadno šíří anemochorně na dlouhé vzdálenosti. Nažky jsou brzy po dozrání klíčivé. Nejlépe klíčí na povrchu nebo ve svrchní vrstvě půdy při vyšší teplotě a to průběžně od jara až do podzimu, zimní období však semenáčky ani dospělé rostliny nepřečkají. V hlubší vrstvě půdy brzy klíčivost ztrácejí. Kříží se s mléčem zelinným, vzniklé hybridy jsou však neplodné.\n\nMléč drsný často roste v okopaninách, v zeleninových záhonech, zahradách, sadech, vinicích, ve sklenících, je také obvyklý i na úhorech, kolem cest i na kompostech a rumištích. Je věrným průvodcem lidských kultur, bývá většinou považován za málo nebezpečný druh plevele.\n\n\n \n"}
{"id": "904147", "url": "https://cs.wikipedia.org/wiki?curid=904147", "title": "Kanton Aramits", "text": "Kanton Aramits\n\nKanton Aramits ( ) je francouzský kanton v departementu Pyrénées-Atlantiques v regionu Akvitánie. Tvoří ho šest obcí.\n\n"}
{"id": "904148", "url": "https://cs.wikipedia.org/wiki?curid=904148", "title": "Kanton Arudy", "text": "Kanton Arudy\n\nKanton Arudy ( ) je francouzský kanton v departementu Pyrénées-Atlantiques v regionu Akvitánie. Tvoří ho 10 obcí.\n\n"}
{"id": "904149", "url": "https://cs.wikipedia.org/wiki?curid=904149", "title": "Mléč bahenní", "text": "Mléč bahenní\n\nMléč bahenní (\"Sonchus palustris\") je jednou z nejvyšších bylin České republiky, ojediněle vyrůstající na vlhkých místech. Jeho lodyha za příhodných podmínek dosahuje do výše 2,5 m a v průběhu léta nese žluté květy.\n\nMísta výskytu se rozkládají od Anglie a Španělska přes jih Skandinávie, střední a jižní Evropu, Balkán, Anatólii po centrální Rusko, Zakavkazsko, Altaj a severozápadní Čínu. Byl zavlečen i do Severní Ameriky. Je rostlinou kontinentálního charakteru, nenachází se v přímořských oblastech. Roste ve vlhkých rašelinných nebo naplavených půdách, které jsou neutrální až zásadité a dostatečně zásobené dusíkem, toleruje i mírné zasolení. Nejčastěji je ke spatření v údolních nivách okolo vodních toků, kde obsazuje jejich břehy (hlavně slepých ramen) a často zaplavované louky. Na území ČR roste jen vzácně, a to nejčastěji v teplejších oblastech na jihu a jihovýchodě Moravy, kde bývá součástí společenstev řádů \"Molinietalia\" a \"Convolvuletalia sepium\".\n\nMléč bahenní je mohutná, vytrvalá rostlina s lodyhou vysokou až 2,5 m, která roste z tlustého, válcovitého, větvícího se oddenku. Lodyha mívající 3 cm v průměru je přímá, dutá a v horní žláznatě štětinaté části se větví. Přízemní listy jsou podlouhle kopinaté a jejich u báze objímavé čepele jsou oddáleně peřenodílné a po obvodě jemně osténkaté. Listy vyrůstající v dolní části lodyhy bývají velké 15 až 30 × 5 až 20 cm, na bázi jsou střelovitě objímavé a mají kopinatá ouška. Jejich eliptické až kopinaté peřenodílné čepele mívají nejvýše 3 páry úkrojků, z nichž terminální deltovitý se špičkou je největší. Menší listy ve svrchní části lodyhy jsou celistvé. Všechny listy jsou tuhé, na líci lesklé a na rubu nasivělé.\n\nKvětní úbory žluté barvy vyrůstající na chlupatých stopkách jsou velké 2 až 3 cm a obsahují 70 až 90 žlutých jazykovitých kvítků o málo delších než zákrov. Vytvářejí vrcholičnatá květenství. Víceřadý zvonkovitý zákrov, ne větší než 1,5 cm, má čárkovitě kopinaté listeny hustě porostlé žláznatými chlupy. Kvete od června do září. Plodem jsou smáčknuté, žlutě zbarvené, 4hranné, úzce eliptické nažky dlouhé 4 mm. Mléč bahenní se rozmnožuje výhradně semeny s nápadným bílým chmýrem 7 až 9 mm dlouhým, roznášenými větrem. Ploidie je 2n = 18.\n\nV České republice je mléč bahenní považován za vzácný a ustupující ohrožený druh (C2b). Nejvíce mu škodí prováděné změny vodního režimu na jeho lokalitách, ke kterým dochází odvodňováním zamokřených zemědělských pozemků.\n"}
{"id": "904151", "url": "https://cs.wikipedia.org/wiki?curid=904151", "title": "Kanton Laruns", "text": "Kanton Laruns\n\nKanton Laruns ( ) je francouzský kanton v departementu Pyrénées-Atlantiques v regionu Akvitánie. Tvoří ho osm obcí.\n\n"}
{"id": "904152", "url": "https://cs.wikipedia.org/wiki?curid=904152", "title": "Mléč", "text": "Mléč\n\nMléč (\"Sonchus\") je rod s 50 až 100 druhy jednoletých nebo vytrvalých rostlin z čeledě hvězdnicovitých kde je řazen do podčeledě čekankové (\"Cichorioideae\"). Rostliny tohoto rodu mají speciální pletivo které obsahuje bílou lepkavou šťávu latex jež po zevním poranění z rostliny vytéká, tuhne a uzavírá poškozené cévy rostliny.\n\nTento rod je prakticky rozšířen, vyjma oblastí přilehlých k pólům, po celé zeměkouli. Jeho druhy jsou dobře uzpůsobené prostředí ve kterém vyrůstají a dokáži se v konkurenci jiných rostlin dobře prosadit. V České republice vyrůstají čtyři druhy z nichž dva jsou vytrvalé mléč rolní a mléč bahenní a dva jednoleté, resp. ozimé mléč zelinný a mléč drsný. Z nich mléč bahenní je řazen k ohroženým druhům (C 2b).\n\nMléče jsou rostliny s přímými jednoduchými či větvenými lodyhami nebo polokeře, lodyhy jsou většinou různě chlupaté. Mají kořeny kůlovité, výběžkaté nebo oddenky a v závislosti na druhu a úrodnosti stanoviště dorůstají do výše od 20 do 300 cm. Mívají listy bazální a lodyžní nebo jen lodyžní. Bazální jsou obvykle řapíkaté, lodyžní přisedlé. Čepele jsou tvaru podlouhlého, kopinatého nebo obkopinatého, bývají laločnatě zpeřené či zubaté a ostnité, někdy i celistvé. U některých druhů mohou být lodyhy i listy načervenalé.\n\nKvětní úbory rostoucí na stopkách vytvářejí vrcholičnatá nebo hroznovitá květenství. Úbory jsou veliké až 5 cm a obsahují 80 až 300 oboupohlavných jazykovitých kvítků, jejich koruny jsou žluté až oranžové, prašníky žluté až nahnědlé. Zákrovy jsou zvonkovitého nebo pohárovitého tvaru s 25 až 50 zelenými listeny uspořádanými ve 3 až 5 řadách. Listeny bývají obvykle čárkovité, kopinaté nebo trojúhelníkovité s ostrými vrcholy, okraje mají někdy blanité, často jsou chlupaté. Jednoleté druhy se rozmnožují pouze semeny která se snadno šíří anemochorně, některé víceleté i kořenovými oddělky.\n\nPlody jsou jednosemenné, oválné až elipsoidní nažky bez zobáčku, na každé straně se 2 až 5 žebry a na vrcholku s bílým chmýřím.\n\nRostliny rodu mléč byly globálně rozšířeny až v novodobé historii . Ve volné přírodě se šíří samovolně a mnohé s velkou konkurenceschopností jsou považovány za úporný plevel který ubírá užitkovým rostlinám vláhu a živiny, z pohledu ČR je za nejnepříjemnější považován vytrvalý druh mléč rolní.\n\n \n"}
{"id": "904153", "url": "https://cs.wikipedia.org/wiki?curid=904153", "title": "Kanton Lasseube", "text": "Kanton Lasseube\n\nKanton Lasseube ( ) je francouzský kanton v departementu Pyrénées-Atlantiques v regionu Akvitánie. Tvoří ho pět obcí.\n\n"}
{"id": "904155", "url": "https://cs.wikipedia.org/wiki?curid=904155", "title": "Kanton Mauléon-Licharre", "text": "Kanton Mauléon-Licharre\n\nKanton Mauléon-Licharre ( ) je francouzský kanton v departementu Pyrénées-Atlantiques v regionu Akvitánie. Tvoří ho 19 obcí.\n\n"}
{"id": "904156", "url": "https://cs.wikipedia.org/wiki?curid=904156", "title": "Kanton Monein", "text": "Kanton Monein\n\nKanton Monein ( ) je francouzský kanton v departementu Pyrénées-Atlantiques v regionu Akvitánie. Tvoří ho osm obcí.\n\n"}
{"id": "904157", "url": "https://cs.wikipedia.org/wiki?curid=904157", "title": "Kanton Navarrenx", "text": "Kanton Navarrenx\n\nKanton Navarrenx ( ) je francouzský kanton v departementu Pyrénées-Atlantiques v regionu Akvitánie. Tvoří ho 23 obcí.\n\n"}
{"id": "904158", "url": "https://cs.wikipedia.org/wiki?curid=904158", "title": "Kanton Arthez-de-Béarn", "text": "Kanton Arthez-de-Béarn\n\nKanton Arthez-de-Béarn ( ) je francouzský kanton v departementu Pyrénées-Atlantiques v regionu Akvitánie. Tvoří ho 21 obcí.\n\n"}
{"id": "904159", "url": "https://cs.wikipedia.org/wiki?curid=904159", "title": "Kanton Arzacq-Arraziguet", "text": "Kanton Arzacq-Arraziguet\n\nKanton Arzacq-Arraziguet ( ) je francouzský kanton v departementu Pyrénées-Atlantiques v regionu Akvitánie. Tvoří ho 23 obcí.\n\n"}
{"id": "904160", "url": "https://cs.wikipedia.org/wiki?curid=904160", "title": "Bakteriální kroužkovitost bramboru", "text": "Bakteriální kroužkovitost bramboru\n\nBakteriální kroužkovitost bramboru je choroba způsobovaná bakterií \"Clavibacter michiganensis subsp. sepedonicus\" z čeledi \"Microbacteriaceae \", rod \"Clavibacter\". Bakterie \"Clavibacter michiganensis subsp. sepedonicus\", původce bakteriální kroužkovitosti bramboru, je jedním z významných organismů škodlivých pro brambory. Je předmětem celosvětového zájmu pěstitelů brambor, zejména pro svoji potenciální škodlivost. Patogen je na seznamu skupiny EPPO A2 karanténních škodlivých organismů. Jeho výskyt v porostech sadbových brambor je důvodem pro neuznání množitelského porostu.\n\nCORBSE\n\n\nbakteriální kroužkovitost brambor\n\nMimo Evropu Čína, Japonsko, Kanada, Kazachstán, Korea, Nepál, Tchaj-wan, USA, Uzbekistán.\n\nBelgie, Bělorusko, ČR, Dánsko, Estonsko, Finsko, , Kypr, Litva, Lotyšsko, Německo, Nizozemsko, Norsko, Polsko, Rakousko, Rusko, Řecko, Slovensko, Švédsko, Ukrajina, Velká Británie. Bakterie má relativně nízké teplotní optimum pro růst (21°C), je proto vázána hlavně na chladnější oblasti.\n\nPřítomnost patogena na území České republiky byla bezpečně prokázána v roce 1995. Existují však zprávy o výskytu původce bakteriální kroužkovitosti v Čechách již ze začátku 20. století. V ČR platí povinnost mít sadbové i nesadbové brambory označeny osvědčením, které deklaruje negativní výsledek testování na přítomnost původce bakteriální kroužkovitosti bramboru. \n\nPřirozeným hostitelem \"Clavibacter michiganensis subsp. sepedonicus\" je lilek brambor(Solanum tuberosum). V testech patogenity prokázalo náchylnost mnoho zástupců z čeledi lilkovité \"Solanaceae\", včetně rajčete (\"Lycopersicon esculentum\") a lilku (\"Solanum melongena\"). Cukrová řepa byla popsána jako přirozený bezsymptomový hostitel. Bakterie byla také zjištěna v osivu cukrovky. \n\nNemusí být zjevné, mohou být maskovány, někdy se neprojevují.\n\nPletivo v mezižilkových polích žloutne a nekrotizuje. Listy se lžícovité svinují. \n\nNa příčném řezu napadenými stonky je někdy patrné zhnědnutí cév. Když se báze stonku se zhnědlými cévami stiskne, vytéká z nich krémově zbarvený exudát.\n\nSlabá sklovitost či průsvitnost pletiv okolo vodivého systému. Při slabém stisku rozpůlené hlízy lze pak z diskolorované a změklé zóny vytlačit mléčně bílý sliz nebo smetanově sýrovitou hmotu. Latentní infekce lze zjistit jen speciálními detekčními metodami.\n\nPříznaky lze snadno zaměnit s příznaky napadení těmito chorobami:\n\nBakterie \"Clavibacter michiganensis ssp. sepedonicus\" je pleomorfní, nepohyblivá, grampozitivní tyčinka. Bakterie patří mezi pomalu rostoucí, nepigmentující. Typické kolonie jsou smetanově bílé, okrouhlé, hladké, vyvýšené, slizovitě tekuté, s rovnými okraji a obvykle mají v průměru 1-3 mm.\n\nDetekce a determinace je prováděna laboratorními testy. Je používán kultivační test, IF test (imunofluorescenční mikroskopie), PCR test (polymerázová řetězová reakce), FISH test (fluorescenční hybridizace in-situ), GC FAME (analýza esterů mastných kyselin) a pro ověření patogenity izolátů původce kroužkovitosti se používá test patogenity na rostlinách lilku vejcoplodého. Expertní skupina EU, která v roce 2001 hodnotila rostlinolékařskou péči v bramborářství, ve zprávě a v souvislosti s laboratorním testování na přítomnost bakterióz v ČR konstatovala, že \"„ve vybavení a analytické kapacitě bakteriologických laboratoří bylo dosaženo významného pokroku a tyto laboratoře pracují dobře“\".\n\nPůvodce bakteriální kroužkovitosti brambor je v celosvětovém měřítku považován za jeden z nejvýznamnějších škodlivých organismů pro brambory a ztráty na výnosech mohou dosahovat až 50 %. Bakterie \"Clavibacter michiganensis ssp. sepedonicus\" je dle platné legislativy klasifikována jako závažný škodlivý organismus, který se sice vyskytuje v Evropské unii, ale jejíž zavlékání a rozšiřování na území EU je zakázáno.\n\nSkutečné ztráty způsobované přímo bakteriální kroužkovitosti brambor jsou v současnosti v Evropě a Severní Americe zanedbatelné. Důvodem je, že se ve všech sadbových oblastech brambor provádějí kontroly zdravotního stavu porostů.\n\nPro šíření choroby má největší význam infikovaná sadba brambor a kontaminace kontejnerů, zařízení a budov. Potenciálním zdrojem infekce jsou i sazeče a třídičky kontaminované původcem kroužkovitosti. Významnou roli v přežívání původce bakteriální kroužkovitosti a jeho následného přenosu hrají plevelné brambory na kontaminovaných pozemcích.\n\nK dispozici nejsou přímé chemické a biologické metody regulace patogena, ani odrůdy s vyšší hladinou rezistence. \n\nV ochraně brambor proti \"Clavibacter michiganensis subsp. sepedonicus\" je nezbytné úplně vyloučit patogena ve všech fázích produkce brambor. K opatřením, která zvyšují pravděpodobnost odhalení latentně infikovaných partií sadby, patří např. vyhledávání klonově příbuzných se sesterskými nebo rodičovskými partiemi, s potvrzeným výskytem \"Clavibacter michiganensis subsp. sepedonicus\".\n\nPůvodce bakteriální kroužkovitosti bramboru je zařazen do seznamu škodlivých organismů, které je zakázáno podle zákona zavlékat a rozšiřovat na území Evropských Společenství. \n\n"}
{"id": "904161", "url": "https://cs.wikipedia.org/wiki?curid=904161", "title": "Kanton Thèze", "text": "Kanton Thèze\n\nKanton Thèze ( ) je francouzský kanton v departementu Pyrénées-Atlantiques v regionu Akvitánie. Tvoří ho 19 obcí.\n\n"}
{"id": "904163", "url": "https://cs.wikipedia.org/wiki?curid=904163", "title": "Kanton Salies-de-Béarn", "text": "Kanton Salies-de-Béarn\n\nKanton Salies-de-Béarn ( ) je francouzský kanton v departementu Pyrénées-Atlantiques v regionu Akvitánie. Tvoří ho 12 obcí.\n\n"}
{"id": "904164", "url": "https://cs.wikipedia.org/wiki?curid=904164", "title": "Kanton Orthez", "text": "Kanton Orthez\n\nKanton Orthez ( ) je francouzský kanton v departementu Pyrénées-Atlantiques v regionu Akvitánie. Tvoří ho 13 obcí.\n\n"}
{"id": "904165", "url": "https://cs.wikipedia.org/wiki?curid=904165", "title": "Kanton Pontacq", "text": "Kanton Pontacq\n\nKanton Pontacq ( ) je francouzský kanton v departementu Pyrénées-Atlantiques v regionu Akvitánie. Tvoří ho 12 obcí.\n\n"}
{"id": "904166", "url": "https://cs.wikipedia.org/wiki?curid=904166", "title": "Kanton Billère", "text": "Kanton Billère\n\nKanton Billère ( ) je francouzský kanton v departementu Pyrénées-Atlantiques v regionu Akvitánie. Tvoří ho pouze město Billère.\n"}
{"id": "904167", "url": "https://cs.wikipedia.org/wiki?curid=904167", "title": "Kanton Garlin", "text": "Kanton Garlin\n\nKanton Garlin ( ) je francouzský kanton v departementu Pyrénées-Atlantiques v regionu Akvitánie. Tvoří ho 19 obcí.\n\n"}
{"id": "904168", "url": "https://cs.wikipedia.org/wiki?curid=904168", "title": "Kanton Nay-Est", "text": "Kanton Nay-Est\n\nKanton Nay-Est ( ) je francouzský kanton v departementu Pyrénées-Atlantiques v regionu Akvitánie. Tvoří ho 15 obcí.\n\n"}
{"id": "904169", "url": "https://cs.wikipedia.org/wiki?curid=904169", "title": "Kanton Nay-Ouest", "text": "Kanton Nay-Ouest\n\nKanton Nay-Ouest ( ) je francouzský kanton v departementu Pyrénées-Atlantiques v regionu Akvitánie. Tvoří ho 10 obcí.\n\n"}
{"id": "904171", "url": "https://cs.wikipedia.org/wiki?curid=904171", "title": "Kanton Jurançon", "text": "Kanton Jurançon\n\nKanton Jurançon ( ) je francouzský kanton v departementu Pyrénées-Atlantiques v regionu Akvitánie. Tvoří ho šest obcí.\n\n"}
{"id": "904172", "url": "https://cs.wikipedia.org/wiki?curid=904172", "title": "Kanton Lagor", "text": "Kanton Lagor\n\nKanton Lagor ( ) je francouzský kanton v departementu Pyrénées-Atlantiques v regionu Akvitánie. Tvoří ho 17 obcí.\n\n"}
{"id": "904173", "url": "https://cs.wikipedia.org/wiki?curid=904173", "title": "Kanton Lembeye", "text": "Kanton Lembeye\n\nKanton Lembeye ( ) je francouzský kanton v departementu Pyrénées-Atlantiques v regionu Akvitánie. Tvoří ho 31 obcí.\n\n"}
{"id": "904174", "url": "https://cs.wikipedia.org/wiki?curid=904174", "title": "Thierry Lhermitte", "text": "Thierry Lhermitte\n\nThierry Lhermitte (* 24. listopadu 1952 Boulogne-Billancourt, Hauts-de-Seine) je francouzský divadelní a filmový herec, známý zejména z komediálních rolí.\n\nByl jedním ze zakladatelů komediální skupiny \"Le Splendid\", spolu s Michelom Blancom, Christianem Clavierem a Gérardem Jugnotem.\n\nHrál v několika úspěšných filmech, známá je zejména jeho spolupráce s Philippe Noiretem ve filmech \"Prohnilí\" (1984) a \"Prohnilí proti prohnilým\" (1990). S Noiretem se setkal ještě později například ve filmu \"Tango\".\n\n"}
{"id": "904175", "url": "https://cs.wikipedia.org/wiki?curid=904175", "title": "Kanton Lescar", "text": "Kanton Lescar\n\nKanton Lescar ( ) je francouzský kanton v departementu Pyrénées-Atlantiques v regionu Akvitánie. Tvoří ho 14 obcí.\n\n"}
{"id": "904176", "url": "https://cs.wikipedia.org/wiki?curid=904176", "title": "Kanton Montaner", "text": "Kanton Montaner\n\nKanton Montaner ( ) je francouzský kanton v departementu Pyrénées-Atlantiques v regionu Akvitánie. Tvoří ho 15 obcí.\n\n"}
{"id": "904177", "url": "https://cs.wikipedia.org/wiki?curid=904177", "title": "Kanton Morlaàs", "text": "Kanton Morlaàs\n\nKanton Morlaàs ( ) je francouzský kanton v departementu Pyrénées-Atlantiques v regionu Akvitánie. Tvoří ho 29 obcí.\n\n"}
{"id": "904178", "url": "https://cs.wikipedia.org/wiki?curid=904178", "title": "Radim Mareš", "text": "Radim Mareš\n\nRadim Mareš (* 28. května 1940) je český vědec a vysokoškolský pedagog.\n\nVystudoval na Vysoké škole strojní a elektrotechnické v Plzni. Po absolvování nastoupil jako na katedru hydromechaniky a termoemechaniky. Po sloučení této katedry s katedoru turbín vznikla katedra energetických strojů a zařízení, kde se stal vedoucím oddělení mechaniky tekutin a termomechaniky. Na úrovni mezinárodní aktivity se orientuje na termodynamické vlastnosti reálných tekutin. V roce 1972 získal titul CSc., v roce 1980 docenturu a v roce 1999 profesuru. Zaměřuje se zejména na termofyzikální vlastnosti vody a páry. Podílel se na řadě významných projektů a realizačních akcí. Je autorem a spoluautorem více než 100 publikací. Mezi nejvýznamnější patří: \"Tabulky termodynamických vlastností vody a vodní páry\".\n\nZúčastnil se s výsledky svých prací řady mezinárodních konferencí. Na problematice termofyzikálních vlastností tekutin pracoval ve Velké Británii, Japonsku, Švédsku a Německu. Je členem pracovní skupiny Průmyslové výpočty a pracovní skupiny \"Termofyzikální vlastnosti vody a vodní páry\" IAPWS (Mezinárodní asociace pro vlastnosti vody a vodní páry). Je poradcem v síti EKIS (Energetická konzultační a informační střediska) České energetické agentury.\n\nV roce 2011 dostal ocenění \"Honorary Fellow\" za vytvoření rovnice pro termodynamické vlastnosti vodní páry při vysokých teplotách. Tuto rovnici v roce 1997 přijala organizace IAPWS (\"The International Association for the Properties of Water and Steam\") a doporučila ji jako součást celosvětového standardu pro průmyslové výpočty.\n\n"}
{"id": "904182", "url": "https://cs.wikipedia.org/wiki?curid=904182", "title": "Theodor Herzl Chair", "text": "Theodor Herzl Chair\n\nTheodor Herzl Chair je česko-izraelský nadační fond, který podporuje působení izraelských vědců na Masarykově univerzitě v Brně. Je pojmenován po sionistickém mysliteli Theodoru Herzlovi a doplňuje nadační fond Masaryk Distinguished Chair, který od roku 2011 podporuje působení českých vědců na Herzlijském interdisciplinárním centru () ve městě Herzlija v Izraeli. Masarykově univerzitě umožňuje zřizovat pracovní místa, o která se mohou na dobu dvou týdnů až šesti měsíců ucházet zájemci z Izraele.\n\nNadační fond je financován izraelskou vládou, která jej podpořila částkou 460 tisíc dolarů, přičemž ustanovení fondu bylo dohodnuto v květnu 2012 na společném zasedání Nečasovy a Netanjahuovy vlády v Praze. K jeho slavnostnímu zahájení došlo 29. dubna 2013 v brněnské vile Tugendhat, kde byla příslušná dohoda podepsána českým ministrem školství Petrem Fialou a izraelským velvyslancem Ja'akovem Levym.\n\n"}
{"id": "904184", "url": "https://cs.wikipedia.org/wiki?curid=904184", "title": "Lisický", "text": "Lisický\n\nLisický, Lisickij a Lisická může znamenat:\n\n"}
{"id": "904193", "url": "https://cs.wikipedia.org/wiki?curid=904193", "title": "Kanton Pau-Centre", "text": "Kanton Pau-Centre\n\nKanton Pau-Centre ( ) je francouzský kanton v departementu Pyrénées-Atlantiques v regionu Akvitánie. Tvoří ho pouze centrum města Pau.\n"}
{"id": "904194", "url": "https://cs.wikipedia.org/wiki?curid=904194", "title": "Kanton Pau-Est", "text": "Kanton Pau-Est\n\nKanton Pau-Est ( ) je francouzský kanton v departementu Pyrénées-Atlantiques v regionu Akvitánie. Tvoří ho 6 obcí.\n\n"}
{"id": "904195", "url": "https://cs.wikipedia.org/wiki?curid=904195", "title": "Kanton Pau-Nord", "text": "Kanton Pau-Nord\n\nKanton Pau-Nord ( ) je francouzský kanton v departementu Pyrénées-Atlantiques v regionu Akvitánie. Tvoří ho pouze severní část města Pau.\n"}
{"id": "904196", "url": "https://cs.wikipedia.org/wiki?curid=904196", "title": "Kanton Pau-Ouest", "text": "Kanton Pau-Ouest\n\nKanton Pau-Ouest ( ) je francouzský kanton v departementu Pyrénées-Atlantiques v regionu Akvitánie. Tvoří ho šest obcí.\n\n"}
{"id": "904197", "url": "https://cs.wikipedia.org/wiki?curid=904197", "title": "Kanton Pau-Sud", "text": "Kanton Pau-Sud\n\nKanton Pau-Sud ( ) je francouzský kanton v departementu Pyrénées-Atlantiques v regionu Akvitánie. Tvoří ho pět obcí.\n\n"}
{"id": "904198", "url": "https://cs.wikipedia.org/wiki?curid=904198", "title": "Ester Ledecká", "text": "Ester Ledecká\n\nEster Ledecká (* 23. března 1995 Praha) je česká snowboardistka a alpská lyžařka. Na Zimních olympijských hrách 2018 v Pchjongčchangu získala dvě zlaté medaile, když nejprve vyhrála superobří slalom v alpském lyžování a o týden později ovládla paralelní obří slalom na snowboardu. Jako první sportovec v olympijské historii tak vyhrála na jedné zimní olympiádě disciplíny s různým vybavením. Po Anfise Rezcovové se stala druhou olympioničkou, která získala zlaté medaile ve dvou různých sportech, a vůbec první ženou, které se to podařilo na jedněch zimních olympijských hrách. Je i první z českých alpských lyžařů, kdo vyhrál olympijské zlato, a prvním olympionikem v historii startujícím v lyžařských i snowboardových disciplínách.\n\nVe snowboardingu je také mistryní světa z paralelního a obřího paralelního slalomu. V sezónách 2015/2016–2018/2019 čtyřikrát po sobě vyhrála celkové hodnocení paralelních disciplín ve Světovém poháru.\n\nV letech 2016 a 2017 vyhrála anketu Král bílé stopy. V říjnu 2018 zvítězila v anketě Armádní sportovec roku. Dne 28. října 2018 ji prezident Miloš Zeman udělil Medaili Za zásluhy a na konci olympijského roku převzala titul Sportovec roku 2018; tuto anketu vyhrála s rekordním náskokem 759 bodů.\n\nJe dvojnásobnou juniorskou mistryní světa ve snowboardingu, neboť na šampionátu v roce 2013 vyhrála závody v paralelním slalomu i paralelním obřím slalomu. V paralelním slalomu patřila v roce 2013 mezi 10 nejlepších žen světa. Ve slovinské Rogle vyhrála dne 18. ledna 2014 poprvé závod Světového poháru.\n\nNa Zimních olympijských hrách 2014 v Soči soutěžila ve dvou disciplínách. V paralelním obřím slalomu se umístila na 7. příčce, v paralelním slalomu pak na 6. pozici.\n\nNa MS v akrobatickém lyžování a snowboardingu 2015 v paralelním slalomu žen po dobře zajeté jízdě v kvalifikaci, kde po dvou jízdách obsadila konečné 2. místo, úspěšně pokračovala i v dalších kolech. V osmifinále porazila Japonku Tomoku Takeučiovou, ve čtvrtfinále zvítězila nad Jekatěrinou Tuděgeševovou z Ruska, v semifinále porazila rakouskou závodnici Marion Kreinerovou a ve finále po chybě rakouské závodnice Julie Dujmovitsové dojela s velkým náskokem do cíle a získala zlatou medaili. Na MS 2017 získala zlato v paralelním obřím slalomu a stříbro v paralelním slalomu.\n\nV celkovém hodnocení paralelních disciplín ve Světového poháru ve snowboardingu zvítězila v sezónách 2015/2016, 2016/2017, 2017/2018 a 2018/2019, získala tedy čtyři velké křišťálové glóby. Malý křišťálový glóbus vybojovala v sezónách 2015/2016, 2017/2018 a 2018/2019, když zvítězila v hodnocení závodů paralelního obřího slalomu.\n\nJako velká favoritka vyhrála v roce 2018 na Zimních olympijských hrách v Pchjongčchangu zlatou medaili, což se jí podařilo týden po nečekaném triumfu v lyžařském Super-G. Po Anfise Rezcovové se tak stala druhou ženou olympijské historie, která získala zlato ve dvou sportech, první ženou, která tak učinila na jedněch olympijských hrách, a také první ženou, která získala zlaté olympijské medaile ve dvou různých sportech v individuálních závodech (Rezcovová vybojovala zlato v běhu na lyžích jako členka štafety).\n\nVěnuje se i sjezdovému lyžování, od roku 2016 závodí ve Světovém poháru. Absolvovala Mistrovství světa 2017, kde bylo jejím nejlepším individuálním výsledkem 20. místo v kombinaci. Na Zimních olympijských hrách 2018 se v obřím slalomu umístila na 23. pozici a v následném Super-G překvapivě získala zlatou medaili, když o jednu setinu sekundy porazila Rakušanku Annu Veithovou. Triumf znamenal největší úspěch v historii českého sjezdového lyžování, neboť předchozími vrcholy byly bronzové olympijské medaile Olgy Charvátové ze sjezdu v Sarajevu 1984 a Šárky Strachové ze slalomu ve Vancouveru 2010. BBC označilo vítězství Ledecké za „jeden z nejúžasnějších olympijských příběhů všech dob“. Na Mistrovství světa 2019 obsadila nejlépe 15. příčku v kombinaci.\n\nPrvní vítězství ve Světovém poháru zaznamenala 6. prosince 2019, když triumfovala ve sjezdu v kanadském Lake Louise. Šlo zároveň o vůbec první vítězství českého lyžaře v závodě Světového poháru v této alpské disciplíně. O den později se na stejném místě umístila v dalším sjezdu na čtvrté příčce, dvě setiny za stupni vítězů.\n\nJejím otcem je zpěvák a skladatel Janek Ledecký, dědečkem hokejista Jan Klapáč. Starší bratr Jonáš Ledecký působí jako výtvarník. V dětství nechodila do školy, absolvovala domácí vzdělávání.\n\nV roce 2014 odmaturovala na gymnáziu Bankovní akademie v Kodaňské ulici v Praze. Poté uvažovala o studiu kvantové fyziky, ale nakonec začala studovat na Vysoké škole finanční a správní marketingovou komunikaci. V roce 2017 získala cenu Matteo Baumgartena pro sportovce, kteří úspěšně kombinují sportovní kariéru se studiem na vysoké škole. Roku 2019 studium úspěšně zakončila ziskem bakalářského titulu.\n\n\n"}
{"id": "904199", "url": "https://cs.wikipedia.org/wiki?curid=904199", "title": "Kanton Amancey", "text": "Kanton Amancey\n\nKanton Amancey ( ) je francouzský kanton v departementu Doubs v regionu Franche-Comté. Tvoří ho 19 obcí.\n\n"}
{"id": "904200", "url": "https://cs.wikipedia.org/wiki?curid=904200", "title": "Kanton Audeux", "text": "Kanton Audeux\n\nKanton Audeux ( ) je francouzský kanton v departementu Doubs v regionu Franche-Comté. Tvoří ho 40 obcí.\n\n"}
{"id": "904201", "url": "https://cs.wikipedia.org/wiki?curid=904201", "title": "Kanton Baume-les-Dames", "text": "Kanton Baume-les-Dames\n\nKanton Baume-les-Dames ( ) je francouzský kanton v departementu Doubs v regionu Franche-Comté. Tvoří ho 28 obcí.\n\n"}
{"id": "904202", "url": "https://cs.wikipedia.org/wiki?curid=904202", "title": "Kanton Besançon-Est", "text": "Kanton Besançon-Est\n\nKanton Besançon-Est ( ) je francouzský kanton v departementu Doubs v regionu Franche-Comté. Tvoří ho tři obce.\n\n"}
{"id": "904203", "url": "https://cs.wikipedia.org/wiki?curid=904203", "title": "Kanton Besançon-Sud", "text": "Kanton Besançon-Sud\n\nKanton Besançon-Sud ( ) je francouzský kanton v departementu Doubs v regionu Franche-Comté. Tvoří ho 11 obcí.\n\n"}
{"id": "904205", "url": "https://cs.wikipedia.org/wiki?curid=904205", "title": "Kanton Besançon-Planoise", "text": "Kanton Besançon-Planoise\n\nKanton Besançon-Planoise ( ) je francouzský kanton v departementu Doubs v regionu Franche-Comté. Tvoří ho pouze část města Besançon (čtvrť \"Planoise\").\n"}
{"id": "904206", "url": "https://cs.wikipedia.org/wiki?curid=904206", "title": "Kanton Besançon-Ouest", "text": "Kanton Besançon-Ouest\n\nKanton Besançon-Ouest ( ) je francouzský kanton v departementu Doubs v regionu Franche-Comté. Tvoří ho pouze západní část města Besançon.\n"}
{"id": "904207", "url": "https://cs.wikipedia.org/wiki?curid=904207", "title": "Kanton Besançon-Nord-Ouest", "text": "Kanton Besançon-Nord-Ouest\n\nKanton Besançon-Nord-Ouest ( ) je francouzský kanton v departementu Doubs v regionu Franche-Comté. Tvoří ho pouze severozápadní část města Besançon.\n"}
{"id": "904208", "url": "https://cs.wikipedia.org/wiki?curid=904208", "title": "Kanton Besançon-Nord-Est", "text": "Kanton Besançon-Nord-Est\n\nKanton Besançon-Nord-Est ( ) je francouzský kanton v departementu Doubs v regionu Franche-Comté. Tvoří ho pouze severovýchodní část města Besançon.\n"}
{"id": "904209", "url": "https://cs.wikipedia.org/wiki?curid=904209", "title": "Rzivost barvínku", "text": "Rzivost barvínku\n\nRzivost barvínku je houbová choroba vyvolaná houbou \"Puccinia vincae\" z čeledi rzi (\"Pucciniaceae\"). Hostitelem jsou rostliny rodu barvínek (\"Vinca\").\n\nPodle eol.org.\n\nMimo Evropu Kalifornie (2000).\n\n\nOjedinělý výskyt na pěstovaných rostlinách barvínku většího (Vinca major)\n\nRod barvínek.\n\nChlorotické listy a nenápadné skvrny na listech rostlin, na kterých se v srpnu objevují plodnice. \n\nUredinia měří 2 až 3 × 1 mm, nalézají se spodní straně listů. Urediniospory jsou eliptické až podlouhlé, 27-36 × 17-27 mikrometry velké, skořicově hnědé. Telia se tvoří v urediniích. Teliospory jsou elipsoidní až kyjovité, mírně zúžení v místě přepážky, ve velikosti od 34 do 45 × 19 až 30 μm. Teliospory jsou kaštanově hnědé.\n\n"}
{"id": "904214", "url": "https://cs.wikipedia.org/wiki?curid=904214", "title": "Kanton Boussières", "text": "Kanton Boussières\n\nKanton Boussières ( ) je francouzský kanton v departementu Doubs v regionu Franche-Comté. Tvoří ho 20 obcí.\n\n"}
{"id": "904215", "url": "https://cs.wikipedia.org/wiki?curid=904215", "title": "Ferret", "text": "Ferret\n\nFerret (anglicky fretka, běžně také \"Ferret Scout Car\") je obrněné průzkumné vozidlo vyráběné v letech 1952 až 1971 britskou firmou Daimler. Byl užíván jak jednotkami Britské armády, tak armádami zemí Commonwealthu.\n\nPodle amerických armádních zdrojů sloužila vozidla Ferret v roce 1996 v národních armádách 20 zemí.\n\nCelkem bylo v letech 1952 až 1962 vyrobeno 4409 těchto vozidel v 16 modifikacích.\n\n\"Zbraně 20. století : 600 nejznámějších zbraní světa\". Praha : Ottovo nakladatelství, 1997. ISBN 80-7181-200-5.\n"}
{"id": "904216", "url": "https://cs.wikipedia.org/wiki?curid=904216", "title": "Kanton Marchaux", "text": "Kanton Marchaux\n\nKanton Marchaux ( ) je francouzský kanton v departementu Doubs v regionu Franche-Comté. Tvoří ho 36 obcí.\n\n"}
{"id": "904217", "url": "https://cs.wikipedia.org/wiki?curid=904217", "title": "Kanton Ornans", "text": "Kanton Ornans\n\nKanton Ornans ( ) je francouzský kanton v departementu Doubs v regionu Franche-Comté. Tvoří ho 26 obcí.\n\n"}
{"id": "904218", "url": "https://cs.wikipedia.org/wiki?curid=904218", "title": "Kanton Quingey", "text": "Kanton Quingey\n\nKanton Quingey ( ) je francouzský kanton v departementu Doubs v regionu Franche-Comté. Tvoří ho 35 obcí.\n\n"}
{"id": "904219", "url": "https://cs.wikipedia.org/wiki?curid=904219", "title": "Kanton Rougemont", "text": "Kanton Rougemont\n\nKanton Rougemont ( ) je francouzský kanton v departementu Doubs v regionu Franche-Comté. Tvoří ho 17 obcí.\n\n"}
{"id": "904220", "url": "https://cs.wikipedia.org/wiki?curid=904220", "title": "Kanton Roulans", "text": "Kanton Roulans\n\nKanton Roulans ( ) je francouzský kanton v departementu Doubs v regionu Franche-Comté. Tvoří ho 23 obcí.\n\n"}
{"id": "904221", "url": "https://cs.wikipedia.org/wiki?curid=904221", "title": "Al-Bíra", "text": "Al-Bíra\n\nAl-Bíra (arabsky , také \"al-Bíre\") je město na Západním břehu Jordánu v guvernorátu Ramalláh - al-Bíra. Je spravováno vládou Státu Palestina. Nachází se 15 km na sever od Jeruzaléma na předměstí Ramalláhu. Jméno znamená „studna“ a je zřejmě odvozené od biblického Be'erot.\n\nV minulosti město leželo na obchodní cestě z Jeruzaléma do Náblusu. Svatý Jeroným zmiňuje al-Bíre jako velkou vesnici na cestě do Emauz, 7 mil od Jeruzaléma. Později město dobyli křižáci, postavili zde hrad, kostel a hospic. Po bitvě u Hattínu Saladin křižáky vyhnal a město úplně zničil. V následujících staletích to byla muslimská vesnice. 6. června 1967 město dobyl v šestidenní válce Izrael a v roce 1994 předal správu Palestinské autonomii v rámci dohody z Osla.\n"}
{"id": "904222", "url": "https://cs.wikipedia.org/wiki?curid=904222", "title": "Kanton Sochaux-Grand-Charmont", "text": "Kanton Sochaux-Grand-Charmont\n\nKanton Sochaux-Grand-Charmont ( ) je francouzský kanton v departementu Doubs v regionu Franche-Comté. Tvoří ho čtyři obce.\n\n"}
{"id": "904223", "url": "https://cs.wikipedia.org/wiki?curid=904223", "title": "Kanton Valentigney", "text": "Kanton Valentigney\n\nKanton Valentigney ( ) je francouzský kanton v departementu Doubs v regionu Franche-Comté. Tvoří ho tři obce.\n\n"}
{"id": "904225", "url": "https://cs.wikipedia.org/wiki?curid=904225", "title": "Kanton L'Isle-sur-le-Doubs", "text": "Kanton L'Isle-sur-le-Doubs\n\nKanton L'Isle-sur-le-Doubs ( ) je francouzský kanton v departementu Doubs v regionu Franche-Comté. Tvoří ho 24 obcí.\n\n"}
{"id": "904226", "url": "https://cs.wikipedia.org/wiki?curid=904226", "title": "Kanton Hérimoncourt", "text": "Kanton Hérimoncourt\n\nKanton Hérimoncourt ( ) je francouzský kanton v departementu Doubs v regionu Franche-Comté. Tvoří ho 15 obcí.\n\n"}
{"id": "904227", "url": "https://cs.wikipedia.org/wiki?curid=904227", "title": "Kanton Étupes", "text": "Kanton Étupes\n\nKanton Étupes ( ) je francouzský kanton v departementu Doubs v regionu Franche-Comté. Tvoří ho osm obcí.\n\n"}
{"id": "904228", "url": "https://cs.wikipedia.org/wiki?curid=904228", "title": "Kanton Audincourt", "text": "Kanton Audincourt\n\nKanton Audincourt ( ) je francouzský kanton v departementu Doubs v regionu Franche-Comté. Tvoří ho pět obcí.\n\n"}
{"id": "904229", "url": "https://cs.wikipedia.org/wiki?curid=904229", "title": "Kanton Clerval", "text": "Kanton Clerval\n\nKanton Clerval ( ) je francouzský kanton v departementu Doubs v regionu Franche-Comté. Tvoří ho 23 obcí.\n\n"}
{"id": "904230", "url": "https://cs.wikipedia.org/wiki?curid=904230", "title": "Kanton Maîche", "text": "Kanton Maîche\n\nKanton Maîche ( ) je francouzský kanton v departementu Doubs v regionu Franche-Comté. Tvoří ho 27 obcí.\n\n"}
{"id": "904231", "url": "https://cs.wikipedia.org/wiki?curid=904231", "title": "Kanton Saint-Hippolyte", "text": "Kanton Saint-Hippolyte\n\nKanton Saint-Hippolyte ( ) je francouzský kanton v departementu Doubs v regionu Franche-Comté. Tvoří ho 20 obcí.\n\n"}
{"id": "904232", "url": "https://cs.wikipedia.org/wiki?curid=904232", "title": "Kanton Pont-de-Roide", "text": "Kanton Pont-de-Roide\n\nKanton Pont-de-Roide ( ) je francouzský kanton v departementu Doubs v regionu Franche-Comté. Tvoří ho 21 obcí.\n\n"}
{"id": "904233", "url": "https://cs.wikipedia.org/wiki?curid=904233", "title": "Kanton Montbéliard-Ouest", "text": "Kanton Montbéliard-Ouest\n\nKanton Montbéliard-Ouest ( ) je francouzský kanton v departementu Doubs v regionu Franche-Comté. Tvoří ho 20 obcí.\n\n"}
{"id": "904234", "url": "https://cs.wikipedia.org/wiki?curid=904234", "title": "Kanton Montbéliard-Est", "text": "Kanton Montbéliard-Est\n\nKanton Montbéliard-Est ( ) je francouzský kanton v departementu Doubs v regionu Franche-Comté. Tvoří ho dvě obce.\n\n"}
{"id": "904235", "url": "https://cs.wikipedia.org/wiki?curid=904235", "title": "Kanton Vercel-Villedieu-le-Camp", "text": "Kanton Vercel-Villedieu-le-Camp\n\nKanton Vercel-Villedieu-le-Camp ( ) je francouzský kanton v departementu Doubs v regionu Franche-Comté. Tvoří ho 28 obcí.\n\n"}
{"id": "904237", "url": "https://cs.wikipedia.org/wiki?curid=904237", "title": "Kanton Saint-Laurent-du-Maroni", "text": "Kanton Saint-Laurent-du-Maroni\n\nKanton Saint-Laurent-du-Maroni ( ) byl francouzský kanton v departementu Francouzská Guyana v regionu Francouzská Guyana. Tvořila ho pouze obec Saint-Laurent-du-Maroni. Zrušen byl po reformě kantonů 2014.\n"}
{"id": "904238", "url": "https://cs.wikipedia.org/wiki?curid=904238", "title": "Kanton Le Russey", "text": "Kanton Le Russey\n\nKanton Le Russey ( ) je francouzský kanton v departementu Doubs v regionu Franche-Comté. Tvoří ho 22 obcí.\n\n"}
{"id": "904239", "url": "https://cs.wikipedia.org/wiki?curid=904239", "title": "Kanton Levier", "text": "Kanton Levier\n\nKanton Levier ( ) je francouzský kanton v departementu Doubs v regionu Franche-Comté. Tvoří ho 15 obcí.\n\n"}
{"id": "904240", "url": "https://cs.wikipedia.org/wiki?curid=904240", "title": "Paralelní kvinty", "text": "Paralelní kvinty\n\nParalelní kvinty jsou v hudební teorii paralely nahoru či dolů se pohybujících kvint mezi dvěma různými hlasy. Pokud jde o přikázané a zakázané postupy hudební teorie, jsou tím obvykle myšleny pouze \"paralelní kvinty základních tónů\" (viz dále).\n\n"}
{"id": "904241", "url": "https://cs.wikipedia.org/wiki?curid=904241", "title": "Kanton Pierrefontaine-les-Varans", "text": "Kanton Pierrefontaine-les-Varans\n\nKanton Pierrefontaine-les-Varans ( ) je francouzský kanton v departementu Doubs v regionu Franche-Comté. Tvoří ho 20 obcí.\n\n"}
{"id": "904242", "url": "https://cs.wikipedia.org/wiki?curid=904242", "title": "Kanton Pontarlier", "text": "Kanton Pontarlier\n\nKanton Pontarlier ( ) je francouzský kanton v departementu Doubs v regionu Franche-Comté. Tvoří ho 24 obcí.\n\n"}
{"id": "904243", "url": "https://cs.wikipedia.org/wiki?curid=904243", "title": "Kanton Montbenoît", "text": "Kanton Montbenoît\n\nKanton Montbenoît ( ) je francouzský kanton v departementu Doubs v regionu Franche-Comté. Tvoří ho 16 obcí.\n\n"}
{"id": "904244", "url": "https://cs.wikipedia.org/wiki?curid=904244", "title": "Kanton Morteau", "text": "Kanton Morteau\n\nKanton Morteau ( ) je francouzský kanton v departementu Doubs v regionu Franche-Comté. Tvoří ho sedm obcí.\n\n"}
{"id": "904245", "url": "https://cs.wikipedia.org/wiki?curid=904245", "title": "Kanton Mouthe", "text": "Kanton Mouthe\n\nKanton Mouthe ( ) je francouzský kanton v departementu Doubs v regionu Franche-Comté. Tvoří ho 23 obcí.\n\n"}
{"id": "904247", "url": "https://cs.wikipedia.org/wiki?curid=904247", "title": "Kanton Amance", "text": "Kanton Amance\n\nKanton Amance ( ) je francouzský kanton v departementu Haute-Saône v regionu Franche-Comté. Tvoří ho 13 obcí.\n\n"}
{"id": "904248", "url": "https://cs.wikipedia.org/wiki?curid=904248", "title": "Willie Smith", "text": "Willie Smith\n\nJméno a příjmení Willie Smith nosí více osobností:\n\n"}
{"id": "904249", "url": "https://cs.wikipedia.org/wiki?curid=904249", "title": "Kanton Sinnamary", "text": "Kanton Sinnamary\n\nKanton Sinnamary ( ) byl francouzský kanton v departementu Francouzská Guyana v regionu Francouzská Guyana. Tvořily ho 2 obce. Zrušen byl po reformě kantonů 2014.\n\n"}
{"id": "904250", "url": "https://cs.wikipedia.org/wiki?curid=904250", "title": "Kanton Les Abymes-1", "text": "Kanton Les Abymes-1\n\nKanton Les Abymes-1 ( ) je francouzský kanton v departementu Guadeloupe v regionu Guadeloupe. Tvoří ho část obce Les Abymes.\n"}
{"id": "904251", "url": "https://cs.wikipedia.org/wiki?curid=904251", "title": "Kanton Les Abymes-2", "text": "Kanton Les Abymes-2\n\nKanton Les Abymes-2 ( ) je francouzský kanton v departementu Guadeloupe v regionu Guadeloupe. Tvoří ho část obce Les Abymes.\n"}
{"id": "904252", "url": "https://cs.wikipedia.org/wiki?curid=904252", "title": "Kanton Autrey-lès-Gray", "text": "Kanton Autrey-lès-Gray\n\nKanton Autrey-lès-Gray ( ) je francouzský kanton v departementu Haute-Saône v regionu Franche-Comté. Tvoří ho 17 obcí.\n\n"}
{"id": "904253", "url": "https://cs.wikipedia.org/wiki?curid=904253", "title": "Kanton Champlitte", "text": "Kanton Champlitte\n\nKanton Champlitte ( ) je francouzský kanton v departementu Haute-Saône v regionu Franche-Comté. Tvoří ho osm obcí.\n\n"}
{"id": "904254", "url": "https://cs.wikipedia.org/wiki?curid=904254", "title": "Kanton Combeaufontaine", "text": "Kanton Combeaufontaine\n\nKanton Combeaufontaine ( ) je francouzský kanton v departementu Haute-Saône v regionu Franche-Comté. Tvoří ho 16 obcí.\n\n"}
{"id": "904255", "url": "https://cs.wikipedia.org/wiki?curid=904255", "title": "Kanton Dampierre-sur-Salon", "text": "Kanton Dampierre-sur-Salon\n\nKanton Dampierre-sur-Salon ( ) je francouzský kanton v departementu Haute-Saône v regionu Franche-Comté. Tvoří ho 29 obcí.\n\n"}
{"id": "904256", "url": "https://cs.wikipedia.org/wiki?curid=904256", "title": "Kanton Fresne-Saint-Mamès", "text": "Kanton Fresne-Saint-Mamès\n\nKanton Fresne-Saint-Mamès ( ) je francouzský kanton v departementu Haute-Saône v regionu Franche-Comté. Tvoří ho 15 obcí.\n\n"}
{"id": "904257", "url": "https://cs.wikipedia.org/wiki?curid=904257", "title": "Kanton Gray", "text": "Kanton Gray\n\nKanton Gray ( ) je francouzský kanton v departementu Haute-Saône v regionu Franche-Comté. Tvoří ho 21 obcí.\n\n"}
{"id": "904258", "url": "https://cs.wikipedia.org/wiki?curid=904258", "title": "Kanton Gy", "text": "Kanton Gy\n\nKanton Gy ( ) je francouzský kanton v departementu Haute-Saône v regionu Franche-Comté. Tvoří ho 20 obcí.\n\n"}
{"id": "904259", "url": "https://cs.wikipedia.org/wiki?curid=904259", "title": "Kanton Jussey", "text": "Kanton Jussey\n\nKanton Jussey ( ) je francouzský kanton v departementu Haute-Saône v regionu Franche-Comté. Tvoří ho 22 obcí.\n\n"}
{"id": "904260", "url": "https://cs.wikipedia.org/wiki?curid=904260", "title": "Sadzen", "text": "Sadzen\n\nSadnez někdy také \"malá Abcházie\" je historický region Abcházie. Dříve zde žili Sadzové (od nich se také odvozuje název regionu) což je etnická podskupina Abcházců a byl součástí Abchazského knížectví, ale v roce 1864 v důsledku Kavkazské války byli muslimští Abcházci nuceni emigrovat (většinou do Turecka) a místo nich sem přišli křesťanští osadníci na sever hlavně z Ruska a na jih z Arménie a Gruzie. Dnes je západní část tohoto regionu součástí ruské federace a jižní je Okres Gagra v Abcházii.\n\nDnes je region umístěn ve dvou státech v Rusku a Abcházii. Východní hranice leží na řece Bzyb a jsou shodné s hranicemi abchazského okresu Gagra. Východní Hranice se uvádějí buď na řece Chosta nebo ještě severněji na řece Soči, která protéká stejnojmenným městem. Z jihu je region ohraničen Černým mořem a ze severu Kavkazem.\n"}
{"id": "904261", "url": "https://cs.wikipedia.org/wiki?curid=904261", "title": "Kanton Marnay", "text": "Kanton Marnay\n\nKanton Marnay ( ) je francouzský kanton v departementu Haute-Saône v regionu Franche-Comté. Tvoří ho 18 obcí.\n\n"}
{"id": "904262", "url": "https://cs.wikipedia.org/wiki?curid=904262", "title": "Pierre Højbjerg", "text": "Pierre Højbjerg\n\nPierre Emile Højbjerg (* 5. srpna 1995, Kodaň, Dánsko) je dánský fotbalový záložník a reprezentant, od léta 2016 hráč klubu Southampton FC. Má také francouzské občanství. V roce 2011 byl oceněn jako nejlepší dánský hráč v kategorii do 17 let.\n\nV roce 2011 přešel z mládežnických struktur FC Kodaně do Brøndby IF. V roce 2012 jej angažoval špičkový německý klub Bayern Mnichov, kde začal hrát za rezervní tým. V březnu 2013 byl poprvé jako náhradník na lavičce A-týmu v zápase proti Leverkusenu, ale do hry nezasáhl. Jeho premiéra v německé Bundeslize přišla 13. dubna 2013 v utkání proti Norimberku, když na hřišti vystřídal švýcarského fotbalistu Xherdana Shaqiriho (výhra Bayernu 4:0). Ve věku 17 let a 251 dnů se tak stal historicky nejmladším hráčem Bayernu, který nastoupil do zápasu Bundesligy, čímž překonal Rakušana Davida Alabu.\n\nV lednu 2015 odešel hostovat z Bayernu do FC Augsburg. V srpnu 2015 odešel z Bayernu na další hostování v rámci německé Bundesligy, tentokrát do FC Schalke 04.\n\nV červenci 2016 přestoupil z Bayernu do anglického klubu Southampton FC, kde podepsal pětiletý kontrakt.\n\nHøjbjerg nastupuje za dánské mládežnické reprezentační výběry v kategoriích od 16 let. Zúčastnil se Mistrovství Evropy hráčů do 21 let 2015 konaného v Praze, Olomouci a Uherském Hradišti, kde byli mladí Dánové vyřazeni v semifinále po porážce 1:4 ve skandinávském derby s pozdějším vítězem Švédskem.\n\nV A-týmu Dánska debutoval 28. května 2014 proti Švédsku (výhra 1:0).\n\n"}
{"id": "904271", "url": "https://cs.wikipedia.org/wiki?curid=904271", "title": "Kanton Les Abymes-3", "text": "Kanton Les Abymes-3\n\nKanton Les Abymes-3 ( ) je francouzský kanton v departementu Guadeloupe v regionu Guadeloupe. Tvoří ho části obcí Les Abymes a Le Gosier.\n"}
{"id": "904272", "url": "https://cs.wikipedia.org/wiki?curid=904272", "title": "Kanton Les Abymes-4", "text": "Kanton Les Abymes-4\n\nKanton Les Abymes-4 ( ) byl francouzský kanton v departementu Guadeloupe v regionu Guadeloupe. Tvořila ho část obce Les Abymes. Zrušen byl při reformě francouzských kantonů v roce 2014.\n"}
{"id": "904274", "url": "https://cs.wikipedia.org/wiki?curid=904274", "title": "Kanton Les Abymes-5", "text": "Kanton Les Abymes-5\n\nKanton Les Abymes-5 ( ) byl francouzský kanton v departementu Guadeloupe v regionu Guadeloupe. Tvořila ho část obce Les Abymes. Zrušen byl při reformě francouzských kantonů v roce 2014.\n"}
{"id": "904275", "url": "https://cs.wikipedia.org/wiki?curid=904275", "title": "Kanton Pointe-à-Pitre-1", "text": "Kanton Pointe-à-Pitre-1\n\nKanton Pointe-à-Pitre-1 ( ) byl francouzský kanton v departementu Guadeloupe v regionu Guadeloupe. Tvořila ho část obce Pointe-à-Pitre. Zrušen byl při reformě francouzských kantonů z roku 2014.\n"}
{"id": "904276", "url": "https://cs.wikipedia.org/wiki?curid=904276", "title": "Leo Ornstein", "text": "Leo Ornstein\n\nLeo Ornstein (pravděpodobně 2. prosince 1893 Kremenčuk, Ruské impérium, nyní Ukrajina – 24. února 2002 Green Bay, Wisconsin, USA) byl americký klavírista, hudební skladatel a pedagog.\n\nJiž od dětství měl velký talent pro hudbu. Jeho otec byl židovským kantorem. Na doporučení Josefa Hofmanna zahájil studium na hudební škole v Kyjevě a v roce 1904 přešel na konzervatoř v Petrohradu. V roce 1906 s rodinou emigroval do Spojených států, kde prožil zbytek svého života. Rodina se usadila v New Yorku, kde studoval na Institute of Musical Art.\n\nNejvýraznější skladatelské období prožil od roku 1913 do počátku třicátých let. Později se přestal účastnit veřejných koncertů a nadále jen skládal. Své poslední dílo, sonátu pro klavír, představil ve svých sedmadevadesáti letech.\n"}
{"id": "904279", "url": "https://cs.wikipedia.org/wiki?curid=904279", "title": "Kanton Pointe-à-Pitre-2", "text": "Kanton Pointe-à-Pitre-2\n\nKanton Pointe-à-Pitre-2 ( ) byl francouzský kanton v departementu Guadeloupe v regionu Guadeloupe. Tvořila ho část obce Pointe-à-Pitre. Zrušen byl při reformě francouzských kantonů z roku 2014.\n"}
{"id": "904281", "url": "https://cs.wikipedia.org/wiki?curid=904281", "title": "Kanton Pointe-à-Pitre-3", "text": "Kanton Pointe-à-Pitre-3\n\nKanton Pointe-à-Pitre-3 ( ) byl francouzský kanton v departementu Guadeloupe v regionu Guadeloupe. Tvořila ho část obce Pointe-à-Pitre. Zrušen byl při reformě francouzských kantonů z roku 2014.\n"}
{"id": "904283", "url": "https://cs.wikipedia.org/wiki?curid=904283", "title": "MOWAG Grenadier", "text": "MOWAG Grenadier\n\nMOWAG Grenadier, někdy nazývané MR 8 nebo Roland, je švýcarské obojživelné obrněné průzkumné vozidlo. Lze jej vybavit doplňkovou výzbrojí jako třeba klimatizací, protitankovými střelami nebo kanónem ráže 25 mm. Vozidlo Grenadier používají armády několika afrických i jihoamerických zemí.\n\n\"Zbraně 20. století: 600 nejznámějších zbraní světa\". Praha: Ottovo nakladatelství, 1997. ISBN 80-7181-200-5.\n"}
{"id": "904284", "url": "https://cs.wikipedia.org/wiki?curid=904284", "title": "Kanton Anse-Bertrand", "text": "Kanton Anse-Bertrand\n\nKanton Anse-Bertrand ( ) byl francouzský kanton v departementu Guadeloupe v regionu Guadeloupe. Tvořily ho 2 obce. Zrušen byl při reformě francouzských kantonů v roce 2014.\n\n"}
{"id": "904285", "url": "https://cs.wikipedia.org/wiki?curid=904285", "title": "Continued Silence", "text": "Continued Silence\n\nContinued Silence je extended play vydané lasvegaskou rockovou skupinou Imagine Dragons, které bylo vydáno dne 14. února 2012 ve Spojených státech. Bylo nahráno ve Westlake Recording Studios. Všechny písně napsali Imagine Dragons a producent a držitel ceny Grammy, Alex Da Kid.\n\nVšechny písně z \"Continued Silence\" s výjimkou „My Fault“ a „Round and Round“ se objevily i na debutovém albu skupiny s názvem Night Visions.\n"}
{"id": "904286", "url": "https://cs.wikipedia.org/wiki?curid=904286", "title": "Personalista", "text": "Personalista\n\nPersonalista, popř. Personální specialista, HR specialista, Referent osobního oddělení, Personální referent, HR administrator, HR officer, Personnel assistant, HR manažer, HR ředitel, je pracovník v personalistice. \n\n\n"}
{"id": "904287", "url": "https://cs.wikipedia.org/wiki?curid=904287", "title": "Kanton Montbozon", "text": "Kanton Montbozon\n\nKanton Montbozon ( ) je francouzský kanton v departementu Haute-Saône v regionu Franche-Comté. Tvoří ho 25 obcí.\n\n"}
{"id": "904288", "url": "https://cs.wikipedia.org/wiki?curid=904288", "title": "Kanton Noroy-le-Bourg", "text": "Kanton Noroy-le-Bourg\n\nKanton Noroy-le-Bourg ( ) je francouzský kanton v departementu Haute-Saône v regionu Franche-Comté. Tvoří ho 16 obcí.\n\n"}
{"id": "904289", "url": "https://cs.wikipedia.org/wiki?curid=904289", "title": "Kanton Pesmes", "text": "Kanton Pesmes\n\nKanton Pesmes ( ) je francouzský kanton v departementu Haute-Saône v regionu Franche-Comté. Tvoří ho 18 obcí.\n\n"}
{"id": "904290", "url": "https://cs.wikipedia.org/wiki?curid=904290", "title": "Kanton Port-sur-Saône", "text": "Kanton Port-sur-Saône\n\nKanton Port-sur-Saône ( ) je francouzský kanton v departementu Haute-Saône v regionu Franche-Comté. Tvoří ho 17 obcí.\n\n"}
{"id": "904291", "url": "https://cs.wikipedia.org/wiki?curid=904291", "title": "Kanton Rioz", "text": "Kanton Rioz\n\nKanton Rioz ( ) je francouzský kanton v departementu Haute-Saône v regionu Franche-Comté. Tvoří ho 27 obcí.\n\n"}
{"id": "904293", "url": "https://cs.wikipedia.org/wiki?curid=904293", "title": "Kanton Scey-sur-Saône-et-Saint-Albin", "text": "Kanton Scey-sur-Saône-et-Saint-Albin\n\nKanton Scey-sur-Saône-et-Saint-Albin ( ) je francouzský kanton v departementu Haute-Saône v regionu Franche-Comté. Tvoří ho 26 obcí.\n\n"}
{"id": "904294", "url": "https://cs.wikipedia.org/wiki?curid=904294", "title": "Kanton Vitrey-sur-Mance", "text": "Kanton Vitrey-sur-Mance\n\nKanton Vitrey-sur-Mance ( ) je francouzský kanton v departementu Haute-Saône v regionu Franche-Comté. Tvoří ho 19 obcí.\n\n"}
{"id": "904295", "url": "https://cs.wikipedia.org/wiki?curid=904295", "title": "Seznam cizinců ve Florida Panthers", "text": "Seznam cizinců ve Florida Panthers\n\nToto je seznam cizinců, kteří alespoň jednou nastoupili za hokejový tým Florida Panthers hrající v NHL. Cizinci jsou myšleni hráči nepocházející z Kanady a Spojených států amerických.\n\n"}
{"id": "904296", "url": "https://cs.wikipedia.org/wiki?curid=904296", "title": "Kanton Vesoul-Est", "text": "Kanton Vesoul-Est\n\nKanton Vesoul-Est ( ) je francouzský kanton v departementu Haute-Saône v regionu Franche-Comté. Tvoří ho 13 obcí.\n\n"}
{"id": "904297", "url": "https://cs.wikipedia.org/wiki?curid=904297", "title": "Kanton Vesoul-Ouest", "text": "Kanton Vesoul-Ouest\n\nKanton Vesoul-Ouest ( ) je francouzský kanton v departementu Haute-Saône v regionu Franche-Comté. Tvoří ho 12 obcí.\n\n"}
{"id": "904298", "url": "https://cs.wikipedia.org/wiki?curid=904298", "title": "Ernie Royal", "text": "Ernie Royal\n\nErnie Royal (6. února 1921 Los Angeles – 16. března 1983 New York) byl americký jazzový trumpetista, mladší bratr saxofonisty Marshalla Royala. Svou kariéru zahájil v roce 1939 jako člen orchestru Lese Hitea. V druhé polovině padesátých let hrál na třech albech trumpetisty Milese Davise; \"Miles Ahead\" (1957), \"Porgy and Bess\" (1959) a \"Sketches of Spain\" (1960). Spolupracoval s řadou dalších hudebníků, mezi které patří B. B. King, Lalo Schifrin, Charles Mingus, Milt Jackson, Sonny Rollins nebo Gil Evans. Zemřel na rakovinu ve věku 62 let.\n"}
{"id": "904299", "url": "https://cs.wikipedia.org/wiki?curid=904299", "title": "Egejská kultura", "text": "Egejská kultura\n\nEgejská kultura nebo také egejská civilizace, případně krétsko-mykénská kultura je souhrnné označení pro kultury v Egejské oblasti (včetně západní Malé Asie a Kypru) v době měděné a bronzové. Vyvíjela se pod vlivem vyspělých kultur Asie a Egypta.\n\n\n\nHelladská kultura:\n\nMínojská kultura:\n\nKykladská kultura:\n"}
{"id": "904300", "url": "https://cs.wikipedia.org/wiki?curid=904300", "title": "Kanton Saint-Loup-sur-Semouse", "text": "Kanton Saint-Loup-sur-Semouse\n\nKanton Saint-Loup-sur-Semouse ( ) je francouzský kanton v departementu Haute-Saône v regionu Franche-Comté. Tvoří ho 13 obcí.\n\n"}
{"id": "904301", "url": "https://cs.wikipedia.org/wiki?curid=904301", "title": "Kanton Basse-Terre-1", "text": "Kanton Basse-Terre-1\n\nKanton Basse-Terre-1 ( ) byl francouzský kanton v departementu Guadeloupe v regionu Guadeloupe. Tvořila ho část obce Basse-Terre. Zrušen byl při reformě francouzských kantonů v roce 2014.\n"}
{"id": "904302", "url": "https://cs.wikipedia.org/wiki?curid=904302", "title": "Kanton Basse-Terre-2", "text": "Kanton Basse-Terre-2\n\nKanton Basse-Terre-2 ( ) byl francouzský kanton v departementu Guadeloupe v regionu Guadeloupe. Tvořila ho část obce Basse-Terre. Zrušen byl při reformě francouzských kantonů v roce 2014.\n"}
{"id": "904303", "url": "https://cs.wikipedia.org/wiki?curid=904303", "title": "Listová skvrnitost pavlovnie", "text": "Listová skvrnitost pavlovnie\n\nListová skvrnitost pavlovnie je houbová choroba rostlin způsobená nepohlavně se rozmnožující mikromycetou \"Phyllosticta paulowniae\" z rodu listotečka (\"Phyllosticta\"). Listová skvrnitost pavlovnie je chorobou která se na listech pavlovnie projevuje skvrnami. Byla popsána v roce 1818. Vyskytuje se během deštivého léta. \n\nPředčasný opad listů.\n\nPavlovnie\n\nMalé žluté, žlutohnědé, šedé, nepravidelně rozeseté okrouhlé skvrny (5–10 mm) s tenkým tmavěhnědým okrajem. Skvrny se mohou spojovat do větších celků. Později se na listech objevují černé tečky, pyknidy, z nichž se uvolňují spory.\n\nPatogen má hnědavé, čočkovité pyknidy. Bezbarvé, protáhlé, jednobuněčné pyknospory jsou 3–7 x 1,5–3 µm velké. \n\nNeprovádí se.\n\nShrabání listů na podzim.\n\n"}
{"id": "904304", "url": "https://cs.wikipedia.org/wiki?curid=904304", "title": "Joey", "text": "Joey\n\nJméno Joey nosí více osobností:\n\n\n"}
{"id": "904306", "url": "https://cs.wikipedia.org/wiki?curid=904306", "title": "Kanton Champagney", "text": "Kanton Champagney\n\nKanton Champagney ( ) je francouzský kanton v departementu Haute-Saône v regionu Franche-Comté. Tvoří ho devět obcí.\n\n"}
{"id": "904307", "url": "https://cs.wikipedia.org/wiki?curid=904307", "title": "Hubert Svoboda", "text": "Hubert Svoboda\n\nHubert Svoboda (15. října 1891 Tetčice – 24. srpna 1969) byl český architekt a stavitel.\n\nNarodil se v Tetčicích u Brna jako nejmladší z pěti dětí hajnému Františkovi a jeho manželce Františce dne 15. října 1891. V roce 1911 absolvoval C.K. vyšší státní průmyslovou školu v Brně, dnešní Střední průmyslovou školu stavební. Po té pracoval jako praktikant ve stavební firmě \"Bacher a Petřík\" v Brně a potom jako asistent v technické kanceláři architekta Aloise Sojky v Olomouci. Od roku 1911 do roku 1913 pracoval v Sarajevu jako stavební technik a dozor pro Bosensko-hercegovinskou stavební společnost v Sarajevu. V březnu 1915 byl povolán do armády v Srbsku. Dne 1. srpna 1916 byl povýšen na velitele čety desátého zákopnického praporu Přemysl. V letech 1916-1917 bojoval v Albánii, v roce 1918 bojoval na italské horské frontě, kde byl raněn a odtud odvezen do špitálu ve Vídni. Po válce 15. 11. 1918 se hlásil do služeb Československého státu. V době od 5. do 19. 6. 1919 úspěšně absolvoval tzv. ministerskou zkoušku a byl uznán způsobilým k výkonu svého povolání. Dne 19. 11. 1919 získal stavitelskou koncesi se sídlem v Brně Na Ponávce 8. Od roku 1920 provozoval stavební firmu a spolupracoval se staviteli Leopoldem Jungmannem a Vladimírem Stavíčkem. Dne 13. 4. 1926 se stal náhradním členem rozhodčí komise z řad zaměstnavatelů. Postavil též domy pro bytové družstvo čs. důstojníků v Brně. Byl také členem ústředního svazu soudních znalců Bělehradská 82 Praha XII. V roce 1927 provedl výstavbu bytových domů pro obecně prospěšné stavební družstvo DOMOV pro Velké Brno. V roce 1930 vystavěl bytové domy pro obecně prospěšné stavební a bytové družstvo STAVOG Brno. Dne 19. 10. 1931 společně se staviteli Leopoldem Jungmannem, Hermanem Mainxem a Stanislavem Nedělou započal výstavbu Úrazové nemocnice v Brně. 26. 3. 1936 požádal o přeložení koncese z Kounicovy ul. 17 na Botanickou ul. 12. V roce 1937 převzal výstavbu Zbrojovky ve Vsetíně včetně činžovních domů pro zaměstnance. V lednu 1938 byl ministerstvem obrany pověřen výstavbou obranného opevnění na severní Moravě v úseku Mosty (okolí Českého Těšína). V době od dubna do konce července 1938 bylo postaveno 38 objektů tzv. Řopíků.\n\nBěhem války pokračoval ve výstavbě objektů. Např. tovární budova Optikotechny v Přerově, Zbrojovka – její závody v Kuřimi, Vsetíně, v Brně Líšni, Klöckner Flugmotorenbau v Kuřimi. Po roce 1945 byl obviněn z údajné kolaborace s nacisty a byl za to odsouzen na 2 roky vězení a ke ztrátě majetku.\n\nK tomuto je však nutno poznamenat, že dle doložených svědectví zaměstnanců a zápisů od členů tehdejší odborové organizace „Národních dělníků“ později „Jednoty zaměstnanců stavebních odborů“ a mnoha dalších svědků bylo toto obvinění nepodloženo a zneužito k likvidaci velké stavební firmy.\n\nV roce 1948 mu byl zakázán pobyt v Brně a byl odeslán jako stavbyvedoucí Československých stavebních závodů n.p. stavět čokoládovnu do Trebišova na východním Slovensku. V roce 1949 byl pověřen výstavbou strojních a traktorových stanic v Barce u Košic a Kelemeši, (dnešní Ľubotice) u Prešova. V roce 1953 – byl jmenován vedoucím v oddělení příprav při výstavbě Zbrojovky v Dubnici nad Váhom. Od roku 1954 do roku 1958 pracoval na státním statku v Brně Údolní 11, odkud byl po třídních a politických prověrkách propuštěn pro ztrátu důvěry. V roce 1960 se stal členem družstva VKUS Brno, kde pracoval jako projektant. Vypracoval např. spojovací část hotelu Internacionál (restaurace Plzeňka).\n\nMimo výše uvedené stavby byly prováděny stavby ještě mimo Brno jako např. v Tetčicích, na Kratochvilce, v Kounicích a Bránicích a jiné, jakož i různé adaptace a nadstavby.\n\n\n"}
{"id": "904308", "url": "https://cs.wikipedia.org/wiki?curid=904308", "title": "Kanton Faucogney-et-la-Mer", "text": "Kanton Faucogney-et-la-Mer\n\nKanton Faucogney-et-la-Mer ( ) je francouzský kanton v departementu Haute-Saône v regionu Franche-Comté. Tvoří ho 16 obcí.\n\n"}
{"id": "904310", "url": "https://cs.wikipedia.org/wiki?curid=904310", "title": "Kanton Luxeuil-les-Bains", "text": "Kanton Luxeuil-les-Bains\n\nKanton Luxeuil-les-Bains ( ) je francouzský kanton v departementu Haute-Saône v regionu Franche-Comté. Tvoří ho dvě obce.\n\n"}
{"id": "904311", "url": "https://cs.wikipedia.org/wiki?curid=904311", "title": "Americká hokejová reprezentace do 18 let", "text": "Americká hokejová reprezentace do 18 let\n\nAmerická hokejová reprezentace do 18 let je výběrem nejlepších amerických hráčů ledního hokeje v této věkové kategorii. Od roku 1999 se mistrovství světa do 18 let účastní. Největším úspěchem jsou zlaté medaile z mistrovství 2002, 2005, 2006, 2009, 2010, 2011 a 2012. \n"}
{"id": "904312", "url": "https://cs.wikipedia.org/wiki?curid=904312", "title": "Kanton Mélisey", "text": "Kanton Mélisey\n\nKanton Mélisey ( ) je francouzský kanton v departementu Haute-Saône v regionu Franche-Comté. Tvoří ho 13 obcí.\n\n"}
{"id": "904313", "url": "https://cs.wikipedia.org/wiki?curid=904313", "title": "Kanton Villersexel", "text": "Kanton Villersexel\n\nKanton Villersexel ( ) je francouzský kanton v departementu Haute-Saône v regionu Franche-Comté. Tvoří ho 32 obcí.\n\n"}
{"id": "904316", "url": "https://cs.wikipedia.org/wiki?curid=904316", "title": "Kanton Vauvillers", "text": "Kanton Vauvillers\n\nKanton Vauvillers ( ) je francouzský kanton v departementu Haute-Saône v regionu Franche-Comté. Tvoří ho 23 obcí.\n\n"}
{"id": "904318", "url": "https://cs.wikipedia.org/wiki?curid=904318", "title": "Kanton Saulx", "text": "Kanton Saulx\n\nKanton Saulx ( ) je francouzský kanton v departementu Haute-Saône v regionu Franche-Comté. Tvoří ho 17 obcí.\n\n"}
{"id": "904319", "url": "https://cs.wikipedia.org/wiki?curid=904319", "title": "Kanton Saint-Sauveur", "text": "Kanton Saint-Sauveur\n\nKanton Saint-Sauveur ( ) je francouzský kanton v departementu Haute-Saône v regionu Franche-Comté. Tvoří ho 20 obcí.\n\n"}
{"id": "904320", "url": "https://cs.wikipedia.org/wiki?curid=904320", "title": "Kanton Héricourt-Est", "text": "Kanton Héricourt-Est\n\nKanton Héricourt-Est ( ) je francouzský kanton v departementu Haute-Saône v regionu Franche-Comté. Tvoří ho sedm obcí.\n\n"}
{"id": "904321", "url": "https://cs.wikipedia.org/wiki?curid=904321", "title": "Kanton Héricourt-Ouest", "text": "Kanton Héricourt-Ouest\n\nKanton Héricourt-Ouest ( ) je francouzský kanton v departementu Haute-Saône v regionu Franche-Comté. Tvoří ho 16 obcí.\n\n"}
{"id": "904322", "url": "https://cs.wikipedia.org/wiki?curid=904322", "title": "Kanton Lure-Nord", "text": "Kanton Lure-Nord\n\nKanton Lure-Nord ( ) je francouzský kanton v departementu Haute-Saône v regionu Franche-Comté. Tvoří ho 13 obcí.\n\n"}
{"id": "904323", "url": "https://cs.wikipedia.org/wiki?curid=904323", "title": "Kanton Lure-Sud", "text": "Kanton Lure-Sud\n\nKanton Lure-Sud ( ) je francouzský kanton v departementu Haute-Saône v regionu Franche-Comté. Tvoří ho 16 obcí.\n\n"}
{"id": "904324", "url": "https://cs.wikipedia.org/wiki?curid=904324", "title": "Tachovský vrch", "text": "Tachovský vrch\n\nTachovský vrch (cca 445, dříve 498 m n. m.) je neovulkanický vrch v jižní části okresu Česká Lípa v Libereckém kraji, asi tři kilometry jižně od města Doksy. Na severozápadním úpatí leží obec Tachov, na jejímž katastrálním území se vrch převážně nalézá, menší části vrchu náleží též do katastru obcí Obora a Okna.\n\nVrch náleží do podokrsku Tachovská vrchovina okrsku Jestřebská kotlina, který je součástí podcelku Dokeská pahorkatina geomorfologického celku Ralská pahorkatina.\n\nZ geologického hlediska je lokalita, která je součástí České křídové pánve, ukázkou kontaktu třetihorního fonolitu s křídovým pískovcem. Jedná se o izolovaný neovulkanický suk ve tvaru krátkého hřbetu, protaženého ve směru SV – JZ, který vznikl vypreparováním tělesa sodalitického fonolitu neboli znělce z koniackých vápnitých jílovců a prachovců a středoturonských křemenných pískovců. Na severovýchodě se nacházejí vrcholové skály, na příkřejších jihovýchodních svazích (40–50°) mrazové srázy a sruby s balvanovými haldami a proudy. Balvanové sutě se vyskytují také na mírnějších severozápadních svazích (20–30°). Pískovce při úpatí kopce jsou přikryty sutí. Vrch je zalesněný smíšeným jehličnato-listnatým porostem (smrk, borovice, javor). Ze severozápadního svahu a z okrajů lomu jsou výhledy na Ralskou pahorkatinu, Máchovo jezero, část Kokořínska a Českého středohoří. \n\nPodstatná část vulkanitů byla z vrchu odtěžena rozsáhlým kamenolomem. Kopec, který býval nejvyšším bodem Jestřebské kotliny, tak jako významný krajinný prvek téměř zanikl (podobně, jako například nedaleký Maršovický vrch u obce Chlum). Kamenolom na Tachovském vrchu je jedním ze dvou desítek kamenolomů, provozovaných na území České republiky společností Eurovia Kamenolomy. Vzhledem k tomu, že se jedná o unikátní geologickou lokalitu s ukázkou ložní žíly fonolitu, v jejímž nadloží se nacházejí křídové pískovce, je odborníky doporučováno, aby tato lokalita byla po ukončení těžby zachována v odkrytém stavu a zpřístupněna veřejnosti. \n\nNejblíže je možno dojet automobilem do Tachova, poté pokračovat pěšky po zarůstající cestě kolem vrcholu. Cesta na vrchol je nebezpečná a vstup do kamenolomu je zakázán.\n"}
{"id": "904325", "url": "https://cs.wikipedia.org/wiki?curid=904325", "title": "Kanton Arbois", "text": "Kanton Arbois\n\nKanton Arbois ( ) je francouzský kanton v departementu Jura v regionu Franche-Comté. Tvoří ho 14 obcí.\n\n"}
{"id": "904330", "url": "https://cs.wikipedia.org/wiki?curid=904330", "title": "Candido Camero", "text": "Candido Camero\n\nCandido Camero (* 22. dubna 1921 Havana, Kuba) je kubánský jazzový perkusionista. Poté, co se v roce 1952 přestěhoval do New Yorku, zahájil spolupráci s trumpetistou Dizzy Gillespiem a následně se stal členem tria kontrabasisty Billyho Taylora, se kterým hrál od roku 1953. V sedmdesátých letech měl úspěch na disco scéně s písní „Jingo“, kterou napsal Babatunde Olatunji. Rovněž nahrával s dalšími hudebníky, mezi něž patří Elvin Jones, Wes Montgomery, Illinois Jacquet, Sonny Rollins, Art Blakey nebo Gene Ammons. V roce 2008 získal ocenění NEA Jazz Masters.\n"}
{"id": "904335", "url": "https://cs.wikipedia.org/wiki?curid=904335", "title": "Brestlitevská unie", "text": "Brestlitevská unie\n\nBrestlitevská (Brestská) unie byla unie pravoslavné a katolické církve, na niž přistoupili pravoslavní biskupové v Brestu Litevském, kteří vyslali jako své delegáty biskupy Cyrila Terleckého z Lucka a Hipace Poceje z Vladimiru. Papež Klement VIII. přijal návrh unie a 23. prosince 1595 vydal bulu \"Magnus Dominus et laudabilis nimis\", ve které zaručil sjednoceným pravoslavným východní liturgii ve staroslověnském jazyku, stávající církevní organizaci (právem metropolity zůstalo jmenovat sufragánní biskupy), používání juliánského kalendáře, za podmínky, že uznají papeže za hlavu církve a přijmou veškerou katolickou věrouku. Synoda svolaná v Brestu Litevském v kostele sv. Mikuláše tuto unii dne 9. října 1596 slavnostně přijala. Uskutečnila se však i antisynoda, která ji odmítla. Střety vyvrcholily umučením polockého arcibiskupa Josafata Kunceviče v roce 1623. \n\n"}
{"id": "904338", "url": "https://cs.wikipedia.org/wiki?curid=904338", "title": "Cupello", "text": "Cupello\n\nCupello je italská obec v provincii Chieti v oblasti Abruzzo.\n\nK 31. březnu 2011 zde žilo 4 891 obyvatel.\n\nFresagrandinaria, Furci, Lentella, Montenero di Bisaccia (CB), Monteodorisio, San Salvo, Vasto\n"}
{"id": "904339", "url": "https://cs.wikipedia.org/wiki?curid=904339", "title": "Vjačeslav Palman", "text": "Vjačeslav Palman\n\nVjačeslav Ivanovič Palman ( ) (1914, Skopin – 19. března 1998, Moskva) byl ruský sovětský spisovatel známý především svými knihami pro děti a mládež s dobrodružnou a fantastickou tematikou.\n\nPalman se narodil ve městě Skopin v Rjazaňské oblasti v rodně vojenského hudebníka. Roku 1933 ukončil zemědělskou vysokou školu v Borovsku a začal pracovat jako agronom. V období Velké čistky byl roku 1937 zatčen, odsouzen ke ztrátě svobody na tři roky a poslán na Dálný východ, kde pracoval v zemědělství. Po propuštění zůstal na Dálném východě, pracoval opět jako agronom, začal se zabývat žurnalistikou a v novinách \"Стахановец\" a \"Советская Колыма\" publikoval články týkající se zemědělských prací.\n\nRoku 1950 se s rodinou přestěhoval do stanice Dinskaja v Krasnodarském kraji. První knihu vydal roku 1955. Působil také jako dopisovatel listu \"Советская Россия\". Celkem vydal za svůj život třicet knih.\n\n\n\n"}
{"id": "904341", "url": "https://cs.wikipedia.org/wiki?curid=904341", "title": "Jeremy Jordan", "text": "Jeremy Jordan\n\nJeremy Michael Jordan (* 20. listopadu 1984, Corpus Christi, Texas, USA) je americký herec a zpěvák. Vystupoval na Broadwayi, stejně jako i v televizi a filmech. Mezi jeho nejznámější divadelní role patří Jack Kelly v muzikálu \"Newsies\" a Clyde Barrow v muzikálu \"Bonnie & Clyde\". V roce 2015 začal hrát Winslowa Schotta v seriálu \"Supergirl\".\n\nNarodil se a vyrůstal v Corpus Christi v Texasu. Je ženatý s herečkou Ashley Spencer. Absolvoval Ithaca College, kde získal magisterský titul v oboru muzikálové divadlo. Je východoevropského židovského původu po své matce.\n\nZpíval již jako dospívající a začal hrát na střední škole. V roce 2008 ztvárnil Alexe ve hře \"The Little Dog Laughed\" a získal za to nominaci na cenu Connecticut Critics' Circle. Později v tomtéž roce hrál roli Toma Sawyera v muzikálu \"Big River\", uváděném v Goodspeed Opera House v Connecticutu. V roce 2009 se objevil na Broadwayi v muzikálu \"Rock of Ages\". V roce 2008 se poprvé objevil v televizi, a to v seriálu \"\", kde hostoval v epizodě s názvem \"Streetwise\".\n\nV roce 2009 alternoval hlavní roli Tonyho v broadwayském revivalu muzikálu \"West Side Story\". Získal roli Clyda Barrowa v novém muzikálu \"Bonnie a Clyde\". Muzikál měl na Broadwayi ale pouze 36 repríz. V září a říjnu 2011 hrál Jacka v muzikálu \"Newsies\", uváděném v Paper Mill Playhouse v New Jersey.\n\nJeho filmovým debutem byl snímek \"Nahlas a naplno\", kde si zahrál po boku Queen Latifah, Keke Palmer a Dolly Parton.\n\nV roce 2012 si zopakoval roli Jacka Kellyho v muzikálu \"Newsies\", který byl nyní již uváděn na Broadwayi. Za roli byl nominován na cenu Tony pro nejlepšího hlavního herce v muzikálu. Také byl v roce 2013 nominován na cenu Grammy pro nejlepší muzikálové album, kde byl hlavním sólistou.\n\nV červnu 2012 bylo oznámeno, že se připojí k obsazení druhé série televizního seriálu \"Smash\" v roli Jimmyho. Natáčel \"Smash\" současně s hraním v \"Newsies\" až do srpna 2012, kdy bylo oznámeno, že poslední představení muzikálu proběhne 4. září 2012.\n\nV roce 2015 měl premiéru film \"Posledních pět let\", kde si zahrál po boku Anny Kendrick. V tom samém roce byl obsazen do seriálu \"Supergirl\"\n\nV roce 2016 si zopakoval roli Tonyho v koncertové verzi muzikálu \"West Side Story\". V říjnu roku 2018 začal hrát v divadelní roli \"American Son\" po boku Kerry Washington. V roce 2019 si roli zopakoval ve filmovém zpracování \"American Son\" a začal hrát v muzikálu \"Servírka.\" \n\nV roce 2012 se oženil s herečkou Ashley Spencer. V roce 2019 se jim narodila dcera. \n\n"}
{"id": "904342", "url": "https://cs.wikipedia.org/wiki?curid=904342", "title": "Fraita", "text": "Fraita\n\nFraita (arabsky: الفرائطة) je město v Maroku, je součástí provincie El Kelaat Es-Sraghna, v regionu Marrakech-Tensift-El Haouz. Fraita se nachází 21 km jihovýchodně od města El Kelaat Es-Sraghna. Počet obyvatel: 10 555 v roce 2004. Řeky Ouad al-akhedhar a Ouad Tassaout.\n"}
{"id": "904343", "url": "https://cs.wikipedia.org/wiki?curid=904343", "title": "Daniel Sordo", "text": "Daniel Sordo\n\nDaniel „Dani“ Sordo (* 2. května 1983 Torrelavega, Španělsko) je španělský jezdec mistrovství světa v rally. Naviguje jej Carlo del Barrio. Jeho současným týmem je Hyundai Shell Mobis World Rally Team\n\nDani zkoušel na začátku leccos – motokros, cestovní vozy a motokáry. Nakonec si vybral rally.\nStal se tam Mistrem JWRC 2005 (kde mu mimo jiné byl jedním ze soupeřů Čech, Pavel Valoušek) s vozem Citroën C2 S1600.\n"}
{"id": "904344", "url": "https://cs.wikipedia.org/wiki?curid=904344", "title": "Shaughnessy", "text": "Shaughnessy\n\nShaughnessy může být:\n\n\n"}
{"id": "904345", "url": "https://cs.wikipedia.org/wiki?curid=904345", "title": "Kanton Bletterans", "text": "Kanton Bletterans\n\nKanton Bletterans ( ) je francouzský kanton v departementu Jura v regionu Franche-Comté. Tvoří ho 13 obcí.\n\n"}
{"id": "904346", "url": "https://cs.wikipedia.org/wiki?curid=904346", "title": "Kanton Arinthod", "text": "Kanton Arinthod\n\nKanton Arinthod ( ) je francouzský kanton v departementu Jura v regionu Franche-Comté. Tvoří ho 24 obcí.\n\n"}
{"id": "904347", "url": "https://cs.wikipedia.org/wiki?curid=904347", "title": "Paul Breitner", "text": "Paul Breitner\n\nPaul Breitner (* 5. září 1951, Kolbermoor) je bývalý německý fotbalista.\n\nS německou reprezentací se stal mistrem světa roku 1974, mistrem Evropy roku 1972 a roku 1982 vybojoval stříbrnou medaili na mistrovství světa. Za německý národní tým odehrál 48 zápasů a vstřelil 10 gólů.\n\nS Bayernem Mnichov vyhrál v sezóně 1973–74 Pohár mistrů evropských zemí. Pětinásobný mistr Německa (1972, 1973, 1974, 1980, 1981), dvojnásobný mistr Španělska (1975, 1976). Dvakrát vyhrál DFB-Pokal (1971, 1982), jednou španělský pohár (1975).\n\nRoku 1974 skončil v anketě Zlatý míč na čtvrtém místě, roku 1981 na druhém, ve stejném roce získal v Německu ocenění Fotbalista roku. Pelé ho roku 2004 zařadil mezi 125 nejlepších žijících fotbalistů.\n\nByl znám svým \"afro\" účesem a plnovousem.\n\n"}
{"id": "904348", "url": "https://cs.wikipedia.org/wiki?curid=904348", "title": "Kanton Beaufort (Jura)", "text": "Kanton Beaufort (Jura)\n\nKanton Beaufort ( ) je francouzský kanton v departementu Jura v regionu Franche-Comté. Tvoří ho 18 obcí.\n\n"}
{"id": "904351", "url": "https://cs.wikipedia.org/wiki?curid=904351", "title": "Kanton Beaufort-sur-Doron", "text": "Kanton Beaufort-sur-Doron\n\nKanton Beaufort-sur-Doron ( ) je francouzský kanton v departementu Savojsko v regionu Rhône-Alpes. Tvoří ho čtyři obce.\n\n"}
{"id": "904352", "url": "https://cs.wikipedia.org/wiki?curid=904352", "title": "Kanton Salins-les-Bains", "text": "Kanton Salins-les-Bains\n\nKanton Salins-les-Bains ( ) je francouzský kanton v departementu Jura v regionu Franche-Comté. Tvoří ho 22 obcí.\n\n"}
{"id": "904355", "url": "https://cs.wikipedia.org/wiki?curid=904355", "title": "Pesmes", "text": "Pesmes\n\nPesmes je francouzská obec v departementu Haute-Saône v regionu Franche-Comté. V roce 2009 zde žilo 1 111 obyvatel. Je centrem kantonu Pesmes.\n\n"}
{"id": "904357", "url": "https://cs.wikipedia.org/wiki?curid=904357", "title": "Sing Chuej-na", "text": "Sing Chuej-na\n\nSing Chuej-na (, * 25. února 1984 Chan-tching, Wej-fang, ČLR) je čínská atletka, olympijská vítězka v běhu na 10 000 metrů z roku 2004.\n\nSvého největšího úspěchu dosáhla hned ve dvaceti letech, kdy zvítězila ve finále v běhu na 10 000 metrů na olympiádě v Athénách v roce 2004.\n\n"}
{"id": "904358", "url": "https://cs.wikipedia.org/wiki?curid=904358", "title": "Mistrovství Evropy v basketbalu žen 1981", "text": "Mistrovství Evropy v basketbalu žen 1981\n\n18. mistrovství Evropy v basketbalu žen proběhlo v dnech 13. – 20. září v Italských městech Ancona a Senigallia.\n\nTurnaje se zúčastnilo 12 týmů, rozdělených do dvou šestičlenných skupin. První dvě družstva postoupila do semifinále. Týmy, které skončily na třetím a čtvrtém místě hrály o 5. - 8. místo a týmy na pátém a šestém místě hrály o 9. - 12. místo Mistrem Evropy se stalo družstvo Sovětského svazu.\n\n Itálie - Finsko 73:47 (19:25)\n\n13. září 1981 (15:15) – Ancona\n\n13. září 1981 (18:00) – Ancona\n\n13. září 1981 (21:15) – Ancona\n\n14. září 1981 (16:00) – Ancona\n\n14. září 1981 (18:00) – Ancona\n\n14. září 1981 (21:15) – Ancona\n\n15. září 1981 (16:00) – Ancona\n\n15. září 1981 (18:00) – Ancona\n\n15. září 1981 (21:15) – Ancona\n\n16. září 1981 (16:00) – Ancona\n\n16. září 1981 (18:00) – Ancona\n\n16. září 1981 (21:15) – Ancona\n\n17. září 1981 (15:30) – Ancona\n\n17. září 1981 (18:00) – Ancona\n\n17. září 1981 (21:15) – Ancona\n ČSSR - Švédsko 83:49 (38:30)\n\n13. září 1981 (16:15) – Senigallia\n\n13. září 1981 (18:00) – Senigallia\n\n13. září 1981 (21:15) – Senigallia\n\n14. září 1981 (16:00) – Senigallia\n\n14. září 1981 (18:00) – Senigallia\n\n14. září 1981 (21:15) – Senigallia\n\n15. září 1981 (16:00) – Senigallia\n\n15. září 1981 (18:00) – Senigallia\n\n15. září 1981 (21:15) – Senigallia\n\n16. září 1981 (16:00) – Senigallia\n\n16. září 1981 (18:00) – Senigallia\n\n16. září 1981 (21:15) – Senigallia\n\n17. září 1981 (16:00) – Senigallia\n\n17. září 1981 (18:00) – Senigallia\n\n17. září 1981 (21:15) – Senigallia\n SSSR - Jugoslávie 94:60 (48:33)\n\n19. září 1981 (21:00)\n\n19. září 1981 (21:10)\n SSSR - Polsko 85:42 (40:24)\n\n20. září 1981 (21:00) – Ancona\n\n ČSSR - Jugoslávie 76:74 (35:39)\n\n20. září 1981 (18:00) – Ancona\n Bulharsko - Itálie 82:66 (42:32)\n\n19. září 1981 (15:25)\n\n19. září 1981 (17:15)\n Bulharsko - Nizozemsko 80:65 (41:33)\n\n20. září 1981 (15:15)\n\n Itálie - Rumunsko 72:66 (36:30)\n\n20. září 1981 (17:30)\n Maďarsko - Finsko 92:46 (48:25)\n\n19. září 1981 (16:00)\n\n19. září 1981 (21:15) – Senigallia\n Maďarsko - Německo 76:46 (40:25)\n\n20. září 1981 (15:30)\n\n Švédsko - Finsko\n70:68 (39:36)\n\n20. září 1981 (11:00) – Senigallia\n\n3. ČSSR\n"}
{"id": "904359", "url": "https://cs.wikipedia.org/wiki?curid=904359", "title": "Relanit", "text": "Relanit\n\nRelanit je jednolůžkový okrouhlý pletací stroj se speciální technikou pohybu jehel a platin při tvorbě zátažné pleteniny.\n Relanit se liší od konvenčních strojů především tvarem platin a zámků a uspořádáním pohybu jehel a platin. \nPleteniny se zhotovují v hladké jednolícní, výplňkové vazbě, piké, zčásti i s žakárovými vzory. \n\nStroje jsou specializované na pleteniny k určitému použití. Patří k nim zejména svrchní a sportovní oděvy, plavky a spodní prádlo. \nPrvní stroje s technikou relanit přišly na trh v roce 1987, do roku 2016 bylo prodáno asi 10 000 exemplářů. \n\nStroje z roku 2017 mohou s obvodovou rychlostí do 480 m/min (ø 30” x 50 obr./min.) a se 120 pletacími systémy vyrobit za hodinu např. 36 kg pleteniny o váze 125 g/m. \n"}
{"id": "904364", "url": "https://cs.wikipedia.org/wiki?curid=904364", "title": "Pohřben zaživa", "text": "Pohřben zaživa\n\nPohřben zaživa (ang. titul Buried, španělsky Enterrado) je americko-španělský psychologický thriller z roku 2010, který režíroval Rodrigo Cortés. Film pojednává o civilním pracovníkovi v Iráku po válce, který se probudí v rakvi a k dispozici má zapalovač a mobilní telefon. Dozvídá se, že jeho únosce chce za něj výkupné.\n\nJe 23. října 2006 a civilní pracovník v Iráku Paul Conroy se probouzí v dřevěné rakvi. U sebe má pouze zapalovač a mobilní telefon, není si však vědom, jak se do ní mohl dostat. Později se však o všem dozvídá. Zjišťuje, že on a jeho kolegové, kteří byli také řidiči jako Paul, byli napadeni povstalci. Jeho kamarády pozabíjeli a Paula uhodili kamenem. Náhle mu volá jeho únosce, který chce za něj výkupné 5 milionů, jinak bude v rakvi hnít. Paul zavolá ministerstvu zahraničí, kteří mu oznámí, že s teroristy nevyjednávají, ale pokusí se jej zachránit. Paul je spojen s Danem Brennerem, lídrem záchranné jednotky, který Paula ujistí, že dělají vše pro to, aby jej našli. Poté únosce zavolá znovu a požaduje po Paulovi, aby natočil video, ve kterém by výkupné žádal, a pokud by Paul neudělal, povstalci by zabili jiného z přeživších. Paul vyhoví, ale únosce Paulovi pošle video, na kterém je rukojmí zabit. Krátce na to je oblast bombardována, což rakev poškodí a Paulovi se pomalu sype do rakve písek. Zavolá zpět Danovi Brennerovi, který nejistého Paula ujistí, že se snaží o jeho záchranu a zmíni jméno muže, Marka Whitea, který byl zachráněn z podobné situace. Po chvíli Paulovi volá jeho zaměstnavatel, který mu oznámí, že Paul byl vypovězen ze služby kvůli poměru s jinou pracovnicí a že jeho rodina nemá nárok na žádné dávky. Dan Brenner volá Paulovi zpět kvůli bombardování oblasti a že jeho únosci to nemuseli přežít. Paul však ztrácí všechny naděje a důvěru a natáčí video, kde svěřuje svému synovi oblečení a ostatní věci. Poté volá únosce znovu a chce, aby Paul natočil video, kde si uřezává prst, opět za účelem dosažení výkupného. Vyhrožuje i zajetím Paulovy rodiny. Paul video natočí a pošle. Dan Brenner později zavolá, že vystopovali jeho lokaci a jedou za ním. Zároveň však volá i Paulova manželka, která ho viděla ve zprávách a modlí se, aby se Paul vrátil domů. Paul slibuje, ale zavěšuje kvůli hromadícímu se písku. Dan Brenner mu opět zavolá a s jednotkou se prohrabávají k rakvi, Paul však nic neslyší. Když Brenner rakev otevře, zjišťuje, že je na špatné stopě a že našli Marka Whitea a Paulovi vše dochází. Rakev s Paulem se zaplní pískem.\n\nNatáčení trvalo 17 dní. Film měl původně trvat pouhých 60 minut, ale když byla práva na film zakoupena studiem Lions Gate Entertainment, muselo se dalších pár desítek minut donatáčet. Tvůrci se částečně inspirovali televizním seriálem Alfred Hitchcock uvádí. Ve filmu, ač se děj z drtivé většiny odehrává v rakvi, existují i šestiminutové nesetříhané záběry, které tak zároveň tvořily přirozené podmínky pro hlavní roli Ryana Reynoldse.\n\nFilm se dočkal velkého tuzemského i zahraničního úspěchu. Na filmových databázích, zejména ČSFD měl film ke dni 1. června 2013 úspěšnost 71 %, na Filmové databázi 69,1 %. Na Internet Movie Database získal 70 %.\n\n"}
{"id": "904368", "url": "https://cs.wikipedia.org/wiki?curid=904368", "title": "Dampierre-sur-Salon", "text": "Dampierre-sur-Salon\n\nDampierre-sur-Salon je francouzská obec v departementu Haute-Saône v regionu Franche-Comté. V roce 2009 zde žilo 1 304 obyvatel. Je centrem kantonu Dampierre-sur-Salon.\n\n"}
{"id": "904371", "url": "https://cs.wikipedia.org/wiki?curid=904371", "title": "Christine Ohuruoguová", "text": "Christine Ohuruoguová\n\nChristine Ijeoma Ohuruoguová (* 17. května 1984 Londýn) je britská atletka, sprinterka, olympijská vítězka a mistryně světa v běhu na 400 metrů.\n\nJejí hlavní disciplínou je běh na 400 metrů. Na této trati se stala mistryní světa na šampionátu v Ósace v roce 2007. V závodě si vytvořila osobní rekord 49,61. O rok později se stala olympijskou vítězkou na stejné trati. Zlato z Pekingu na další olympiádě v Londýně v roce 2012 neobhájila, skončila na druhém místě.\n\nOd začátku srpna roku 2006 měla dočasně pozastavenou činnost a nemohla se účastnit ME v atletice v Göteborgu. Důvodem pozastavení byla zameškání tří dopingových kontrol. V září 2006 byla národním svazem potrestána ročním zákazem startů, který začal platit 6. srpna 2006 a vypršel 5. srpna 2007. Podle pravidel Britského olympijského výboru nebude moci Ohuruoguová reprezentovat na Letních olympijských hrách. V říjnu 2007 se Ohuruoguová proti trestu u Mezinárodní sportovní arbitráže CAS odvolala. Se svoji obhajobou, že dopingové kontrolory minula vždy pokaždé kvůli změně tréninkového plánu však původně neuspěla. V listopadu 2007 nakonec Národní sportovní arbitráž vyhověla jejímu odvolání proti doživotnímu zákazu startů na olympijských hrách.\n\n\n"}
{"id": "904376", "url": "https://cs.wikipedia.org/wiki?curid=904376", "title": "Gy (Haute-Saône)", "text": "Gy (Haute-Saône)\n\nGy je francouzská obec v departementu Haute-Saône v regionu Franche-Comté. V roce 2009 zde žilo 1 044 obyvatel. Je centrem kantonu Gy.\n\n"}
{"id": "904396", "url": "https://cs.wikipedia.org/wiki?curid=904396", "title": "Joseph Muscat", "text": "Joseph Muscat\n\nJoseph Muscat (* 22. ledna 1974 Pietà) je maltský politik a v letech 2013–2020 předseda vlády Malty. Mezi roky 2008–2020 stál v čele Labouristické strany. V obou funkcích jej nahradil Robert Abela. V období 2004–2008 byl členem Evropského parlamentu. Na křeslo v něm rezignoval po zvolení za maltského vůdce opozice a následné kooptaci do národního jednokomorového parlamentu. \n\nPo parlamentních volbách konaných v březnu 2013, v nichž se poprvé ucházel o důvěru voličů při volbě do nejvyššího zastupitelského orgánu Malty, sestavil jako lídr vítězné strany novou vládu a 11. března téhož roku jej prezident republiky Georg Abela jmenoval předsedou vlády. \n\nV rámci politické orientace byl charkaterizován jako progresivní a liberální politik s příklonem k tržní ekonomice, stejně jako spojován s ekonomickým a sociálním liberalismem.\n\nMuscat stál v čele labouristů během růstu strany a dosažení její dominance v maltské politice, při současném umenšení role Nacionalistické strany. Kladně hodnocen byl za snižování národního schodku, pokles nezaměstnanosti na historické minimum a vedení země během nevídaného období ekonomického růstu. Naopak kritika z levé i pravé části politického spektra směřovala na jeho politický oportunismus, nesplněné sliby týkající se životního prostředí a rozchodu s meritokracií. Rovněž tak byl obviňován z korupce. Pouliční protesty, které začaly v závěru listopadu 2019, požadovaly jeho rezignaci v souvislosti s vraždou novinářky Daphne Caruany Galiziové. V polovině ledna 2020 odstoupil z úřadů premiéra i předsedy strany.\n\nZ manželství s Michelle Muscatovou (rozenou Tanti) má dvě dcery Etoile Ellu a Soleilu Sophii.\n\nStředoškolský stupeň studia absolvoval na maltské St Aloysius College. Následně pokračoval na Maltské univerzitě a jihoanglické Bristolské univerzitě. Bakalářský titul obdržel v oborech Obchodní management (1995) a Veřejná politika (Maltská univerzita, 1996). Titul Master of Arts pak získal v oboru Evropská studia (Maltská univerzita, 1997).\n\nPostgraduální studium ukončil roku 2007 v oboru Výzkum řízení (Bristolská univerzita, Ph.D.) disertační prací na téma Fordismus, nadnárodní, malé a střední obchody na Maltě (Fordism, multinationals and SMEs in Malta).\n\nJako novinář pracoval na stranické radiové stanici Super One Radio. Později přešel do televize Super One TV, kde se v roce 1996 stal zástupcem vedoucího redakce zpráv. V letech 2001–2004 působil jako editor stranických novin publikovaných na webu maltastar.com. Pravidelnými sloupky přispíval do maltských novin \"l-Orizzont\" a psal také do nezávislého deníku \"The Times of Malta\", vydávaného v angličtině.\n\n"}
{"id": "904397", "url": "https://cs.wikipedia.org/wiki?curid=904397", "title": "Korecký vrch", "text": "Korecký vrch\n\nKorecký vrch (465 m n. m.) je neovulkanický vrch v okrese Česká Lípa Libereckého kraje, v CHKO Kokořínsko, ležící asi 5 km východně od města Dubá. Na severozápadním svahu leží vesnice Korce, do jejíhož katastrálního území vrch náleží.\n\nZ vrcholové plošinky se nabízí téměř kruhový výhled, zejména na Ralskou pahorkatinu, Kokořínsko a České středohoří.\n\nVrch náleží do celku Ralská pahorkatina, do podcelku Dokeská pahorkatina, do okrsku Polomené hory, do podokrsku Housecká vrchovina a do Beškovské části.\n\nNa Korecký vrch vedla z obce Křížová cesta z roku 1838. Končila u železného kříže se sousoším. Cesta, kříž i sousoší zanikly po roce 1950. Zbytky zastavení jsou podél přístupové cesty patrné.\n\nAutomobilem je možno dojet nejblíže do Korců a odtud pěšky na vrchol, následujíc odbočku zelené turistické značky.\n"}
{"id": "904408", "url": "https://cs.wikipedia.org/wiki?curid=904408", "title": "Římskokatolická farnost Křižanovice u Bučovic", "text": "Římskokatolická farnost Křižanovice u Bučovic\n\nŘímskokatolická farnost Křižanovice u Bučovic je územní společenství římských katolíků s farním kostelem Nanebevzetí Panny Marie v obci Křižanovice v děkanátu Slavkov.\n\nNejstarší zmínky o samostatné křižanovické farnosti jsou z roku 1260 a z roku 1267, kdy zde byl farář Jan. Na přelomu 16. a 17. století farnost pravděpodobně zanikla. Po roce 1620 byly Křižanovice začleněny jako přifařená obec pod faru do Slavkova. Obnovení samostatné farnosti nastalo až v roce 1690.\nV historii křižanovické farnosti byly ale i doby, kdy celá farnost byla spravována kněžími z okolí a to buď krátce do příchodu nového faráře (z Bučovic, z Dražovic) či i dlouhodobě, tj. v letech cca 1626–1639 a 1650–1690 ze Slavkova, v letech 1992–1998 z Bučovic, v letech 1998–2013 z Letonic, od roku 2013 z Dražovic. Naopak někdy zase křižanovický farář krátkodobě zastupoval nebo delší čas spravoval okolní farnosti (Letonice). Území farnosti původně zahrnovalo obce Křižanovice, Rašovice, Konůvky, Jalový dvůr, Kepkov, Nížkovice a Kobeřice. Poslední dvě jmenované obce byly v roce 1690 přifařeny ke znovuzřízené farnosti v Křižanovicích. V roce 1692 byla v Nížkovicích zřízena expozitura, v roce 1784 lokálie, která byla pak v roce 1859 povýšena na samostatnou farnost, pod kterou spadaly i Kobeřice. Dnes k území farnosti patří jen obce Křižanovice a Rašovice. \n\nAdministrátorem excurrendo byl od ledna 1998 do srpna 2013 R. D. Mgr. Martin Bejček z Letonic. Od 1. září 2013 zde působil jako administrátor excurrendo R. D. Mgr. František Nechvátal z Dražovic. S platností od srpna 2018 byl ve farnosti ustanoven administrátorem excurrendo R. D. Mgr. Stanislav Pacner.\n\nDnem vzájemných modliteb farností za bohoslovce a bohoslovců za farnosti brněnské diecéze je 14. únor. Adorační den připadá na 24. července.\n\nVe farnosti se pořádá tříkrálová sbírka. V roce 2015 se při ní vybralo 17 213 korun.V roce 2016 se při sbírce vybralo v Křižanovicích 19 787 korun, v Rašovicích 24 936 korun. \n\nFarnost se účastní projektu Noc kostelů. V roce 2018 bylo součástí programu mj. komentovaná prohlídka věže, zvonů a věžních hodin, promítání fotografií ze života farnosti a vystoupení scholy. Při mši pravidelně zpívá liturgická schola, jejíž vznik inicioval ředitel kůru a varhaník Lukáš Frydrych (2010–dosud) ze Žarošic. Na velké svátky účinkuje smíšený chrámový sbor pod vedením Marty Kuchtové. \n\n"}
{"id": "904412", "url": "https://cs.wikipedia.org/wiki?curid=904412", "title": "Ma Lung", "text": "Ma Lung\n\nMa Lung (; * 20. října 1988) je přední čínský stolní tenista a současná světová jednička (listopad 2017) podle rankingu ITTF. Ma Lung hraje pravou rukou a používá evropský (shakehand) způsob držení pálky. Jedná se o ofenzivního hráče s vynikajícím pohybem, který preferuje tvrdé topspinové údery krátce po začátku výměny především z forhendové strany. Je držitelem několika zlatých medailí ze světových šampionátů jak ve dvouhře, čtyřhře, i v družstvech. 11. srpna 2016 vybojoval v Riu zlatou olympijskou medaili ve dvouhře, když ve finále porazil svého krajana Čanga Ťi-kche 4:0 na sety. \n"}
{"id": "904416", "url": "https://cs.wikipedia.org/wiki?curid=904416", "title": "Pavlína Danková", "text": "Pavlína Danková\n\nPavlína Danková (* 24. října 1963, Český Těšín) je česká moderátorka, dramaturgyně, tisková mluvčí Motolské nemocnice.\n\nPavlína Danková pochází z Havířova, kde také navštěvovala základní školu do roku 1979. Poté studovala na gymnáziu. Na Konzervatoři Jaroslava Ježka vystudovala herectví a moderování. Po maturitě se hlásila na DAMU, kam jí však nepřijali.\n\nV roce 2007 byla přijata na Univerzitu Jana Amose Komenského v Praze, kde studovala bakalářský obor \"Sociální a masová komunikace\", který absolvovala v roce 2010. Poté ještě studovala navazující magisterký obor \"Sociální a masová komunikace\" na téže univerzitě a získala titul Mgr.\n\nJe rozvedená, má syna Tomáše. Jejím partnerem je manažer pojišťovny Milan Beneš.\n\nV roce 2011 jí byla diagnostikována rakovina prsu. Pořád chodí na kontroly a je hlídaná.\n\nKrátce pracovala v České televizi v pořadu \"Černé ovce\".\nOd roku 1998 pracovala na televizní stanici TV Nova, kde moderovala a dělala dramaturgyni v pořadu \"Občanské judo\", ale v roce 2011 byl pořad zrušen. Od té doby pracuje jako vedoucí Odboru komunikace Motolské nemocnice. V této funkci nahradila Evu Jurinovou, která byla odvolaná kvůli sporu s ředitelem Miloslavem Ludvíkem. Stala se také patronkou projektu Poplatkyzpet.cz, který každému klientovi zajistí navrácení poplatků za vedení úvěrových účtů.\n\n\n"}
{"id": "904423", "url": "https://cs.wikipedia.org/wiki?curid=904423", "title": "Paralelní světy", "text": "Paralelní světy\n\nParalelní světy (mnohovesmír) je označení teorie – hypotetické formy konkrétní existence vesmíru, ve kterém se nachází vedle \"našeho\" či jiného referenčního světa alespoň jeden další, relativně samostatný, relativně uzavřený (singulární, schopný relativně samostatného vývoje), relativně rozprostraněný a referenčnímu světu alespoň v něčem podobný (srovnatelný) svět, tedy alespoň někdy ve svém vývoji neprázdný a nelokální paralelní časoprostor vymezený alespoň čtyřmi základními parametry (dimenzemi) včetně času.\n\n\nS interpretací kvantové mechaniky jako teorií mnoha (paralelních) světů přišel jako první americký fyzik Hugh Everett (1930 – 1982) v 50. letech.\n\nVariantou jsou vesmíry oddělené pouze odlišnou časovou dimenzí – např. paralelní kolmo na časovou osu časového kvanta. Pokud si představíme, že časové kvantum má vrstevnatou strukturu, např.šesti vrstev, znamená to, že např. i v prostoru naší Země může existovat ještě pět dalších Zemí nebo jiných částí relativně blízkých (oddělených jen časovou vrstvou) vesmírů.\n\nPokud existuje Superčas, je již zde dostatečný prostor pro tvorbu obřích bublin paralelních vesmírů realizovaných v rámci časů nižšího řádu.\n\nParalelní vesmír první úrovně je v podstatě rozšířením našeho domovského vesmíru. Tento vesmír je součástí našeho obřího vesmíru. Je však tak daleko, že jej nejsme schopni vidět.\n\nTakzvané paralelní vesmíry druhého stupně jsou jakýmisi obřími bublinami plujícími hyperprostorem. Každá bublina obsahuje celý vesmír. Teorie strun a teorie membrán dospěly k závěru, že hyperprostor musí být tvořen alespoň 11 dimenzemi.\n\nV prvním i druhém stupni paralelních vesmírů jsou jejich kopie odděleny v čase a prostoru. Ale ve třetím stupni paralelního vesmíru existuje naše kopie právě teď a právě tady – jako eventualita jiných kopií. Tedy ve stejném čase a prostoru jako my. Jsou od nás odděleny, protože jsou v jiné dimenzi tohoto vesmíru. A aby to bylo ještě složitější, tak existují v nekonečném množství. Pokud je tato teorie „mnoha světů“ pravdivá, pak to má nedozírné následky.\n\nParalelní vesmír čtvrtého stupně vzniká buď kvantovými fluktuacemi, nebo srážkami hyperprostoru. To, co takto vzniká, je zásadně odlišné. V tomto typu paralelního vesmíru neplatí žádné zákony. Je možné, že tam platí zcela odlišné matematické a fyzikální zákony, než ty které známe my z naší reality. Pokud jsou zákonitosti v paralelním vesmíru čtvrtého stupně zcela odlišné, pak se prostor může skládat jen z částic a plynů. Galaxie, hvězdy, planety a život by se nezformovaly do podoby, v jaké je známe my.\n\nPředstavuje hyperprostor interference/morfické rezonance relativně nemateriálních aspektů (obrazů, vzorů, forem, formálního pole) našeho světa, jež se v něm ukládají, odrážejí a interferují a jehož vliv nás může za určitých okolností zpětně zasahovat. Protože jde o relativně nemateriální svět, do rodiny řádných paralelních světů nepatří, i když může být (a možná je) součástí objektivní reality.\n\n- včetně mizení celých vesmírů\n\n- včetně spojování se celých vesmírů. \n\n„UFO by podle některých přestav mohly být návštěvami z paralelních či alternativních vesmírů, z jiného času či dokonce ze světa „po životě\".\" (Projekt Záře)\n\nTaké (pravé) agrosymboly (CC) a kulové blesky podle teorií některých záhadologů můžou souviset s problematikou hyperprostoru a teorií paralelních světů.\n\nNěkteré teorie paralelních světů mohou upřesnit původ a vlastnosti temné hmoty a temná hmota se může ukázat být důkazem a předzvěstí pravdivostí hypotézy existence paralelních světů.\n\nVliv paralelního světa na náš svět můžeme vnímat a popisovat jako relativně nemateriální.\n\nVědci z Fermilabu (Fermiho národní laboratoř urychlování částic ve státě Illinois) se chystají k mimořádnému experimentu na urychlovači částic pojmenovaném Tevatron. Doufají, že se jim podaří najít důkaz existence paralelního vesmíru pomocí detekce gravitonů vzniklých při srážkách vysoce energetických částic. \n\nSkupina radioastronomů se pokouší objevit signály doprovázející rozpad tzv. primordiálních černých děr. Pokud se potvrdí jejich předpoklady a skutečně nějaké naleznou, mohl by to být zároveň i důkaz existence dalších dimenzí.\n\nSkupina vědců z Oxfordu, kterou vedl ředitel David Deutsch, matematicky dokázala, že rozvětvená na paralelní verze struktura vesmíru může vysvětlit pravděpodobnou podstatu kvantových výsledků.\n\nVe fikci (především sci-fi a fantasy literatuře):\n\n\n"}
{"id": "904424", "url": "https://cs.wikipedia.org/wiki?curid=904424", "title": "Mateřídouška časná", "text": "Mateřídouška časná\n\nMateřídouška časná (\"Thymus praecox\") je bylina z čeledi hluchavkovitých. Je to silně aromatická bylina, rostoucí v trsech. Kvete záhy z jara. V Česku jde o vzácný druh.\n\nVytrvalý druh, s poléhavými, nebo plazivými, kořenujícími lodyhami, rostoucí do výšky 3 až 15 cm, lodyhy bez květenství jsou zakončeny sterilními výhonky. Hlavní lodyhy jsou v průřezu čtyřhranné až okrouhlé, končí vždy květenstvím, větví se vždy sympodiálním způsobem. Květonosné lodyhy jsou stejnoměrně chlupaté, chloupky jsou buď odstáté, nebo obrácené směrem dolů.\n\nListy jsou tuhé, jednoduché, celokrajné, elipčité, čárkovité nebo kopinatého tvaru. Čepel je vždy lysá, na rubu listu je zpeřená žilnatina s vyniklou hlavní žilkou, boční slabší, na okraji se nespojující. Listy na květonosných lodyhách jsou proměnlivé, od začátku báze směrem k vrcholu postupně se zvětšující. Největší mají 20 mm na délku a 10 mm na šířku. Spodní, menší lístky mají krátké řapíky, větší, rostoucí výše na rostlině jsou přisedlé ke stonku.\n\nKvěty drobné, světle fialové barvy, oboupohlavné, vyrůstající v úžlabí horních listů, uspořádány v lichopřeslenitém květenství. Trubkovitě zvonkovitý kalich, pokrytý chloupky, se třemi zuby horního a dvěma zuby dolního pysku. Velikost koruny se pohybuje v rozmezí 3 až 6 mm. V Květu lze nalézt čtyři tyčinky s prašnými váčky, se svrchním semeníkem. Plodem jsou čtyři tvrdky.\n\nKvete od dubna do července.\n\nRoste na písčitých úhorech, stráních, ve světlých hájích, borových lesích nebo ve stepních lokalitách. Lze ji najít od nížin přes pahorkatiny až po hory jako jsou Alpy. Preferuje vápenité podloží.\n\nJde o evropský druh, který lze nalézt od Francie, přes země Beneluxu, Německo, až po jižní Polsko. Její jižní hranicí výskytu je území Kalábrie na jihu Itálie. V Česku jej lze nalézt v teplých oblastech jižní Moravy a středních Čech (povodí Labe a části Vltavy).\n\nTak jako jiné mateřídoušky by se dala usušená použít na přípravu čaje, účinného při řadě onemocnění. V Česku jde ale o vzácný druh zařazený na Červený seznam cévnatých rostlin České republiky, a proto její použití není možné. Obsahuje značné množství silic, cymol, karvakrolu.\n\n\n"}
{"id": "904426", "url": "https://cs.wikipedia.org/wiki?curid=904426", "title": "Elen Černá", "text": "Elen Černá\n\nElen Černá, provdaná Valentová (* 5. květen 1975, Praha) je česká moderátorka a modelka. Je manželka sportovce Aleše Valenty.\n\nJejí manžel je olympijský vítěz v akrobatickém lyžování Aleš Valenta, se kterým má dceru Amélii a syna Denise.\n\nVystudovala gymnázium Jana Nerudy v Praze. Poté studovala psychologii na Ouachita Baptist University v rámci stipendijního pobytu v USA.\n\nV roce 2007 začala studovat na Univerzitě Jana Amose Komenského v Praze bakalářský obor \"Sociální a masová komunikace\", který absolvovala v roce 2010. Poté studovala navazující magisterský obor \"Sociální a mediální komunikace\" na téže univerzitě, který absolvovala v roce 2012 získala titul Mgr.\n\nV roce 1998 si hrála představitelku \"Mariku\" ve filmu zahraniční produkce \"Pražský duet\".\n\nJako modelka úspěšně působila v zahraničí, zejména v německy mluvících zemích. Pracovala pro firmy jako Max Mara, Calida, Wolford, Akris, Vivienne Westwood, Lolita Lempicka, Ellen Betrix, Rexona aj.\n\nV roce 2000 po úspěšných kamerových zkouškách začala moderovat v TV 3 společenský deník \"Studio 3\". Poté dostala nabídku z televize Prima, kde moderovala \"Aktuality Prima jízdy\" a natáčela vlastní rubriky \"Styl\" a \"Maminky.\" Po mateřské působila na zpravodajském kanálu ČT24.\n\nPro dětský kanál České televize Déčko společně s Alešem Valentou vytváří pořad o dětských sportech \"Lvíčata.\"\n\nV Českém rozhlase působila od roku 2007, šest let v ranním vysílán ČRo Regina, od roku 2014 moderovala ranní vysílání na Českém rozhlasu Dvojka s Daliborem Gondíkem. Moderuje společenské akce, dabuje, přednáší na akcích zaměřených na práci médií, společně s manželem Alešem Valentou provozuje sportovní centrum Acrobatpark. \n\nNatočila úspěšnou videokazetu cvičení po porodu \"Fit a ve formě po porodu s Elen Černou.\"\n\n"}
{"id": "904435", "url": "https://cs.wikipedia.org/wiki?curid=904435", "title": "Mirka Košťánová", "text": "Mirka Košťánová\n\nMgr. Mirka Košťánová, rozená Miroslava Košťanová je česká moderátorka, modelka a I. Česká vicemiss 2006.\n\nMirka Košťánová pochází z Prahy.\n\nV únoru 2012 se po pětiletém vztahu rozešla s přítelem Martinem. Ale od dubna 2012 už měla nového partnera Petra Vodáka\n\n\nV roce 2006 se zúčastnila České Miss a stala se \"I. Česká vicemiss\" a držitelkou titulu \"Miss Internet\". Poté měla Českou republiku reprezentovat na Miss Earth v listopadu 2006, ale kvůli zdravotním promlémům nemohla odletět. Místo ní más reprezentovala finalistka Petra Soukupová, která se umístila v TOP 8. Ale v únoru 2007 nás reprezentovala na Top Model of the World 2006, kde se umístila v \"TOP 15\".\n"}
{"id": "904440", "url": "https://cs.wikipedia.org/wiki?curid=904440", "title": "Americus (Georgie)", "text": "Americus (Georgie)\n\nAmericus je město v Sumter County, v Georgii, ve Spojených státech amerických. V roce 2011 žilo ve městě 17041 obyvatel.\n\nPodle sčítání lidí v roce 2000 žilo ve městě 17013 obyvatel, 6374 domácností, a 4149 rodin. V roce 2011 žilo ve městě 7587 mužů (44,5%), a 9454 žen (55,5%). Průměrný věk obyvatele je 29 let.\n"}
{"id": "904442", "url": "https://cs.wikipedia.org/wiki?curid=904442", "title": "Fotbalista roku Jižní Ameriky", "text": "Fotbalista roku Jižní Ameriky\n\nFotbalista roku Jižní Ameriky, španělsky \"Futbolista del año en Sudamérica\", je anketa, která od roku 1971 hledá nejlepšího fotbalistu působícího na jihoamerickém kontinentu. Původně anketu organizoval venezuelský deník \"El Mundo\", od roku 1986 ji převzal uruguayský deník \"El País\". V průběhu existence ankety se změnily pravidla: v letech 1971–1985 mohl být zvolen jihoamerický fotbalista hrající kdekoli po světě, od roku 1986 musí hrát v některé z jihoamerických ligových soutěží.\n\n"}
{"id": "904445", "url": "https://cs.wikipedia.org/wiki?curid=904445", "title": "Andersonville (Georgie)", "text": "Andersonville (Georgie)\n\nAndersonville je město v Sumter County, v Georgii, ve Spojených státech amerických. V roce 2011 žilo ve městě 255 obyvatel. Město se nachází v jihozápadní části státu.\n\nPodle sčítání lidí v roce 2000 žilo ve městě 331 obyvatel, 124 domácností, a 86 rodin. V roce 2011 žilo ve městě 118 mužů (46,3%), a 137 žen (53,7%). Průměrný věk obyvatele je 42 let.\n"}
{"id": "904449", "url": "https://cs.wikipedia.org/wiki?curid=904449", "title": "Vlnovník hrušňový", "text": "Vlnovník hrušňový\n\nVlnovník hrušňový (\"Eriophyes pyri\") je roztoč poškozující listy hrušně, způsobuje tzv. bradavičnatost listů hrušně. Vlnovník hrušňový patří do čeledě vlnovníci \"Eriophyidae\", řádu sametkovci \"Prostigmata\". Klade svá vajíčka do listů a způsobuje sáním vyklenutí meristémů na listech. Útoky jsou zřídka závažné a příznaky se liší podle pěstovaných odrůd. \n\nERPHPI \n\n\n\nVlnovník je velký cca 0,2 mm, má žlutobílou barvu, a dva páry krátkých nohou namířených dopředu.\n\nUSA, Evropa\n\nVelká Británie, Francie, střední Evropa\n\nNa jaře poškozuje hrušně, způsobuje sáním okem viditelné změny na pokožce listu, bradavičnatost listů hrušně. \n\nrod jeřáb (\"Sorbus\"), rod hrušeň (\"Pyrus\")\n\nNa jaře si můžeme všimnout, že některé listy mají na sobě jakési zduřeniny,Napadené plochy nekrotizují, listy se svinují. V průběhu sezóny posáté plošky černají a listy jsou skvrnité.\n\nČasto bývá napadení zaměňováno se rzí hrušňovou.\n\nMůže zpomalovat vývoj nových výhonů.\n\nPřezimuje přímo na stromech v trhlinách kůry okolo pupenů, nebo v pupenech. Při jarním rašení vniká do vyvíjejících se listů a saje na nich, tím vznikají bradavičnaté výrůstky. Během vegetace má až tři generace.\n\nVyskytuje se většinou na starších stromech, ale občas se objeví i v ovocných školkách,protože jej lze snadno rozšířit napadenými rouby při očkování nebo roubování. \n\nPři silnějším napadení ošetření těsně před rašením přípravky na bázi polysulfidické síry. Při slabším napadení stačí odřezat větvičky s poškozenými listy. V jarním období lze použít akaricidy (např. Omite 30W).\n\n"}
{"id": "904452", "url": "https://cs.wikipedia.org/wiki?curid=904452", "title": "Arabi (Georgie)", "text": "Arabi (Georgie)\n\nArabi je město v Crisp County, v Georgii, ve Spojených státech amerických. V roce 2011 žilo ve městě 585 obyvatel.\n\nPodle sčítání obyvatel v roce 2000 žilo ve městě 456 obyvatel, 185 domácností, a 120 rodin. V roce 2011 žilo ve městě 294 mužů (50,3%), a 291 žen (49,7%). Průměrný věk obyvatele je 41 let.\n"}
{"id": "904461", "url": "https://cs.wikipedia.org/wiki?curid=904461", "title": "EPUB", "text": "EPUB\n\nEPUB (\"electronic publication\") je standard vytvořený pro e-booky dle standardu organizace International Digital Publishing Forum (IDPF). Přípona souboru je codice_1, ve skutečnosti se jedná o přejmenovaný soubor .zip se specifickou adresářovou a souborovou strukturou. Zip byl zvolen jako kontejner pro svou širokou podporu a známou specifikaci. EPUB je navržen k distribuci a výměně textových dat jako jsou digitální publikace a dokumenty. Definuje způsob prezentace obálek, strukturovaný a sémanticky rozšířený webový obsah - včetně HTML5, CSS, SVG, obrázky a další zdroje pro distribuci ve formátu tzv. „single-souboru“. Obsah je zapsán pomocí XML a HTML5 tagů. Jako formát pro elektronickou publikaci splňuje tzv. reflowable, to znamená, že čtenář si může přizpůsobit rozvržení textu pro konkrétní čtecí zařízení. Epub se stal neoficiálním českým formátem pro elektronickou knihu (ve světě se zatím významně nerozšířil). Existují i kritiky na tento formát. Např. volitelné nastavení DRM, či náročnost ve čtecích zařízeních, které musí nejdříve EPUB rozbalit a zkompilovat než je možné ho číst - tento problém odstraňuje formát MOBI používaný v Amazon Kindle, který je v podstatě zkompilovaným e-book formátem.\n\nPráce na novém formátu pro elektronické publikace byly dokončeny v září 2007, který nahrazoval do té doby používaný Open e-book (codice_2) z roku 1999.\nV září 2010 vyšla aktualizace 2.0.1. Specifikace ePUB 3.0 IDPF vydalo v říjnu 2011. O 3 roky později ji nahradila menší aktualizace 3.0.1, tedy v červnu 2014. Verze ePUB 3 přinesla i pevné rozvržení či formátovaní pro komiksy a matematiku (MathML). Poslední verze vešla v platnost 5. ledna 2017 na verzi 3.1. Došlo reorganizaci specifikace formátu a pročistění kódu (HTML a CSS), podporuje vzdálené zdroje i nové formáty písma (WOFF 2.0, SFNT).\nV květnu 2016 IDPF přešlo pod W3C za účelem \"plně sladit vydavatelský průmysl a základní webové technologie\".\n\n\nEPUB 3.1 specifikace byla schválena v lednu 2017. EPUB 3.1 nahrazuje předchozí verzi 3.0.1. Ta 3.0 a ta předchozí 2.0.1. Podrobný popis rozdílů mezi 3.0 a 2.0.1 lze nalézt na internetových stránkách IDPF. EPUB 3 se skládá ze šesti specifikací:\n\nUkázka adresářové struktury:\n\n<br>mimetype je textový soubor bez přípony, který obsahuje pouze deklaraci MIME a to:\n\nJe pro všechny EPUBy jednotný.\n<br>container.xml slouží jako seznam všech OPF souborů v EPUBu. Podle standardu ovšem zařízení může všechny OPF kromě prvního ignorovat. Zápis je pomocí XML syntaxe:\n\ntoc.ncx soubor je zásadní pro orientaci v publikaci. NCX není nic jiného, než obsah knihy, řazení kapitol, napsaný ve XML syntaxi pomocí hypertextového odkazu. Ty se zde dělí na dva typy. Odkazuje se buď na celý soubor kniha.html, nebo i na jeho části. Pokud se odkazuje na části textu v souboru, musí být v souboru nastaven na příslušném místě odkaz, který bude souhlasit se zápisem v NCX souboru.\nUkázka kódu pro řazení jednotlivých souborů:\n\nUkázka kódu pro řazení uvnitř souboru \"(POZOR, odkaz musí souhlasit s odkazem v HTML souboru)\":\n\nCelý soubor NCX by mohl vypadat přibližně potom takto:\n\nSamotná kniha je potom psaná v HTML. Formátování obstarávají tagy či externí soubor CSS. Od verze 3.0 jsou podporovány i značky z HTML5.\n\nePUB je čitelný na rozšířených systémech i hardwarových čtečkách. Programy pro čtení je spousta např.: Amazon Kindle, Google Play Books (Android a iOS) a Apple iBooks, MoonReader, CoolReader, ...\nEditaci lze provádět v Calibre, Sigil, LaTeX, Genebook, ...\n\n"}
{"id": "904463", "url": "https://cs.wikipedia.org/wiki?curid=904463", "title": "Hrušeň v Olšovicích", "text": "Hrušeň v Olšovicích\n\nOlšovická hrušeň je památný strom rostoucí ve vesnici Olšovice v jižních Čechách. Hrušeň roste na okraji obce přibližně 50 m vlevo od silnice na Netolice.\n"}
{"id": "904469", "url": "https://cs.wikipedia.org/wiki?curid=904469", "title": "Skylar Astin", "text": "Skylar Astin\n\nSkylar Astin (* 23. září 1987 jako Skylar Astin Lipstein, New York, New York, USA) je americký herec a zpěvák. Nejvíce se proslavil rolí George v původní obsazení broadwayského muzikálu \"Probuzení jara\". Ztvárnil vedlejší role ve filmech \"Hamlet na kvadrát\", \"Zažít Woodstock \" a \"Na šrot\". Do širšího povědomí se dostal v roli Jesseho Swansona v hudebním filmu \"Ladíme!\" a jeho pokračování, \"Ladíme 2\".\n\nVyrůstal v Rockland County v New Yorku jako syn Meryl a Barryho Lipsteinových. Má sestru jménem Brielle a dva bratry, Milana a Jace. Byl vychováván jako Žid. Absolvoval Clarkstown High School North a zúčastnil se letního tábora Stagedoor Manor. Byl také studentem na Tisch School of the Arts na Newyorské univerzitě, ale musel odejít kvůli velké absenci, když byl obsazen do \"Probuzení jara\". V jeho patnácti letech mu jeho agent vybral prostřední jméno Astin a nahradil jím jeho příjmení.\n\nOd 10. prosince 2006 do 19. července 2008 vystupoval jako Georg, spolužák Melchoira a Moritze, který se zamilovat do své učitelky klavíru, v muzikálu \"Probuzení jara.\" Ve dnech 6. až 8. srpna 2010 ztvárnil roli Marka Cohena v \"Rentu\", ve verzi režírovanou Neilem Patrickem Harrisem uváděnou v Holywood Bowl.\n\nRoli Randa Posina si zahrál ve filmu \"Hamlet na kvadrát\" v roce 2008. Pro soundtrack nazpíval písničku „Raped Face“ s Phoebe Strole. Film měl premiéru na Filmovém festivalu Sundace. V roce 2009 se připojil k obsazení sitcomu \"Ace in the Hole\", pořad však nebyl zastřešen žádnou televizní stanicí, a tak byl zrušen. V roce 2010 byl obsazen do dalšího sitcomu \"Strange Brew\", který měl však stejný osud.\n\nV roce 2011 se objevil v jedné epizodě seriálu \"Láska bolí\" a v roce 2012 v epizodě seriálu \"Girls\". V 8. sérii seriálu \"Dr. House\" si zahrál pacienta. V roce 2012 byl obsazen do role Jesseho v komediálním a hudebním filmu \"Ladíme!\" a roli si zopakoval i v pokračování s názvem \"Ladíme 2\". Jako Casey se objevil v komedii \"Na šrot\".\n\nV roce 2013 hrál v sitcomu \"Suterén\" roli Brodyho Moyera.\n\nOd roku 2014 chodí s herečkou Annou Camp, se kterou se seznámil na natáčení filmu \"Ladíme!.\" Dvojice se zasnoubila v lednu 2016 a vzali se dne 10. září 2016. V dubnu 2019 dvojice oznámila rozchod.\n\n"}
{"id": "904475", "url": "https://cs.wikipedia.org/wiki?curid=904475", "title": "Luděk Pešek Pachl", "text": "Luděk Pešek Pachl\n\nLuděk „Pešek“ Pachl (* 15. října 1971 Most) je český výtvarný umělec, dlouhodobě žijící v Berlíně. Vystavuje v Německu a Česku. V Berlíně provozuje malý obchůdek s českým zbožím Tuzex.\n\n"}
{"id": "904478", "url": "https://cs.wikipedia.org/wiki?curid=904478", "title": "Aidenbach", "text": "Aidenbach\n\nAidenbach je městys v německé spolkové zemi Bavorsko, v zemském okrese Pasov ve vládním obvodu Dolní Bavorsko.\n\nŽije zde obyvatel.\n\nAldersbach, Beutelsbach, Egglham, Dietersburg, Johanniskirchen\n\n"}
{"id": "904479", "url": "https://cs.wikipedia.org/wiki?curid=904479", "title": "Neuhaus am Inn", "text": "Neuhaus am Inn\n\nNeuhaus am Inn je obec v německé spolkové zemi Bavorsko, v zemském okrese Pasov ve vládním obvodu Dolní Bavorsko. Obec přes řeku Inn sousedí s Rakouskem.\n\nŽije zde obyvatel.\n\n"}
{"id": "904481", "url": "https://cs.wikipedia.org/wiki?curid=904481", "title": "Seznam nejvyšších vodopádů", "text": "Seznam nejvyšších vodopádů\n\nSeznam nejvyšších vodopádů obsahuje vodopády vyšší než 710 m.\n\n Nejvyšší vodopády podle celkové výšky\n"}
{"id": "904484", "url": "https://cs.wikipedia.org/wiki?curid=904484", "title": "Seznam nejmohutnějších vodopádů", "text": "Seznam nejmohutnějších vodopádů\n\nSeznam nejmohutnějších vodopádů obsahuje vodopády s nejvyšším průtokem. Nezahrnuje peřeje, jako Inga Falls nebo Livingstonovy vodopády.\n"}
{"id": "904485", "url": "https://cs.wikipedia.org/wiki?curid=904485", "title": "Maršovický vrch (Ralská pahorkatina)", "text": "Maršovický vrch (Ralská pahorkatina)\n\nMaršovický vrch (cca 495, dříve 515 m n. m.) je v okrese Česká Lípa Libereckého kraje. Leží asi 1 km vsv. od obce Chlum na katastrálním území sídel Chlum, Maršovice, Újezd a Jestřebí.\n\nSopečné těleso (fonolit) Maršovického vrchu bylo silně tektonicky narušeno (ve směru kolmém na linii hřbetu) z velké části až v období po utuhnutí fonolitu, pravděpodobně v období svrchního miocénu. Jde o výjimečný případ makroskopicky pozorovatelného tektonického porušení terciérních vulkanitů umožňující lepší datování alpinských tektonických pohybů v Českém masivu a o jediný prokazatelný případ transgresní zóny mladoalpinského stáří v centrální části Českého masivu.\n\nVrch náleží do celku Ralská pahorkatina, podcelku Dokeská pahorkatina, okrsku Polomené hory, podokrsku Housecká vrchovina a Maršovické části. Do této části patří též západně ležící vrchy Strážný vrch (468 m n. m.) a Holý vrch (428 m n. m.) (spolu s Maršovickým vrchem tvoří těsné trojvrší na západo-východní linii), celá rozsáhlá členitá plošina ve východním okolí (rozeklaná pískovcovými roklemi – v jedné z nich např. Braniborská jeskyně), vrch Šedina (473 m n. m.) a dvojvrší Skalka (382 m n. m.).\n\nNa Maršovickém vrchu začíná linie lehkého opevnění, která se opírá o svahy kopce, přetíná silnici I/38 a končí na úpatí Dědka. Ve stavebním úseku Q2 Jestřebí (součást Liběchovské příčky) bylo celkem 23 objektů stavebně dokončeno v srpnu a v září 1938, avšak vystrojeny a vyzbrojeny již nebyly. Tři z objektů (v evidenci ŘOP označené čísly 36, 231 a 233) se nacházely v dobývacím prostoru lomu a v důsledku těžby již beze stopy zanikly.\n\nNejblíže je možno dojet automobilem do Chlumu či Maršovic, poté pokračovat pěšky po lesních cestách výše. Cesta na vrchol je nebezpečná a vstup do kamenolomu oficiálně zakázán. Jižním svahem prochází žlutá turistická značka z Chlumu do \"Sedla pod Maršovickým vrchem\", kde navazuje červená značka a o kus dále křižuje zelená.\n"}
{"id": "904486", "url": "https://cs.wikipedia.org/wiki?curid=904486", "title": "Operace Badr (1973)", "text": "Operace Badr (1973)\n\nOperace Badr (: عملية بدر; \"‘Amaliyat Badr\"), někdy též plán Badr (خطة بدر, \"Khitat Badr\") byla egyptská vojenská operace, která vedla k překročení Suezského průplavu a dobytí izraelského opevnění (Bar Levova linie). Zahájena byla 6. října 1973 spolu se syrským útokem na Golanské výšiny a znamenala vypuknutí jomkipurské války proti Izraeli. Ukončena byla 9.  října.\n\nDen uskutečnění operace a její název odkazuje k bitvě u Badru, kdy roku 624 v desátý den ramadánu (v roce 1973 připadl desátý den ramadánu na 6. října) zahájil Mohamed přípravy této později vítězné bitvy.\n\nRozhodnutí vést proti Izraeli válku s cílem získat zpět Sinajský poloostrov padlo v Egyptě již v roce 1971. Egyptský prezident Anwar Sadát, který nastoupil po zemřelém Gamálu Násirovi pochopil, že velmoci, které nastoupily na mezinárodní úrovni politiku détente nebudou mít zájem na vyvíjení diplomatického tlaku na Izrael, aby se stáhl do hranic před Šestidenní válkou a jedinou možností se tedy jevila válka. Ze Sovětského svazu získal Egypt velké množství zbraní, které pokrylo ztráty z Šestidenní války a Opotřebovací války. SSSR také poskytl instruktory a vojenské poradce, kterým se podařilo podstatně zvednout kvalitu výcviku egyptské armády i její bojové schopnosti. \n\nPlán na znovuzískání Sinajského poloostrova měl řadu podob, až se nakonec prosadila varianta omezené války, která předpokládala zachycení části území Sinaje a vyvolání následných diplomatických kroků ze strany velmocí. Někteří egyptští velitelé v čele s generálem Mohammedem Ahmedem Sadekem prosazovali úplnou (komplexní) válku, i když Sadek uznával, že na takovou válku není egyptská armáda připravená (odhadovalo se, že jen překročení Suezského kanálu by Egypt stálo 17 tisíc mrtvých, sovětské odhady hovořili až o 35 tisích padlých). Přesto Sadek trval na úplné válce i za cenu, že se válka uskuteční později, v horizontu 5 až 10 let. Sadát, který měl na zřeteli i politické souvislosti si uvědomoval, že egyptská veřejnost očekává nějaká opatření, která by narušila izraelskou okupaci Sinaje a zároveň eliminovala pocit ponížení z hořké porážky z roku 1967. Teprve odstraněním Sadeka z pozice ministra války a dosazením generálmajora Ahmeda Ismailího započalo plánování omezené války. V lednu 1973 vypracoval Sadát pro jednání Ligy arabských zemí zprávu, ve které uvedl, že válka proti Izraeli by vyžadovala společný postup Egypta, Sýrie a Jordánska včetně posil z dalších arabských zemí, aby se dosáhlo materiální převahy nad Izraelem, zejména v oblasti vzdušných sil. Krátce na to deklaroval syrský prezident Háfiz Asad ochotu jít do společné války proti Izraeli.\n\nZodpovědností za přípravu plánů omezené války proti Izraeli byl pověřen gen.por. Saad El Šazlí. Ten definoval dvě největší slabiny Izraele: neschopnost akceptovat vysoké ztráty a neschopnost vést dlouhotrvající válku. Proto bylo nutné zatáhnout Izrael do takového konfliktu, který ho donutí zahájit diplomatická vyjednávání. Šazlí odmítl dosud vytvořené plány, které byly buď spíše obranné, nebo naopak kladly na egyptskou armádu nereálné požadavky a svými cíli byly naprosto nesplnitelné. Po zkoumání již hotových plánů se Šazlí rozhodl převzít za základ jeden z plánů již vytvořených nesoucí kódový název \"Vysoké minarety\". Přepracování a dokončení tohoto plánu bylo dokončeno v roce 1971 s tím, že jeho uskutečnění bylo plánováno na jaro 1973. \n\nEgyptští plánovači byli nuceni vyřešit několik zásadních problémů. Především to byla nadvláda izraelského letectva. To se nakonec podařilo vyřešit vytvořením mohutné protiletecké přehrady tvořené kombinací protileteckých raket země-vzduch S-75 Dvina (SAM-2), S-125 Něva (SAM-3) a Kvadrat (SAM-6) a dále konvenčních protileteckých zbraní. Tento \"deštník\" měl krýt před útoky izraelského letectva egyptská předmostí a obranné pozice, egyptský týl byl chráněn raketami R-17 Elbrus (SCUD). Druhý problém, izraelské tankové jednotky, byl vyřešen masivním vyzbrojením egyptské pěchoty protitankovou výzbrojí RPG či řízenými střelami 9K11 Maljutka (Sagger) lafetovaných na obrněných transportérech. Veškerou tuto výzbroj dodal SSSR. Egyptští ženisté na západním břehu Suezského kanálu dále vybudovali vysoký val, ze kterého bylo možné pozorovat činnost na izraelské straně průplavu. Problémem se ale ukázal val na izraelské straně průplavu. Jeho sklon byl 45 - 60 stupňů a byl schůdný s obtížemi i pro pěchotu. Pro těžkou techniku byl nepřekonatelný. V egyptském vnitrozemí byl proto vybudován podobný val, na kterém se zkoušely možnosti jeho narušení. Jako neefektivní se ukázaly trhaviny: proražení průchodu trvalo neúměrně dlouhou dobu a hrozilo nebezpečí, že první výsadková vlna a ženisté budou zlikvidováni izraelskými tanky dříve, než se na východní břeh dostane egyptská technika. Zdlouhavou se ukázalo i prorážení průchodu zemními stroji (práce by trvala 4 dny). Nakonec byl použity zkušenosti egyptských ženistů ze stavby Asuánské přehrady: rozrušit pískový val proudy vody. Zkoušky prokázaly použitelnost tohoto návrhu. Proto měla první vlna převézt na druhý břeh silná vodní čerpadla, která byla nakoupena ve Velké Británii a SRN.\n\nKoncem srpna 1973 bylo datum zahájení operace určeno na 6. říjen 1973, neboť v té době probíhal židovský svátek Jom Kippur a plánovači počítali s menší ostražitostí v Izraeli. Druhým důvodem byl příhodný stav vody v Suezském průplavu, na tuto noc také připadal úplněk, což by ulehčilo noční činnost. Po celý rok 1973 prováděl Egypt v rámci dezinformační kampaně řadu opatření, mající Izrael přesvědčit, že se žádný útok nepřipravuje. Probíhala opakovaná cvičení egyptské armády, opakované přesuny egyptských jednotek podél průplavu. Egyptští představitelé poskytovali rozhovory pro tisk, kde opakovaně zpochybňovali tvrzení o možnosti války. Dokonce byly do světového tisku vypouštěny zprávy o špatné úrovni výcviku a zanedbávané technice. Samotný plán byl utajen i před samotnými egyptskými vojáky - 95% egyptských vojáků se o tom, že jedno z cvičení přejde v zahájení války dozvědělo teprve ráno 6. října.\n\nPro samotnou egyptskou operaci bylo vyčleněno 5 pěších divizí (ve skutečnosti se jednalo o motorizovanou pěchotu) rozdělených do dvou armád. \n\nPostaveno mělo být 10 pontonových mostů (3 u Kantary, 3 v prostoru Ismáílíja - Deveisor, 4 v prostoru Geneifa - Suez. Každá z divizí dostala za úkol obsadit úsek široký 3 - 4 km.\n\nNa východní, izraelský břeh měly být postupně vysazeny 4 útočné vlny. Jejich úkolem bylo prorazit průchody valem, vytvořit předmostí, obejít pevnosti Bar-Levovi linie, postoupit a zaminovat přístupy k tankovým rampám. První vlna měla po příchodu druhé vlny zahájit postup do nitra Sinaje a po 180 metrech vybudovat obranná postavení. Dále potom měla vyčkávat na příjezd izraelských tankových jednotek a ničit je. V závěru pěchotního výsadku každé předmostí mělo být široké 8 km a hluboké 5 - 6 km. K rozšíření na 8 km do hloubky a 16 km do šířky mělo dojít po příchodu těžké techniky. Všechny čtyři vlny se na východním břehu měly nacházet hodinu po zahájení operace.\n\nDnem 1. července 1973 byl velitelem izraelského jižního vojenského okruhu (Sinajského poloostrova a Negevské pouště) jmenován gen.mjr. Šmuel Gonen. Ten byl znepokojen nedostatky v obraně a navrhl řadu změn. Navrhl například aktivovat řadu již nepoužívaných (a zasypaných) pevnůstek Bar-Levovy linie, vybudovat tankové rampy či připravit infrastrukturu pro vytvoření izraelského předmostí na západním břehu průplavu. Dále nařídil vybudování vysokých pozorovatelen, ze kterých by bylo možné pozorovat činnost na egyptské straně průplavu. Také nařídil obnovení systému ropných zásobníků, které byly vybudovány jako opatření proti možnému egyptskému pokusu o překročení Suezského kanálu. V okamžiku egyptského přechodu měla být z těchto zásobníků vypuštěna ropa a následně zapálena, čímž by se vytvořila ohnivá stěna, v níž by byl egyptský pokus o přechod zničen. U tohoto zařízení byla ale zanedbávána údržba, trubky byly zanesené či zaslepené, řada výpustí byla jen atrapami, což Egypťané věděli. Práce na tomto zařízení byli totiž v roce 1971 zastaveny, neboť se ukázalo, že efektivita takového zařízení byla, vzhledem k rychlosti proudu v kanálu sporná. Gonenem navržená opatření ale přišla pozdě. \n\nJiž před válkou byl izraelským vrchním velením vypracován plán s krycím názvem \"Šovach Jonim\". Ten v případě egyptského překročení Suezského kanálu počítal s rozdělením Sinajského poloostrova na tři části (severní, centrální a jižní sektor), které by byly bráněny přiděleným tankovými jednotkami s přesně rozdělenými prostory působnosti.\n\nV okamžiku egyptského útoku se na východním břehu kanálu nacházela 252. tanková divize gen.mjr. Abrahama Mandlera a dále 14. tanková brigáda, 460. tanková brigáda a 401. tanková brigáda s 280 tanky. Pevnosti Bar-Levovy linie hájilo 436 příslušníků 68. pěšího praporu Jeruzalémské brigády, vesměs záložníků, často s minimálními nebo žádnými bojovými zkušenostmi. Každá pevnost byla zároveň hájena tankovou četou.\n\nEgypťané si byli vědomi nutnosti úplného utajení začátku operace, neboť její prozrazení by mohlo znamenat pro egyptskou armádu obrovské lidské a materiální ztráty. Proto byla řadu měsíců prováděna (prakticky až do zahájení operace) ze strany Egypta dezinformační kampaň sestávající z opakujících se cvičení a přesunů jednotek či nepřímým podporováním pocitu nadřazenosti nad arabskými armádami, které izraelskou společnost, včetně armády a zpravodajských složek po úspěchu v Šestidenní válce prostoupily. Egyptská armáda dokonce před zahájením vyhlásila částečnou mobilizaci aby následně oznámila propuštění většiny mobilizovaných zpět do civilu, což se ale ve skutečnosti nestalo. Přes tyto klamné operace a přes utajení měly izraelské zpravodajské služby Mosad a Aman řadu signálů o chystaném útoku. Během září 1973 zaznamenal Aman dokonce jedenáct varování o chystaném útoku, včetně varování od jordánského krále Husajna či urychlenou evakuaci sovětských občanů z Egypta a Sýrie, což vlády obou zemí sledovaly s nelibostí, neboť předpokládaly, že to Izrael definitivně přesvědčí o chystané válce. Řada signálů byla ale Izraelci špatně interpretována, další byly záměrně potlačeny, neboť neodpovídaly přesvědčení velení Amanu a Mosadu. Přesto provedl náčelník izraelského generálního štábu několik opatření v podobě přesunu jednotek na budoucí frontové linie a vyhlásil úplnou pohotovost. Teprve poté, co se náčelník Amanu Cvi Zamir setkal v Evropě s izraelským agentem umístěným v Egyptě, změnil svůj názor a okamžitě do Izraele oznámil, že válka vypukne 6. října v 18 hodin. Na následném jednání izraelské vlády byl zamítnut preemptivní letecký úder, ale byl vydán příkaz zahájit mobilizaci.\n\nOperace začala ve 14:00 (káhirského času) leteckým útokem. 240 egyptských letadel vzlétlo proti izraelským leteckým základnám na Sinaji, protileteckým a dělostřeleckým bateriím, velitelským stanovištím, komunikačním uzlům a proti opěrnému bodu Budapest. Zároveň zahájilo palbu 2000 děl a minometů a raket Frog (Luna), palbu zahájily i egyptské tanky z předem připravených ramp. Ve 14:15 se vrátila letadla a přes kanál vyrazila první vlna o síle 4000 mužů na 720 útočných člunech. Ta dosáhla východního břehu ve 14:30. Vyrazily i oddíly commandos a protitankové oddíly. Zatímco pěchota vyzbrojená útočnými puškami AMK a samopaly Port Said a táhnoucí za sebou ruční vozíky s PTŘS Sagger a Strela překonala pískový val, ženisté začali s jeho prorážením pomocí vodních pump, které na východní břeh přepravily obojživelné obrněné transportéry OT-62 Topas. Ve 14:35 byla na západním břehu vztyčena první egyptská vlajka. Pěchota dále plnila svůj úkol, zaminovala přístupy ke kanálu a rampám a čekala příjezd izraelských tanků. Speciální jednotky zahájily dobývání pevností Bar-Levovy linie . \nPrvní vlna překračující kanál na gumových člunech se snažila vyhnout prostorům ostřelovaným izraelskými obránci, což se ve všech případech nepodařilo. Zatímco v prostoru 2. armády proběhlo překročení kanálu a vytvoření průchodů ve valu bez problémů, v prostoru 3. armády došlo při prorážení průchodů valem k problémům, neboť egyptští plánovači nevěděli, že zde je val větší a navíc zde byla jiná skladba půdy. Odplavovaná zemina se nerozpadala, ale vytvořila záplavu hlubokého bahna a bylo nutné požít buldozery a trhaviny. Vlivem dělostřelecké palby zaznamenaly posádky pevností Bar-Levovy linie těžké ztráty, přesto ale kladly odpor a předávaly hlášení na velitelství. Prvotní izraelský odhad byl, že se nejedná o invazi, ale pouze o dělostřelecký přepad. Na jednotlivé pevnosti mezi tím útočily egyptské speciální jednotky. Tam, kde posádky posádky pevností dostaly rozkaz uchýlit se do krytu, se Egypťanům podařilo takřka okamžitě dostat se do obranného rajonu pevnosti. Tam, kde obránci zůstali na svých místech se podařilo útok Egypťanů odrazit. V řadě pevností při přepadu padl velitel a velení přebírali poddůstojníci (v jednom případě i vojín). Ani jedna z pevností ale boj neukončila bez rozkazu. Povolení vyklidit pevnosti přišlo 7. října ráno. Těžké ztráty zaznamenaly i izraelské tanky, které se pokoušely posádky pevností vyprostit. Jediná pevnost, kterou se Egypťanům přes opakované pokusy nepodařilo dobýt byla pevnost Budapest. \n\nV 15:15 se na východním břehu již nacházelo deset egyptských pěších brigád o síle 25 tisíc mužů v pěti divizních předmostích. Zatímco probíhal přesun pěchoty přes kanál, byla na západním břehu ke kanálu přesunuta mostní technika. Tvořena byla padesátitunovými motorovými prámy a pontony PMP. Ty byly sestaveny do mostů pro přesun těžké techniky. Vybudováno bylo i několik klamných mostů k odvrácení pozornosti izraelského letectva.\n\nV oblasti mezi Hořkými jezery a Suezským zálivem se jednotky 130. egyptské samostatné brigády námořní pěchoty po vytvoření předmostí pokusily pomocí vrtulníků provést výsadek v oblasti průsmyku Gidi. Byly ale napadeni izraelským letectvem. 14 egyptských vrtulníků bylo zničeno ještě ve vzduchu, ti výsadkáři, kterým se podařilo provést výsadek, padli do izraelského zajetí či byli zabiti.\n\nV 17:30 se na východním břehu Suezského kanálu nacházelo 32 tisíc egyptských vojáků. Na severu v oblasti Kantary se pokusila 460. izraelská tanková brigáda zatlačit protivníka zpět, byla ale odražena a utrpěla těžké ztráty. Stejný osud potkal 401. izraelskou tankovou brigádu v oblasti mezi Malým Hořkým jezerem a Suezem. Do 22:00 byly na východním břehu průplavu již kompletní prapory pěších divizí. Ve 23:00 překročilo průplav dělostřelectvo a podpůrné jednotky. Během noci bylo na východní břeh přepraveno 500 tanků a větší počet děl a obrněných transportérů. Většina přepravené techniky se nacházela v prostoru 2. armády. V prostoru 3. armády bylo množství přepravené techniky mnohem menší, neboť zde přetrvávaly technické problémy. \n\nVe velení izraelské armády ve večerních hodinách stále převládal mírný optimismus. Gen. Elazar označil situaci za dobrou. Předpokládalo se, že izraelské jednotky následující den podniknou protiútok a podaří se jim proniknout na západní břeh kanálu. Tento optimismus se zakládal pouze na kusých informacích či na úplném nedostatku informací o skutečném stavu. Mezitím 252. izraelská tanková brigáda gen. Mandlera postupovala vpřed bez jakýchkoliv informací o situaci před nimi. V severním sektoru postupovala 460. tanková brigáda, v centrálním úseku postupovala 14. tanková brigáda a na jihu se do pohybu na západ dala 401. tanková brigáda. 460. tanková brigáda byla odražena 7. října ráno se stáhla zpět, když se jí za cenu těžkých ztrát podařilo alespoň evakuovat posádku pevnosti Mifreket. 14. tanková brigáda se dostala do palby protitankových zbraní vedenu egyptskou pěchotou a byla s výjimkou dvou tanků prakticky zničena. Určité úspěchy zaznamenala na jihu 401. tanková brigáda, které se podařilo vyprostit z obklíčení posádky několika pevností, přičemž ale zaznamenala také těžké ztráty. Útoky na egyptské předmostí provádělo i izraelské letectvo. S příchodem noci jeho nálety ale ztratily na efektivitě, neboť mělo jen omezenou schopnost operovat v noci. První velká letecká vlna IAF byla vyslána 7. října ráno s cílem likvidovat stanoviště protiletadlových raket a radarové stanice a zničit tak raketovou clonu nad egyptským předmostím. Útok zaznamenal určité úspěchy. Druhá vlna, která byla naplánována byla, ale zrušena a letectvo bylo odesláno na severní golanskou frontu, kde se syrským jednotkám podařilo prolomit izraelskou obranu a postupovat do nitra Izraele. \n\nDopoledne 7. října se na východním břehu nacházelo 5 pěších divizí i s přidělenými tankovými brigádami, dále se zde nacházela samohybná děla SU-100.\n\nBitva o překročení Suezského průplavu skončila egyptským vítězstvím. Během 18 hodin trvající operace bylo na západní břeh přepraveno 90 tisíc mužů, 850 tanků a 11 tisíc dalších vozidel. Do 12 hodin téhož dne dokončily přechod průplavu na jih od Hořkých jezer 7. pěší divize a 25. tanková brigáda. Přestože egyptské velení počítalo se ztrátami v řádech tisíců vojáků, ve skutečnosti ztratili Egypťané 208 mužů, 5 letadel a 20 tanků. Egyptské jednotky pokračovaly dále v upevňování obsazených pozic. Do konce 8. října již držely předmostí na Sinajském poloostrově do hloubky 15 km, upevňovaly svá postavení a odrážely izraelské pokusy o protiútoky. \n\nOperace samotná byla přesně ohraničena. Další postup egyptských jednotek, totiž obsazování Sinajského poloostrova byl naplánován pouze rámcově a ukázal se jako nereálný. Navíc se další plánování operace dostalo pod politický vliv. Na golanské frontě se totiž IOS podařilo zastavit syrský postup a dokonce proniknout na syrské území. Sýrie proto požádala Egypt o rozvinutí bojových operací na sinajské frontě s cílem poutat izraelské jednotky. Prezident Sadat nařídil provést 14. října rozsáhlou ofenzivu s cílem zatlačit izraelské jednotky hlouběji do Sinaje. S tím ale nesouhlasil gen. Šazlí, který si byl vědom, že útočící egyptské jednotky se dostanou mimo ochranný raketový deštník a stanou se snadnými cíli pro izraelské letectvo i pro izraelské tankové jednotky, které s průběhem mobilizace dále posilovaly. Navíc bylo nutné na východní břeh přesunout ze západního veškeré egyptské tankové zálohy. Ofenziva 14. října skončila pro egyptskou armádu katastrofálně. IOS převzala iniciativu a v dalších bojích se jí podařilo proniknout na egyptské území a odříznout egyptské jednotky od západního břehu. \n\nOperace Badr je dodnes díky svému naplánování a provedení vedle spojeneckého vylodění v Normandii řazena mezi neúspěšnější vyloďovací operace v dějinách. Splnila veškeré své cíle, totiž zvednout nejen egyptské, ale i arabské sebevědomí po debaklu v červnu 1967, způsobit Izraeli vysoké ztráty a zatáhnout izraelskou armádu do konfliktu.\n\n\n"}
{"id": "904492", "url": "https://cs.wikipedia.org/wiki?curid=904492", "title": "Asijská rozvojová banka", "text": "Asijská rozvojová banka\n\nAsijská rozvojová banka je regionální rozvojová banka na podporu ekonomického růstu asijských zemí (především méně rozvinutých) prostřednictvím půjček či přímých investic. Založena byla na doporučení Hospodářské komise OSN pro Asii 22. srpna 1966 počtem 31 asijských, severoamerických a některých evropských států, nyní má 67 členů (48 z Asie, 19 mimoasijských). Banka sídlí v Manile na Filipínách. Prostředky shromažďuje v Asijském rozvojovém fondu.\n"}
{"id": "904495", "url": "https://cs.wikipedia.org/wiki?curid=904495", "title": "Duben 2013", "text": "Duben 2013\n\n"}
{"id": "904496", "url": "https://cs.wikipedia.org/wiki?curid=904496", "title": "Nákupní komise", "text": "Nákupní komise\n\nNákupní komise je poradním orgánem ředitele muzea.\n\nMuzeum získává do svých sbírek předměty dvěma základními způsoby: úplatně a bezúplatně. Pro proces úplatného získávání sbírkových předmětů je stanovena ředitelem muzea nákupní komise. Tato komise se schází dle potřeb muzea (většinou dvakrát ročně). Jsou do ni delegováni odborní pracovníci, kteří rozhodují o zakoupení či nezakoupení předmětu do sbírek i o případné ceně, která je akceptovatelná a za kterou bude nakoupen. Nákupní komise je pouze poradním orgánem ředitele muzea a konečné rozhodnutí vydává ředitel.\n"}
{"id": "904505", "url": "https://cs.wikipedia.org/wiki?curid=904505", "title": "Kanton Le Moule-1", "text": "Kanton Le Moule-1\n\nKanton Le Moule-1 ( ) byl francouzský kanton v departementu Guadeloupe v regionu Guadeloupe. Tvořila ho část obce Le Moule. Zrušen byl při reformě francouzských kantonů z roku 2014.\n"}
{"id": "904506", "url": "https://cs.wikipedia.org/wiki?curid=904506", "title": "Kanton Le Moule-2", "text": "Kanton Le Moule-2\n\nKanton Le Moule-2 ( ) byl francouzský kanton v departementu Guadeloupe v regionu Guadeloupe. Tvořila ho část obce Le Moule. Zrušen byl při reformě francouzských kantonů z roku 2014.\n"}
{"id": "904507", "url": "https://cs.wikipedia.org/wiki?curid=904507", "title": "Kanton Morne-à-l'Eau-1", "text": "Kanton Morne-à-l'Eau-1\n\nKanton Morne-à-l'Eau-1 ( ) byl francouzský kanton v departementu Guadeloupe v regionu Guadeloupe. Tvořila ho část obce Morne-à-l'Eau. Zrušen byl při reformě francouzských kantonů z roku 2014.\n"}
{"id": "904508", "url": "https://cs.wikipedia.org/wiki?curid=904508", "title": "Kanton Morne-à-l'Eau-2", "text": "Kanton Morne-à-l'Eau-2\n\nKanton Morne-à-l'Eau-2 ( ) byl francouzský kanton v departementu Guadeloupe v regionu Guadeloupe. Tvořila ho část obce Morne-à-l'Eau. Zrušen byl při reformě francouzských kantonů z roku 2014.\n"}
{"id": "904510", "url": "https://cs.wikipedia.org/wiki?curid=904510", "title": "Kanton Le Gosier-1", "text": "Kanton Le Gosier-1\n\nKanton Le Gosier-1 ( ) byl francouzský kanton v departementu Guadeloupe v regionu Guadeloupe. Tvořila ho část obce Le Gosier. Zrušen byl při reformě francouzských kantonů z roku 2014.\n"}
{"id": "904511", "url": "https://cs.wikipedia.org/wiki?curid=904511", "title": "Kanton Le Gosier-2", "text": "Kanton Le Gosier-2\n\nKanton Le Gosier-2 ( ) byl francouzský kanton v departementu Guadeloupe v regionu Guadeloupe. Tvořila ho část obce Le Gosier. Zrušen byl při reformě francouzských kantonů z roku 2014.\n"}
{"id": "904512", "url": "https://cs.wikipedia.org/wiki?curid=904512", "title": "Kanton Sainte-Anne-1", "text": "Kanton Sainte-Anne-1\n\nKanton Sainte-Anne-1 ( ) byl francouzský kanton v departementu Guadeloupe v regionu Guadeloupe. Tvořila ho část obce Sainte-Anne. Zrušen byl při reformě francouzských kantonů z roku 2014.\n"}
{"id": "904513", "url": "https://cs.wikipedia.org/wiki?curid=904513", "title": "Kanton Sainte-Anne-2", "text": "Kanton Sainte-Anne-2\n\nKanton Sainte-Anne-2 ( ) byl francouzský kanton v departementu Guadeloupe v regionu Guadeloupe. Tvořila ho část obce Sainte-Anne. Zrušen byl při reformě francouzských kantonů z roku 2014.\n"}
{"id": "904514", "url": "https://cs.wikipedia.org/wiki?curid=904514", "title": "Logový souborový systém", "text": "Logový souborový systém\n\nLogový souborový systém je v informatice typ souborového systému, který zapisuje data a metadata v souvislém proudu nazývaném log. Novější záznamy tak nahrazují předchozí, aniž by musely původní být přepsány.\n\nNávrh logového souborového systému poprvé představil v roce 1988 John K. Ousterhout a Fred Douglis a poprvé jej implementoval Ousterhout a Mendel Rosenblum.\n\nNěkterá úložná média pro souborové systémy, jako je flash paměť a CD-RW, degradují opakovanými zápisy až k nepoužitelnosti (mají omezený počet zápisů do jednoho místa). Proto jsou pro ně někdy používány logové souborové systémy, které umožňují zápisy rovnoměrně rozkládat po celém médiu (častěji je však používána pro rozkládání zápisů mezivrstva PWL ). Mezi logové souborové systémy, které PWL nepotřebují, patří:\n\n\n"}
{"id": "904515", "url": "https://cs.wikipedia.org/wiki?curid=904515", "title": "Antonín Haas", "text": "Antonín Haas\n\nAntonín Haas (25. května 1910, Praha – 17. prosince 1971, Praha) byl český archivář.\n\nV letech 1929 – 1934 studoval na univerzitě v Praze obory historie a zeměpis. Následně v období let 1931–1934 absolvoval kurs na Státní archivní škole.\nMezi roky 1934 – 1954 působil v archivu země české v Praze, později, od roku 1954 do roku 1970 působil ve Státním ústředním archivu v Praze, kde od roku 1968 zastával funkci vedoucího archiváře. V roce 1948 získal titul zemského archivního rady a v témže roce se stal členem archivní rady při ministerstvu školství, věd a umění. Zastával funkci v komisi pro vydávání středověkých historických pramenů a komisi pro vydávání Archivu českého. Antonín Haas působil rovněž jako pedagog, v letech 1945 – 1950 ve Státní archivní škole a od roku 1949 jako přednášející historické statistiky na Filosofické fakultě Karlovy univerzity.\n\nTěžiště jeho práce spočívalo nejen v inventarizaci archivních fondů, z nichž nejvýznamnější je Archiv české koruny, ale v práci ediční a publikační. Nejvýznamnějším Haasovým edičním počinem bylo vydání Berní ruly prácheňského kraje v roce 1954 a v tomtéž roce, a následně v letech 1960 a 1961, čtvrtého dílu Codex iuris municipalis regni Bohemiae.\n"}
{"id": "904516", "url": "https://cs.wikipedia.org/wiki?curid=904516", "title": "Aragon (Georgie)", "text": "Aragon (Georgie)\n\nAragon je město v Polk County, v Georgii, ve Spojených státech amerických. V roce 2011 žilo ve městě 1250 obyvatel.\nPodle sčítání lidí v roce 2000, žilo ve městě 1039 obyvatel, 399 domácností, a a 284 rodin. V roce 2011 žilo ve městě 594 mužů (47,6%), a 656 žen (52,4%). Průměrný věk obyvatele je 33 let.\n"}
{"id": "904520", "url": "https://cs.wikipedia.org/wiki?curid=904520", "title": "Arcade (Georgie)", "text": "Arcade (Georgie)\n\nArcade je město v Jackson County, v Georgii, ve Spojených státech amerických. V roce 2011 žilo ve městě 1792 obyvatel.\nPodle sčítání lidí v roce 2000 žilo ve městě 1643 obyvatel, 565 domácností, a 457 rodin. V roce 2011 žilo ve městě 900 mužů (50,2%), a 892 žen (49,8%). Průměrný věk obyvatele je 38 let.\n"}
{"id": "904521", "url": "https://cs.wikipedia.org/wiki?curid=904521", "title": "Dekanovec", "text": "Dekanovec\n\nDekanovec je vesnice a opčina v Chorvatsku, v Mezimuřské župě.\n\nV roce 2001 zde žilo 832 obyvatel. Opčinu tvoří jediné sídlo – Dekanovec. Území opčiny sousedí s Maďarskem.\n"}
{"id": "904522", "url": "https://cs.wikipedia.org/wiki?curid=904522", "title": "MCM Margolin", "text": "MCM Margolin\n\nMCM Margolin je samonabíjecí pistole malé ráže (.22 Long Rifle) určená pro sportovní střelbu, která se vyráběla v Sovětském svazu od roku 1948.\n\nPrvní verze pistole byly navrženy mezi lety 1936 a 1941, avšak druhá světová válka zhatila testování nové sportovní zbraně (které bylo schváleno pouhý den – 21. června 1941 – před německým útokem na SSSR), a tak byla výroba zahájena až v roce 1948 po přepracování původních předválečných návrhů. Z velkých závodů byla poprvé vyzkoušena na 36. mistrovství světa ve sportovní střelbě v Caracasu (Venezuela) v roce 1954, kde hned slavila úspěch, neboť střelcům se s ní podařilo stanovit nový světový rekord v disciplíně rychlopalná pistole.\nZbraň má pevnou hlaveň a dynamický neuzamčený závěr. Zamíření je uzpůsobeno k úpravě záměrné – jak strany, tak výšky. Proti samovolnému posunu jsou mířidla opatřena zajištěním. Změna záměrné se provádí otáčením šroubu dle potřeby. \n"}
{"id": "904526", "url": "https://cs.wikipedia.org/wiki?curid=904526", "title": "Argyle (Georgie)", "text": "Argyle (Georgie)\n\nArgyle je město v Clinch County, v Georgii, ve Spojených státech amerických. V roce 2011 žilo ve městě 212 obyvatel.\nPodle sčítání lidí v roce 2000 žilo ve městě 151 obyvatel, 49 domácností, a 39 rodin. V roce 2011 žilo ve městě 97 mužů (45,8%), a 115 žen (54,2%). Průměrný věk obyvatele je 37 let.\n"}
{"id": "904530", "url": "https://cs.wikipedia.org/wiki?curid=904530", "title": "Aldersbach", "text": "Aldersbach\n\nAldersbach je obec v německé spolkové zemi Bavorsko, v zemském okrese Pasov ve vládním obvodu Dolní Bavorsko.\n\nŽije zde obyvatel.\n\nAidenbach, Johanniskirchen, Künzing, Osterhofen, Roßbach, Vilshofen an der Donau\n\n"}
{"id": "904532", "url": "https://cs.wikipedia.org/wiki?curid=904532", "title": "Trnová (Polepy)", "text": "Trnová (Polepy)\n\nTrnová je malá vesnice, základní sídelní jednotka v rámci místní části Libínky obce Polepy v okrese Litoměřice. Nachází se v těsném jihozápadním sousedství Libínek, necelé 3 km na sever od Polep. V roce 2011 zde v 19 domech trvale žilo 37 obyvatel. V jejím středu stojí kaplička se zvoničkou, kolem níž jsou vystavěné rodinné domy. Okolí obce je tvořeno poli, která jsou zemědělsky využívána. Jihozápadně od vesnice se nachází památkově chráněná zřícenina kostela svatého Václava.\n\n"}
{"id": "904533", "url": "https://cs.wikipedia.org/wiki?curid=904533", "title": "Augustin Strobach", "text": "Augustin Strobach\n\nAugustin Strobach (12. března 1646 Jihlava – 27. srpna 1684 ostrov Rota, Mariany) byl moravský jezuita a misionář.\n\nAugustin Strobach se narodil v jihlavské měšťanské rodině rodičům Janovi a Markétě. Po biřmování získal jméno Aloysius. Mladý Augustin studoval v Jihlavě a poté na olomoucké univerzitě filosofii a teologii. Do řádu Tovaryšstva Ježíšova byl přijat 14. října 1667. V noviciátě vyučoval na jezuitských školách ve Znojmě a Hlohově, dále pak v Litoměřicích a Uherském Hradišti. Později podnikal misijní cesty, a to z Itálie do Španělska, do Mexika, na Filipíny a nakonec na Mariánské ostrovy.\n\nOd počátku jeho řeholní dráhy mu byl vzorem patron všech jezuitských misionářů sv. František Xaverský. V roce 1681 se vydal na cestu do zámoří. Vyplul ze španělského Cádizu a přes mexický Veracruz a Acapulco se dostal až na Mariánské ostrovy v Tichomoří. Na stejné lokaci působil i další jezuita z České provincie mohelnický rodák Matěj Kukulín. Mariany byly španělskou kolonií a jeho domorodí obyvatelé byli předobrazem osvícenského narativu o „ušlechtilém divochovi“. Strobach popisoval ve svých listech domů místní poměry, přičemž především zdůrazňoval zcela jiný hodnotový systém, než jaký měli Evropané. Hlavně se jednalo o nezkaženost ve vztahu k cenným kovům, když: „… stříbro, zlato a drahokamy a tudíž není zde nenasytné lakoty, o níž vůbec žádný obyvatel Mariánských ostrovů nic neví.“ Strobach měl dobrý pozorovací talent, byl ochotným sběratelem poznatků, místních zvyků (především funerálních), zpráv o fauně a flóře i způsobech vlády Španělů. Zachytil i narůstající rozpory mezi kolonisty a domorodci, když zpravoval o zneužívání místních obyvatel a jejich štědrosti. Rozpory mezi domácími Mariaňany a Španěly pak vyústily v povstání kmene Čamorů, při němž Strobach zemřel v červenci 1684 mučednickou smrtí.\n\nJeho mučednictví mělo být příkladem pro další misionáře. Kvůli tomu byly Strobachovy ostatky poslány do Prahy. V roce 1702 pak došlo k přemístění a jeho kosti byly uloženy v sakristii kostela sv. Ignáce v rodné Jihlavě. Po zrušení jezuitského řádu v habsburské monarchii v roce 1773 se relikvie ocitly na Svaté Hoře u Příbrami a při 200. výročí umučení Strobacha byly opět přeneseny ke sv. Ignáci do Jihlavy. Takto se zakončila Strobachova posmrtná cesta. Jistým specifikem u tohoto misionáře a je i to, že se zachovalo i jeho vyobrazení, což je nezvyklé.\n\nJezuita Emmanuel de Boye sepsal hagiografii dvou významných misionářů z České provincie. Jedním z nich byl i jihlavský rodák Augustin Strobach.\n\n\n"}
{"id": "904534", "url": "https://cs.wikipedia.org/wiki?curid=904534", "title": "Arlington (Georgie)", "text": "Arlington (Georgie)\n\nArlington je město v Calhoun County, v Georgii, ve Spojených státech amerických. V roce 2011 žilo ve městě 1480 obyvatel.\nPodle sčítání lidí v roce 2000 žilo ve městě 1602 obyvatel, 573 domácností, a 394 rodin. V roce 2011 žilo ve městě 682 mužů (46,1%), a 798 žen (53,9%). Průměrný věk obyvatele je 34 let.\n"}
{"id": "904535", "url": "https://cs.wikipedia.org/wiki?curid=904535", "title": "Andelot-Blancheville", "text": "Andelot-Blancheville\n\nAndelot-Blancheville je francouzská obec v departementu Haute-Marne v regionu Grand Est. V roce 2009 zde žilo 919 obyvatel.\n\n"}
{"id": "904536", "url": "https://cs.wikipedia.org/wiki?curid=904536", "title": "Kanton Sainte-Rose-1", "text": "Kanton Sainte-Rose-1\n\nKanton Sainte-Rose-1 ( ) je francouzský kanton v departementu Guadeloupe v regionu Guadeloupe. Tvoří ho části obcí Sainte-Rose, Bouillante a obce Deshaies a Pointe-Noire.\n"}
{"id": "904537", "url": "https://cs.wikipedia.org/wiki?curid=904537", "title": "Kanton Sainte-Rose-2", "text": "Kanton Sainte-Rose-2\n\nKanton Sainte-Rose-2 ( ) je francouzský kanton v departementu Guadeloupe v regionu Guadeloupe. Tvoří ho část obce Sainte-Rose.\n"}
{"id": "904539", "url": "https://cs.wikipedia.org/wiki?curid=904539", "title": "Gaël Germany", "text": "Gaël Germany\n\nGaël Germany (* 10. května 1983 Sainte-Marie, Martinik) je francouzský fotbalový záložník původem z Martiniku, od roku 2013 působí ve francouzském klubu Paris FC.\n\nV roce 2003 debutoval v A-týmu Martiniku. V témže roce byl nominován do kádru pro Zlatý pohár CONCACAF 2003, kde zasáhl do utkání s USA (prohra 0:2) a Salvadorem (prohra 0:1). Martinik skončil na posledním třetím místě základní skupiny C a byl vyřazen.\n\n"}
{"id": "904540", "url": "https://cs.wikipedia.org/wiki?curid=904540", "title": "Arnoldsville (Georgie)", "text": "Arnoldsville (Georgie)\n\nArnoldsville je město v Oglethorpe County, v Georgii, ve Spojených státech amerických. V roce 2011 žilo ve městě 357 obyvatel.\nPodle sčítání lidí v roce 2000 žio ve městě 312 obyvatel, 125 domácností, a 88 rodin. V roce 2011 žilo ve městě 177 mužů (49,6%), a 180 žen (50,4%). Průměrný věk obyvatele je 40 let.\n"}
{"id": "904543", "url": "https://cs.wikipedia.org/wiki?curid=904543", "title": "Kanton Capesterre-Belle-Eau-1", "text": "Kanton Capesterre-Belle-Eau-1\n\nKanton Capesterre-Belle-Eau-1 ( ) bylfrancouzský kanton v departementu Guadeloupe v regionu Guadeloupe. Tvořila ho část obce Capesterre-Belle-Eau. Zrušen byl při reformě francouzských kantonů v roce 2014.\n"}
{"id": "904544", "url": "https://cs.wikipedia.org/wiki?curid=904544", "title": "Kanton Capesterre-Belle-Eau-2", "text": "Kanton Capesterre-Belle-Eau-2\n\nKanton Capesterre-Belle-Eau-2 ( ) byl francouzský kanton v departementu Guadeloupe v regionu Guadeloupe. Tvořila ho část obce Capesterre-Belle-Eau. Zrušen byl při reformě francouzských kantonů v roce 2014.\n"}
{"id": "904546", "url": "https://cs.wikipedia.org/wiki?curid=904546", "title": "Kanton Baie-Mahault", "text": "Kanton Baie-Mahault\n\nKanton Baie-Mahault ( ) byl francouzský kanton v departementu Guadeloupe v regionu Guadeloupe. Tvořila ho obec Baie-Mahault. Zrušen byl při reformě francouzských kantonů v roce 2014.\n"}
{"id": "904552", "url": "https://cs.wikipedia.org/wiki?curid=904552", "title": "Athens (Georgie)", "text": "Athens (Georgie)\n\nAthens je město v Clarke County, v Georgii, ve Spojených státech amerických. V roce 2011 žilo ve městě 115 452 obyvatel. Město se nachází v severovýchodní částí státu. Athens je 5. největší město státu Georgie.\n\nPodle sčítání lidí v roce 2000 žilo ve městě 100 266 obyvatel, 39 239 domácností, a 19 344 rodin. V roce 2007 byl zaznamenán výrazný pokles obyvatel, v červenci roku 2007 ve městě žilo 85 116 obyvatel, z toho 41 223 mužů (48,4 %) a 43 893 žen (51,6 %). Průměrný věk obyvatele je 24 let.\n\n\n"}
{"id": "904553", "url": "https://cs.wikipedia.org/wiki?curid=904553", "title": "Attapulgus", "text": "Attapulgus\n\nAttapulgus je město v Decatur County, v Georgii, ve Spojených státech amerických. V roce 2011 žilo ve městě 448 obyvatel.\nPodle sčítání lidí v roce 2000, žilo ve městě 492 obyvatel, 179 domácností, a 129 rodin. V roce 2011 žilo ve městě 227 mužů (50,8%), a 221 žen (49,2%). Průměrný věk obyvatele je 39 let.\n"}
{"id": "904554", "url": "https://cs.wikipedia.org/wiki?curid=904554", "title": "Kanton Bouillante", "text": "Kanton Bouillante\n\nKanton Bouillante ( ) byl francouzský kanton v departementu Guadeloupe v regionu Guadeloupe. Ležela v něm pouze obec Bouillante. Zrušen byl při reformě francouzských kantonů v roce 2014.\n"}
{"id": "904556", "url": "https://cs.wikipedia.org/wiki?curid=904556", "title": "Kanton Vieux-Habitants", "text": "Kanton Vieux-Habitants\n\nKanton Vieux-Habitants ( ) je francouzský kanton v departementu Guadeloupe v regionu Guadeloupe. Tvoří ho 3 obce.\n\n"}
{"id": "904557", "url": "https://cs.wikipedia.org/wiki?curid=904557", "title": "Auburn (Georgie)", "text": "Auburn (Georgie)\n\nAuburn je město v Barrow County a v Gwinnett County v Georgii ve Spojených státech amerických. V roce 2011 žilo ve městě 6932 obyvatel.\nPodle sčítání lidí v roce 2000 žilo ve městě obyvatel 6904 obyvatel, 2260 domácností a 1846 rodin. V roce 2011 žilo ve městě 3521 mužů (50,9%), a 3402 žen (49,1%). Průměrný věk obyvatele je 33 let.\n"}
{"id": "904561", "url": "https://cs.wikipedia.org/wiki?curid=904561", "title": "Bar-sur-Aube", "text": "Bar-sur-Aube\n\nBar-sur-Aube je francouzská obec v departementu Aube v regionu Grand Est. V roce 2009 zde žilo 5 345 obyvatel. Je centrem arrondissementu Bar-sur-Aube a kantonu Bar-sur-Aube.\n\n"}
{"id": "904567", "url": "https://cs.wikipedia.org/wiki?curid=904567", "title": "Miloslav Penner", "text": "Miloslav Penner\n\nMiloslav Penner (5. září 1972 Uherské Hradiště – 31. ledna 2020) byl český fotbalový obránce.\n\nV české nejvyšší soutěži hrál za Slováckou Slavii Uherské Hradiště, FC Karviná, SK Dynamo České Budějovice, FC Marila Příbram a FC Tescoma Zlín. Pětkrát zažil sestup do druhé ligy (v sezóně 1995/96 v Uherském Hradišti, v sezóně 1996/97 v Karviné, a v sezónách 1997/98, 2000/01 a 2004/05 v Českých Budějovicích) a je v této statistice rekordmanem samostatné české ligy.\n\nV nižších soutěžích nastoupil za FK Baník Havířov, FK Tatran Prachatice, Slavoj Vyšehrad, TJ Spartak Hluk a Slovácká Viktoria Bojkovice. Naposledy byl hráčem klubu TJ Slavoj Jarošov v okresním přeboru Uherského Hradiště. Typický levák, řízný a nepříjemný stoper nebo krajní obránce, často nebezpečně faulující. V nejvyšší soutěži obdržel v 249 zápasech 82 žlutých a 9 červených karet, čímž je v historické tabulce žlutých karet na čtvrtém místě a v tabulce červených karet na děleném prvním místě.\n\nKromě ostrých zákroků vešel ve známost i pro svůj účes, který v 90. letech nosil – tzv. mullet.\n\nJeho synem je Nicolas Penner, fotbalista Juventusu Turín.\n\n"}
{"id": "904568", "url": "https://cs.wikipedia.org/wiki?curid=904568", "title": "Romana Žatecká", "text": "Romana Žatecká\n\nRomana Žatecká, rozená Konečná (* 12. září 1965 Česká Lípa), je česká novinářka a politička, od roku 2012 zastupitelka Libereckého kraje, v letech 2014 - 2018 starostka města Česká Lípa, členka ČSSD.\n\nRomana Žatecká po vystudování českolipského gymnázia absolvovala v roce 1988 Fakultu žurnalistiky na pražské Univerzitě Karlově. Následujících deset let byla redaktorkou \"Zemědělských novin\" (později přejmenovaných na \"Zemské noviny\").\n\nV letech 2001 - 2005 pracovala na Krajském úřadě Ústeckého kraje, nejprve jako tisková mluvčí, později i jako vedoucí odboru \"Kancelář hejtmana\". Žatecká působila také jako vedoucí Pobytového a integračního střediska ve Stráži pod Ralskem nebo jako šéfredaktorka ústecké mutace týdeníku Sedmička.\n\nOd roku 2011 se živila jako osoba samostatně výdělečně činná v oblasti public relations a interní komunikace, spolupracovala se společností Pears Health Cyber.\n\nOd roku 2006 je členkou ČSSD, od dubna 2013 místopředsedkyní KVV ČSSD Libereckého kraje. Právě kandidátku této strany vedla v komunálních volbách v roce 2010 v České Lípě. Ačkoliv se její strana umístila na prvním místě a o Žatecké se spekulovalo jako o možné budoucí starostce města, post nakonec obsadila staronová starostka Hana Moudrá. ČSSD tak skončila v opozici.\n\nV krajských volbách v roce 2012 byla třetí kandidátkou ČSSD do zastupitelstva Libereckého kraje. Strana se umístila čtvrtá a Žatecká se stala krajskou, rovněž opoziční zastupitelkou. Ve volebním období 2012-2016 byla členkou \"Výboru zdravotnictví\" zastupitelstva Libereckého kraje. V krajských volbách v roce 2016 mandát krajské zastupitelky za ČSSD obhájila. Na kandidátce byla původně na 7. místě, ale vlivem preferenčních hlasů skončila třetí. Je předsedkyní výboru hospodářského a regionálního rozvoje.\n\nV roce 2013 neúspěšně kandidovala na předsedkyni Krajského výboru ČSSD proti europoslanci Robertu Duškovi.\n\nKandidátku ČSSD vedla znovu v komunálních volbách na podzim 2014, kdy ČSSD ve městě znovu zvítězila. Dne 10. listopadu 2014 byla zvolena starostkou České Lípy. Její ČSSD tehdy utvořila radniční koalici s hnutími ANO a Uděláme pořádek v České Lípě a s ODS. První místostarostkou se stala Alena Šafránková (ANO) a druhým místostarostou Juraj Raninec (ODS).\n\nV únoru 2018 Romana Žatecká kandidovala na mimořádném sjezdu ČSSD v Hradci Králové na post předsedkyně strany. Získala však pouze 13 hlasů a neuspěla.\n\nV komunálních volbách, které se konaly ve dnech 5. a 6. října 2018, ČSSD zaznamenala v České Lípě výrazný propad. Na základě výsledku 8,34 % získala pouze dva mandáty pro Romanu Žateckou a Petra Mášku, zatímco ANO 2011 mělo 23,99 % a Živá Lípa 22,34 %. Dne 21. listopadu 2018 na ustavujícím zasedání zastupitelstva Česká Lípa pro volební období 2018-2022, již vzhledem k volebnímu výsledku podpořila jedinou kandidátku na starostku města Ing. Jitku Volfovou, která byla zvolena. Romana Žatecká po čtyřech letech skončila ve funkci starostky a pokračuje ve funkci jako řadová zastupitelka města za ČSSD. \n"}
{"id": "904572", "url": "https://cs.wikipedia.org/wiki?curid=904572", "title": "Řáholec", "text": "Řáholec\n\nLes Řáholec je fiktivní les z pohádek o loupežníku Rumcajsovi Václava Čtvrtka. Václav Čtvrtek říkal, že Řáholec je les pohádkový a leží tam, kde ho chce dotyčný čtenář mít.\nInspirací k novotvaru Řáholec snad bylo sloveso „řáholiti“, což znamená „hlasitě se veseliti, smáti se“, což byla starší, z Jičínska pocházející, nářeční podoba slova „řeholiti“. Autor však původ názvu nesdělil.\n\nZajímavostí je, že, pravděpodobně pod vlivem pohádek o Rumcajsovi a z recese, byl v lesnických porostních mapách mezi lety 1969 a 1996 název Řáholec přiřknut lesíku pod vrchem Veliší mezi Vokšicemi a Šlikovou Vsí, a celému jičínskému polesí od roku 1975 do zániku polesí v roce 1992.\n\n"}
{"id": "904589", "url": "https://cs.wikipedia.org/wiki?curid=904589", "title": "Obvod obce s rozšířenou působností Brandýs nad Labem-Stará Boleslav", "text": "Obvod obce s rozšířenou působností Brandýs nad Labem-Stará Boleslav\n\nSprávní obvod obce s rozšířenou působností Brandýs nad Labem-Stará Boleslav je jedním ze správních obvodů Středočeského kraje. Rozkládá se v severní části okresu Praha-východ. Zahrnuje celkem 58 obcí z toho pět měst (Odolena Voda, Brandýs nad Labem-Stará Boleslav, Klecany, Úvaly, Čelákovice). Rozsah správního obvodu Brandýs nad Labem-Stará Boleslav zahrnuje správní obvody obcí s pověřeným obecním úřadem Odolena Voda, Brandýs nad Labem-Stará Boleslav, Čelákovice a Úvaly.\n\nSousedními správními obvody jsou v rámci kraje (od severu po směru hodinových ručiček): Kralupy nad Vltavou, Neratovice, Mladá Boleslav, Lysá nad Labem, Český Brod, Říčany, Černošice, všechny jsou ve Středočeském kraji. Sousedí také se správními obvody hlavního města Prahy Praha 18, Praha 8, Praha 21, Praha 20.\n\nMěsta a jejich části jsou tučně, městyse a jejich části jsou \"kursivou\"\n"}
{"id": "904590", "url": "https://cs.wikipedia.org/wiki?curid=904590", "title": "Tonique Williams-Darling", "text": "Tonique Williams-Darling\n\nTonique Williams-Darling (* 17. ledna 1976 Nassau) je bývalá bahamská atletka, sprinterka, olympijská vítězka v běhu na 400 metrů z roku 2004.\n\nJejí hlavní disciplínou byl běh na 400 metrů. Na této trati zvítězila na olympiádě v Aténách v roce 2004 i na mistrovství světa v Helsinkách o rok později.\n\n\n"}
{"id": "904613", "url": "https://cs.wikipedia.org/wiki?curid=904613", "title": "Kanton Champagnole", "text": "Kanton Champagnole\n\nKanton Champagnole ( ) je francouzský kanton v departementu Jura v regionu Franche-Comté. Tvoří ho 32 obcí.\n\n"}
{"id": "904616", "url": "https://cs.wikipedia.org/wiki?curid=904616", "title": "Kanton Chaumergy", "text": "Kanton Chaumergy\n\nKanton Chaumergy ( ) je francouzský kanton v departementu Jura v regionu Franche-Comté. Tvoří ho 16 obcí.\n\n"}
{"id": "904617", "url": "https://cs.wikipedia.org/wiki?curid=904617", "title": "Kanton Clairvaux-les-Lacs", "text": "Kanton Clairvaux-les-Lacs\n\nKanton Clairvaux-les-Lacs ( ) je francouzský kanton v departementu Jura v regionu Franche-Comté. Tvoří ho 24 obcí.\n\n"}
{"id": "904618", "url": "https://cs.wikipedia.org/wiki?curid=904618", "title": "Az-Záhiríja", "text": "Az-Záhiríja\n\nAz-Záhiríja (arabsky ) je město na Západním břehu Jordánu v hebronském guvernorátu. Je spravováno vládou Státu Palestina. Nachází se 23 km jihovýchodně od města Hebronu. Původně to byla vesnice, v roce 1874 zde žilo 300–400 lidí. V roce 1877 byla opuštěna. Vesnická rada byla ustavena v roce 1963, v roce 1996 Palestinská autonomie jmenovala místní radu.\n"}
{"id": "904620", "url": "https://cs.wikipedia.org/wiki?curid=904620", "title": "Vilém Jiří Frederik Oranžsko-Nasavský", "text": "Vilém Jiří Frederik Oranžsko-Nasavský\n\nVilém Jiří Frederik Oranžsko-Nassavský (15. února 1774 v Haagu – 6. ledna 1799 v Padově) byl oranžský kníže, druhý syn Viléma V. a princezny Vilemíny Pruské.\n\nVelice brzy vstoupil do armády Spojených provincií nizozemských. V roce 1793 odebral, když Dumouriez útočil na Holandsko, město Geertruidenberg a zatlačil nepřítele zpět přes Leie. V roce 1794 se stal generálem kavalérie, ale po dobytí provincie Utrecht se svého postu vzdal a odešel za otcem do Aglie. V roce 1796 vstoupil v hodnosti generálmajora do císařských služeb a bil se v Německu. V únoru 1797 byl přidělen k armádě arcivévody Karla v Itálii v hodnosti podmaršála. Roku 1798 převzal velení nad celou armádou v Itálii. Zemřel roku 1799 jako c.k. generál-polní zbrojmistr. Nebyl ženatý a zemřel bez potomků.\n"}
{"id": "904625", "url": "https://cs.wikipedia.org/wiki?curid=904625", "title": "Adam Young", "text": "Adam Young\n\nAdam Young (* 5. července 1986) je americký hudebník, zpěvák, skladatel, multiinstrumentalista, producent a zakladatel elektronického projektu Owl City (česky Soví Město). V mnoha rozhovorech byl Adam dotazován na to, proč zrovna vznikl název Owl City, jeho odpovědí bylo to, že to jsou dvě náhodná slova, která měl na mysli a jejich spojení nedává žádný smysl a že je rád, když se lidé zamýšlí právě nad tím, proč spojení Owl a City.\n\nStál také v čele několika dalších projektů jako Sky Sailing, Port Blue a Swimming With Dolphins. Adam dříve působil jako sólový zpěvák, popularitu si vybudoval prakticky od nuly, bez protekce, když trpěl nespavostí a hrával doma u rodičů ve sklepě. Své elektropopové písně poslal na MySpace a iTunes, načež prodal okolo 2000 skladeb týdně pod názvem Owl City, po té narychlo vytvořil EP plně dlouhotrvající album. První hudební verze a zároveň album nepříliš úspěšné \"Of June\" debutovalo 21. dubna 2007, mělo 7 skladeb včetně \"Hello Seattle\", které bylo vydáno ještě jednou spolu s naopak úspěšným albem \"Ocean Eyes\" vydaným 14. července 2009, za které Owl City získalo zlatou desku. Hitem éterů celého světa se stal singl „Fireflies“ (Světlušky). Ale proslavily se i hity jako „Hot Air Balloon“ nebo „Vanilla Twilight“. Za prodej desky \"Ocean Eyes\" v USA získala skupina v prosinci 2009 zlatou desku. Skupina jezdí koncertovat po celém světě.\n\nAdam Young se narodil v městečku Centerville, Iowa, (a později se přestěhovali do Owatonny, Minnesota) jako jedináček učitelce Joan a mechaniku Randalu Youngovým. Údajně má Adam i nějaké příbuzné v Kanadě. Rodičům se se svými hudební výtvory nesvěřoval, věděli jen, že pro zábavu tvří nějakou hudbu. Až jednou jim dal poslechnout svou skladbu a vyrazil jim dech, jeho otec říká: \"\"Jednou v noci nám pustil píseň a to nás prostě uzemnilo. Pomysleli jsem si: 'Tady se děje něco víc.\"'\"\n\nAdam žije ve svém rodném městě Owatonna v Minnesotě, kde píše programy a všechnu svou hudbu. Také se zmínil, že má Aspergerův syndrom, často mluví o tom, že je velice stydlivý a společensky introvertní, hlavně v případě, kdy má mluvit se ženou.\n\nRád je sám ve svém domě v Owatonně, nevyhledává rušné večírky ani slávu související s jeho osobností. Navzdory úspěchu zůstává nadále snílkem, skromným, plachým, introvertním, přátelským a oddaným Bohu a víře. Rád reaguje na nejrůznější komentáře fanoušků, udržuje s nimi stálý kontakt a tu a tam pro ně vymyslí nějaké zpestření, např. měli na Instagramu komentovat jednu jeho fotku a ten nejvtipnější komentář měl Adam oficiálně vyhlásit.\n\nŘekl, že ho baví fotografování a považuje se za amatérského fotografa. Popsal se jako křesťan a píše o jeho víře na svém blogu a prostřednictvím své hudby. Adam rád nosí či nosil tenisky japonské značky Onitsuka Tigers, a to konkrétně model MEXICO 66. Adam již od dětství rád hraje videohry Nintendo - závody Super Mario Kart - a také říká, že je vegetarián, i když později v rozhovoru uvedl, že má rád kuřecí křidýlka. Adam má či měl Yorkšírského teriéra jménem Max.\n\nV roce 2011 složil k písni \"Enchanted\" od Taylor Swift cover, jako odpověď na tuto píseň, která byla určena právě pro Adama a kde Taylor zpívá, že byla okouzlená ze setkání s Adamem. V bookletu k albu, kde byla skladba, bylo možné po poskládání velkých písmen z textu písně přečíst slovo ADAM. Adam tedy na svém tumblr blogu publikoval příspěvek adresovaný Taylor, píše: \"\"Nejdražší Taylor, sám přiznávám, že jsem docela plachý kluk, a protože hudba je nejvýmluvnější forma komunikace, kterou ovládám, tak jsem se rozhodl něco pro tebe nahrát - takovou 'odpověď na dechberoucí píseň z tvého současného alba. Je to to, co jsem ti chtěl říct osobně, ale pro co jsem těžko hledal slova: Všechno na tobě je roztomilé. Jsi nesmírně okouzlující dívka s dobrým srdcem a půvabem a elegancí, které nedokážu popsat. Jsi opravdová princezna ze snové pohádky a nad to nade vše prostě chci, abys věděla, že...Taky jsem byl okouzlen, když jsem tě poznal. S láskou Adam.\"\" Později v jednom rozhovoru Adam uvedl, že Taylor mu nikdy neodpověděla. Jeho cover i s příspěvkem byly staženy ze stránek. Na stránkách IMDb je zmíněno, že skladba byla použita ve filmu Alpha and Omega 3: The Great Wolf Games (2014).\n\nAdamovým nejvážnějším vztahem byl s Ann Marie Monson, na kterou vzpomíná např. ve skladbě \"Lonely Lullaby\". Na koncertě v Los Angeles v roce 2011, když hraje Adam tuto skladbu na piáno, je vidět jeho hluboké dojetí, bolest a vzpomínky spojené s touto baladou. Fanoušci to vycítili a během Adamova vystoupení udržovali uctivé ticho.\n\nAdam je často přirovnáván svým vzhledem k argentinskému fotbalistovi Lionelu Messi.\n\nV roce 2010 jej trápily ledvinové kameny a po jednom koncertu přišel o hlas.\n\nAdam často uvádí, že vyrůstal v malém městečku, kde se moc o hudbě nemluvilo, také rodiče nebyli pro hudbu nějak zvlášť zapálení. Sám Adam si k ní postupně našel cestu, od svého strýce se naučil hrát na kytaru (ten mu také tu svou dal a Adam ji používá pro své písně ještě dnes), na klavír a začínal jako bubeník v metalové skupině Isle, o které se v rozhovorech často zmiňuje. Mezi roky 2003 až 2007 vytvořil celou řadu menších a mnohdy zábavných projektů (\"viz článek Vedlejší projekty Adama Younga\"), ze kterých se vyvinulo právě úspěšné Owl City a pak také už méně známé Port Blue a Sky Sailing. Adam také hrál v kapele v kostele.\n\"\"Psát jsem začal na střední poté, co jsem si zlomil zápěstí (což je ironické) při skateboardingu. Naštěstí to byla levá ruka, tak jsem pořád mohl ovládat počítačovou myš. Pohrával jsem si s programováním a sekvenováním a nakonec chytil vážnou kreativní infekci, která se mě stále drží. Dodneška nemůžu přestat psát a nahrávat. Asi to ze mě dělá 'nenasytného vynálezce' nebo něco takového. Tento kreativní proces je neuvěřitelně inspirativní.\"\"\n\nBěhem střední školy si přivydělával na různých brigádách, např. Hy-Vee. Po střední škole Adam pracoval u UPS v Minneapolis a poté strávil semestr a půl na owatonnské Riverland Community College.\n\nPoté, co si vydobyl určitý úspěch na MySpace a iTunes, přilákal pozornost několika nahrávacích společností, z nichž si nakonec vybral Universal RepubIic, neboť do té doby mu s oficiálními záležitostmi pomáhal jen nějaký owatonnský právník. Spoluprezident Universal Republic Avery Lipman pozval Adama do New Yorku, kde nezkušenému Adamovi musel vysvětlit celou nahrávací politiku, co to nahrávací společnost je, k čemu je potřeba právník, manažer... Po třech měsících Adam smlouvu podepsal, ukončil práci ve skladě Coca Coly asi šest měsíců po debutu na MySpace a od té doby se naplno věnuje hudbě. \"\"Pamatuju si, ... jak jsem řekl svému šéfovi: 'Toto bylo skvělé a byl jsem za tuto práci vděčný, ale už mám něco jiného.' Vidím jeho pohled, když jsem mu řekl, že dělám hudbu a že doufám, že si s ní na chvíli vystačím. Vzpomínám si, jak jsem odtud odcházel, a to byl ten nejlepší pocit na světě.\"\"\n\nHudba je pro Adama jak prací, tak zábavou. Rád ji tvoří i poslouchá. Mezi jeho oblíbené žánry patří ambientní hudba, hudba beze slov. Také je fanda skladeb z filmů nebo vytvořených pro film a ze závěrečných titulek a soundtracků filmů, dokonce i těch, které nikdy neviděl. Z těchto filmových skladatelů obdivuje: Alan Silvestri, Hans Zimmer, James Newton Howard, John Williams, Thomas Newman.\n\nJako oblíbené skupiny uváděl Enyu a hlavně Unwed Sailor a v rozhovoru z roku 2014 uvádí také DC Talk a Owena Wilsona. V roce 2014 uvedl, že svých skladeb, které napsal, má nejraději \"Dementia\" z alba \"\"The Midsummer Station\"\", na které spolupraoval se zpěvákem z Blink-182 Markem Hoppusem, a z těch, které napsal úplně sám, \"Speed of Love\" nacházející se rovněž na tomto albu.\n\n\"\"Je pro mě těžké opravdu si užít cokoliv slyším na popových rádiových stanicích nebo dokonce pop obecně. Bylo pro mě vždycky těžké získat nějakou inspiraci z 'konvenční' hudby. Vinou bude to, co jsem poslouchal na střední. ale z nějakého důvodu jsou skupiny jako Mogwai, Rachel's nebo Telefon Tel Aviv jaksi zajímavější. Jejich odměna je větší. Jejich písně v sobě mají mystiku, kterou tří a půl minutové rádiové singly podle mého názoru postrádají. V tom byla ta vzrušující výzva, když jsem začal tvořit hudbu pro Owl City. Byl to pop. Nikdy předtím jsem pop nedělal a ani jej neposlouchal, ale chtěl jsem ho vytvářet, protože to bylo nové.\"\"\n\n\"\"Hudba je něco, co je spojeno s tím, co jsem. Umožňuje mi to zhluboka dýchat, cítit, toužit a snít v těch nejnádhernějších cestách, které si můžete představit. Muzika je něco, bez čeho si nemůžu svůj život představit, a ačkoliv to pro mě znamená víc, než pro svět samotný, na stupnici všech cenných a důležitých věcí v mém životě je něco, co vše daleko převažuje - můj vztah k Ježíši Kristu... Jsem umělec, to je to, co dělám. Vytváření umění byl můj sen už od základní školy, je to jediná věc, ve které jsem dobrý, a při pohledu zpět na všechny ty roky, zůstávám bez dechu, naprosto a kompletně beze slov nad tím, jak Pán si vybral užít hudbu a to, co dělám jako Owl City.\"\"\n\nČastou hláškou, kterou Adam rád cituje a která jeho život naprosto vystihuje je: \"Music is how I deal with life.\" (Hudba je způsob, kterým se vypořádávám se životem).\n\nFilmy vyplňují pravděpodobně podstatnou část Adamova volného času, kdy se zrovna nevěnuje hudbě. Z nich čerpá svou inspiraci a jsou předmětem jeho mnohých úvah, neboť Adam je velkým snílkem a rád podniká výpravy do říše fantazie, pro což mu filmy dodávají bohatý materiál. Mezi jeho nejoblíbenější patří bezesporu Daleká cesta za domovem z roku 1978 natočený podle stejnojmenné knihy, která je zase Adamovou nejoblíbenější knihou. Adam k písni z toho filmu \"Bright Eyes\" vytvořil cover. Dalším oblíbeným kinematografickým dílem je Lví král z roku 1994, k jehož písni \"Can You Feel The Love Tonight\" rovněž vytvořil svůj cover.\n\nPo nějakou dobu byl jeho velkou inspirací další animovaný film Hledá se Nemo. Např. v písni \"The Bird and the Worm\" z alba \"Ocean Eyes\" používá Marlinův vtip.\n\nNa Twitteru Adam občas cituje také pasáže z různých komedií: \"Dunston: Sám v hotelu\" (1996), \"Kokosy na sněhu\" (1993), \"Hook\" (1991)...\n\nNa svém blogu zveřejnil seznam svých deseti nejoblíbenějších filmů: \"Nahá pravda\" (1937), \"Jak ukrást Venuši\"  (1966), \"Jezinky a bezinky\" (1944), \"Spláchnutej\" (2006), \"Terminál\" (2004), \"Daleká cesta za domovem\" (1978)...\n\nAdam sleduje také hororový seriál \"Živí mrtví\" a jeho oblíbenou postavou je Daryl Dixon.\n\nAdam také rád čte, a to (podle jeho příspěvků na sociálních sítích) hlavně dětskou literaturu a náboženské knihy. Jelikož je silně věřící křesťan, tak často na fanouškovských chatech říká, že jeho nejoblíbenější kniha je Bible a že ji čte každý den. Citáty těch veršů, které ho zaujmou občas sdílí na svých účtech na Twitteru, Instagramu, Facebooku či Tumblr.\n\n\"\"Na cestách se snažím mít kolem sebe hodně knih a doma asi taky. Jaksi to udržuje mou mysl v činnosti a drží mě to při smyslech. Kromě čtení toho není moc, co bych mimo hudbu dělat. Ale je příjemné se trošku od hudby vzdálit. Takže jo, čtení je místo, kam si jaksi pro tento odpočinek zajdu.\"\"\n\nČasto jako nejoblíbenější knihu uvádí rovněž \"Daleká cesta za domovem\" od Richarda Adamse. \"\"Asi TOU knihou, která je super inspirující, je 'Daleká cesta za domovem' od Richarda Adamse. Je to z konce 70. let, kniha o mluvících králících a je to kniha založená na realitě. Není to jen nějaká dětská knížka, ale má to co do činění s těmito mluvícími králíky a jejich dobrodružstvím. Je tam spousta metafor a bláznivých věcí a to pro mě vždycky bylo nesmírně inspirující. Kdykoliv je cítím vyčerpaný nebo procházím spisovatelským zásekem nebo něčím, tak zalistuju v této knize a jsem jako: Páni, musím jít tvořit hudbu!\"\" Dětská literatura obecně má pro Adama určité kouzlo a půvab.\n\nDalšími knihami patřícími do top desítky jsou: \"The Fledgling\" od Jane Langton, \"Airborn\" od Kenneth Oppel, \"The Guardians of Ga’Hoole\" od Kathryn Lasky, \"The Lost Shipwreck of Paul\" od Robert Cornuke a další.\n\nAdam občas na svém blogu napíše o knize, co právě čte, nebo sdílí své dojmy z ní. Takto se nejčastěji zmiňuje o nábožensky zaměřené literatuře: \"When I Don't Desire God: How To Fight For Joy\" od Johna Pipera, \"My Utmost for His Highest\" od Oswald Chambers, \"Bonhoeffer: Pastor, Martyr, Prophet, Spy\" od Eric Metaxas a také \"Dug Down Deep\" od Joshua Harrise, v jehož druhém vydání na obalu a na prvních stranách je Adam dokonce citován: \"\"Na prstech jedné ruky můžu spočítat knihy, ze kterých jsem přečetl každé slovo od obalu až po obal na jedno posezení. Dug Down Deep je jednou z nich. Josh popisuje obrovský význam a sílu křesťanské pravdy vyzývá čtenáře aby nejen zapustili své kořeny hlouběji do biblické teologie, ale také rozviřuje nadšení pro šíření Boží svrchovanosti ve všem skrze Ježíše Krista.\"\"\n\nV interview v Manile při tour Adam také řekl, že by rád sám psal, a to fantasy, něco dobrodružného, pravděpodobně s mluvícími zvířaty, něco podobně rozmarného jako hudba. \n\nAdam je již od mala zapálený pro skateboarding. Jezdit začal se svými kamarády z Windsor Airlift. Ti na Youtube nahráli videa z let 2000 a 2001, kde je Adam a ukazuje pár triků. Ještě i dnes se Adam tomuto sportu věnuje, a to když si chce na chvíli \"odpočinout\" od muziky. Ovšem obě činnosti spojuje, když 2. října 2014 na SoundCloud nahrává píseň Kickflip: \"\"Když toto posloucháte, tak vlastně posloucháte mě, jak na skateboardu dělám kickflip.\"\"\n\nVe videoklipu k písni \"Deer in the Headlights\" z alba \"All Things Bright and Beautiful\"\" \"Adam na začátku přijíždí k autu DeLorean přijíždí právě na skateboardu.\n\n\"\"Nesnaž se zářit tak, abys tě ostatní mohli vidět. Sviť tak, aby skrze tebe mohli vidět Jeho.\"\" je citát od C. S. Lewise, který Adam sdílel 17. listopadu 2014 a který dobře charakterizuje Adama.\n\nO obrovském úspěchu vždy mluvil a stále mluví jako o neuvěřitelném požehnání a vidí v něm své poslání, to, co chce Bůh použít ke své větší slávě. Byl neuvěřitelně udiven nad tím, co mu umožnil Pán, za což mu neustále děkuje a má kolena samou modřinu, jak padá na kolena, aby chválil svého Spasitele za nekonečnou milost, kterou mu Pán dal. I když Owl City není vyloženě křesťanská či worshipová skupina, hluboko v její podstatě je víra díky zakladatelově vroucím vztahu k Bohu pevně zakořeněna a z textů písní ji lze snadno vyčíst. Název alba \"\"All Things Bright and Beautiful\"\" je inspirován náboženským hymnem, píseň \"You're Not Alone\" je přímo o Bohu a v písních jsou častá slova jako naděje a světlo, odkazující právě na Boha. Na CD se vždycky nachází věta: \"\"All praise and glory to Jesus Christ, to whom I owe everything.\"\" Což by se dalo přeložit jako: \"\"Všechna chvála a sláva patří Ježíši Kristu, kterému vděčím za všechno.\"\"\n\n12. července 2014 na Instagramu píše: \"\"Ježíši Kristu, svrchovanému všemohoucímu Pánu, se zavazuji svým životem do doby, dokud nepřijde nebo mě nezavolá domů.\"\"\n\nOwl City prodávalo trička s nápis \"I AM\" (JÁ JSEM), které měl na sobě na některých fotkách i Adam, což může odkazovat buď k písni \"Hello Seattle\" z alba Of June či Ocean Eyes (Hello Seattle, I am...), nebo tím může být myšleno \"I am ME.\" Adam už od počátku na obalech svých CD přidává větu Owl City is Adam Young. Nebo také význam může být jako odkaz na Bibli, konkrétně Druhou knihu Mojžíšovu, kde je řečeno: \"I AM the Lord thy God\", \"They shall call me I AM\", takže by to zastupovalo jméno Boha.\n\nI když Adam často říká, že je křesťanem, konkrétní církev nikde nezmiňuje. Každopádně studuje Bibli každý den, občas sdílí nějaký citát na svých účtech na sociálních sítích, čte nábožensky zaměřené knihy, má rád teologa Johna Pipera, anglického spisovatele C. S. Lewise, pastora a spisovatele Joshuu Harrise. Také říkal, že v dětství spolu s rodiči často chodili do kostela, byli tam \"vždy, když bylo otevřeno\".\n\n\"\"Ježíš Kristus je mé všechno. Svěřil jsem mu kontrolu nad svým životem, požádal ho, aby přišel do mého srdce a pracoval v mém životě a proměnil mě v nového člověka, někoho, kým mě On sám chce mít. Usiluju o to, abych Krista ctil vším, co dělám, říkám, tvořím a myslím. Nic pro mne není důležitější než můj vztah s ním.\"\"\n\nAdam je známý také pod přezdívkou Rick. Vše to vzniklo tak, že Adam řekl, že má rád animovaný seriál \"Spongebob v kalhotách\" a jeho oblíbenou epizodou je ta, kde Spongebob a Patrick soutěží v souboji kuchařů (2. série, 19. díl - Závody kuchařů). Spongebob vymaže část Patrickova jména, tak že zbude \"Rick\", na což Patrick zareaguje výkřikem: \"My name's not Rick!\" (Nejmenuju se Rick). A Adamovi fanoušci jej začali nazývat Rick a ten na to obvykle reaguje právě větou \"My name is not Rick!\" Dokonce v jednom interview z roku 2012, kdy se toto jméno během chatů pod hashtagem #OCTMS šířilo, je Adam na tuto přezdívku tázán: \"\"Rick je jako mé druhé já, mé tajné jméno.\"\"\n\n\"\"Částečně jsem se naučil svou nespavost přijmout. Ačkoliv, když si nevezmu tři pilulky melatoninu (myslím, že je to tři gramy na jeden), tak potom obvykle zůstanu vzhůru celou noc. Takže melatonin pomáhá. Jinak Ambien mě otupuje. Šílím z něho a pak píšu takové opravdu zvláštní písně\" Na otázku, jestli chodí Adam na terapie, nebo jestli jsou pro něj jeho písně terapií samou odpovídá: \"Přesně tak. Myslím, že psaní hudby je něco, co mi pomáhá pozitivně se vypořádat se životem. Pomáhá mi to vypořádat se s nespavostí tím, že píšu neodmyslitelně optimisticky znějící písničky, i když jsou tam ty temné, melancholické podtóny. A to mi dává něco, čím to zavřít na závoru. Kdybych neměl hudbu, abych se na ni zaměřil, asi by ze mě byl zločinec.\"\"\n\nShrnuto do věty: \"\"The insomnia is both a blessing and a curse.\"\" (Nespavost je jak požehnání, tak kletba). Jelikož je Adam velkým snílkem, který nad vším rád přemýšlí (např. přišel s otázkou, jestli někdo přemýšlel nad tím, že vany jsou vlastně přesným opakem lodí), tak tento citát upravuje: \"\"It is both a blessing and a curse to feel everything so very deeply\"\" (Je to jak požehnání, tak kletba, pociťovat všechno tak hluboce).\n\nAdam v jednom rozhovoru řekl, že inspiraci pro své texty hledá mimo jiné i ve veršovacím slovníku. \"\"Je úžasné, jak jedno slovo mě přivede k přemýšlení na něčím a umožní mi to vysnít si celý obraz celého okolního 'světa'.\"\"\n\nDalší obrovskou inspirací jsou pro Adama knihy a filmy. Řekl, že kdysi když se díval na jeden film, dostal nápad na nějakou melodii, tak si ji šel hned zapsat. Také motivy z filmů se objevují v testech jeho písní. Příkladem toho je např. píseň \"Wolf Bite\" z EP \"Ultraviolet,\" která vznikla poté, co sledoval film \"Vlkodlak\" s Anthony Hopkinsem, nebo také film Hledá se Nemo se projevuje v písni \"The Bird and the Worm\" z alba \"Ocean Eyes. \"Jedna z věcí, které mě na hudbě zaujaly, byl film Hledá se Nemo. Hudba z tohoto filmu je tak inspirující. Je to doklad toho, jak může hudba stát sama za sebe, když je napsaná pro něco vizuálního. To mě zastavilo a přinutilo uvažovat: wow, tito lidé ve mně vzbuzují touhu udělat to pro ostatní. Neměl jsem žádnou strukturu nebo nějaký určitý směr, kterým bych chtěl své texty zaměřit, ale věděl jsem, že chci vystoupit nad to všechno se tam kolem vznášelo.\" \"\n\nOwl City písně jsou inspirovány také Adamovým životem či životními příběh těch okolo něj. Např. píseň \"You're Not Alone\" vznikla poté, co si Adam četl zprávu o křesťance odsouzené k trestu smrti.\n\"\"Spousta lidí se ptá, proč si nepořídím apartmá v New Yorku nebo někde v LA, ale upřímně, strávil jsem spoustu času v obou městech a i když si tamní pobyt vždycky užívám, nikdy bych tam nechtěl bydlet. Owatonna je takové moje hrabství (pozn. Shire - možná odkaz na domov hobita Bilba), bezpečný přístav od nevyhnutelného smyslového přetížení, které postihuje místa jako New York a Los Angeles. V New Yorku lidé chodí tak strašně rychle, není tam žádné otevřené prostranství, žádná vůně čerstvě posekané trávy. Pro mně je to jako mraveniště. Owatonna je domov. A navíc jsem naprosto posedlý Taco John’s, o kterém na pobřeží nikdo nic neslyšel. Jak bych se mohl vzdát Potato Oles?\"\"\n\n\"Páni, já nevím. Kdyby tam byla voda, asi bych si šel zaplavat, protože to mám rád. Jsem ze středozápadu, takže jsem snad v tom nejvzdálenějším místě od jakékoliv vody, ačkoli je v Minnesotě dost jezer, ale je tam plno děsivých ryb. Takže bych šel asi plavat, ale až po tom, co bych se s každých pozdravil. Jsem tak trochu zvědavý, jestli budu plachý i v nebi. Kdybych byl, tak bych šel do svého pokoje a vytvořil nějakou píseň.\"\n\n\n\n\n\nAdam nazpíval řadu písní pro jiné interprety:\nTaké produkoval hudbu pro umělce:\nA napsal písně pro:\nZremixoval písně (ty jsou obvykle pak označeny \"Adam Young Remix\"):\n18.11.2014 se objevil na albu \"The Art of McCartney\" věnovanému Paulu McCartneymu s coverem písně \"Listen to What the Man Said\". \n"}
{"id": "904627", "url": "https://cs.wikipedia.org/wiki?curid=904627", "title": "Mistrovství Evropy v basketbalu žen 1983", "text": "Mistrovství Evropy v basketbalu žen 1983\n\n19. mistrovství Evropy v basketbalu žen proběhlo v dnech 11. – 18. září v Maďarských městech Miskolc, Budapešť a Zalaegerszeg.\n\nTurnaje se zúčastnilo 12 týmů, rozdělených do dvou šestičlenných skupin. První dvě družstva postoupila do semifinále. Týmy, které skončily na třetím a čtvrtém místě hrály o 5. - 8. místo a týmy na pátém a šestém místě hrály o 9. - 12. místo Mistrem Evropy se stalo družstvo Sovětského svazu.\n\n Polsko - Španělsko 92:59 (39:28)\n\n11. září 1983 (16:00) – Miškovec\n\n11. září 1983 (17:45) – Miškovec\n\n11. září 1983 (20:00) – Miškovec\n\n12. září 1983 (16:30) – Miškovec\n\n12. září 1983 (18:15) – Miškovec\n\n12. září 1983 (20:00) – Miškovec\n\n13. září 1983 (16:30) – Miškovec\n\n13. září 1983 (18:15) – Miškovec\n\n13. září 1983 (20:00) – Miškovec\n\n14. září 1983 (16:30) – Miškovec\n\n14. září 1983 (18:15) – Miškovec\n\n14. září 1983 (20:00) – Miškovec\n\n15. září 1983 (16:30) – Miškovec\n\n15. září 1983 (18:15) – Miškovec\n\n15. září 1983 (20:00) – Miškovec\n SSSR - Švédsko 105:74 (48:40)\n\n11. září 1983 (16:00) – Zalaegerszeg\n\n11. září 1983 (17:45) – Zalaegerszeg\n\n11. září 1983 (20:00) – Zalaegerszeg\n\n12. září 1983 (16:30) – Zalaegerszeg\n\n12. září 1983 (18:15) – Zalaegerszeg\n\n12. září 1983 (20:00) – Zalaegerszeg\n\n13. září 1983 (16:30) – Zalaegerszeg\n\n13. září 1983 (18:15) – Zalaegerszeg\n\n13. září 1983 (20:00) – Zalaegerszeg\n\n14. září 1983 (16:30) – Zalaegerszeg\n\n14. září 1983 (18:15) – Zalaegerszeg\n\n13. září 1983 (20:00) – Zalaegerszeg\n\n15. září 1983 (16:30) – Zalaegerszeg\n\n15. září 1983 (18:15) – Zalaegerszeg\n\n15. září 1983 (20:00) – Zalaegerszeg\n Bulharsko - Jugoslávie 72:62 (36:33)\n\n17. září 1983 (18:15) – Budapešť\n\n17. září 1983 (20:00) – Budapešť\n SSSR - Bulharsko 91:70 (41:36)\n\n18. září 1983 (20:00) – Budapešť\n\n Maďarsko - Jugoslávie 82:79 (45:46)\n\n18. září 1983 (18:15) – Budapešť\n Itálie - Nizozemsko 60:57 (27:30)\n17. září 1983 (13:00) – Budapešť\n\n17. září 1983 (16:30) – Budapešť69:59\n Itálie - ČSSR 55:54 (23:28)\n\n18. září 1983 (16:30) – Budapešť\n\n Polsko - Nizozemsko 82:73 (41:26)\n\n18. září 1983 (13:00) – Budapešť\n Švédsko - Španělsko 85:82 (34:34)\n\n17. září 1983 (9:30) – Budapešť\n\n17. září 1983 (11:15) – Budapešť\n Rumunsko - Švédsko 80:75 (41:40)\n\n18. září 1983 (11:15) – Budapešť\n\n Španělsko - Německo 64:63 (34:34)\n18. září 1983 (9:30) – Budapešť\n"}
{"id": "904630", "url": "https://cs.wikipedia.org/wiki?curid=904630", "title": "Dúrá", "text": "Dúrá\n\nDúrá (arabsky ) je město na Západním břehu Jordánu v guvernorátu Hebron. Je spravováno vládou Státu Palestina. Nachází se 11 km jihovýchodně od Hebronu. Jméno obce je odvozeno od kanaánského slova Adórajim znamenajícího „dům“. Adórajim je zmiňováno v Bibli. V době klasické se nazývalo Adora. V rané islámské době byla Dúrá známá pro své vinice a rozinky zvané Duri. Municipalita Dúrá vznikla 1. ledna 1967, ale po pěti měsících ji dobyla izraelská vojska během šestidenní války. Palestinská samospráva získala nad městem kontrolu v roce 1995.\n\nPodnebí je typicky středomořské, většina srážek spadne v zimě a jen minimum v létě. Úhrn srážek se liší v závislosti na místním mikroklimatu, v oblasti Dahr Alhadaba spadne ročně 400–600 mm, na jižních svazích 300–400 mm a v severních kopcích 250–300 mm.\n"}
{"id": "904631", "url": "https://cs.wikipedia.org/wiki?curid=904631", "title": "Novočtení", "text": "Novočtení\n\nNovočtení neboli relektura je v biblistice a teologii přizpůsobování poselství obsaženého v určitém textu novým okolnostem. Takto byly například v Novém zákoně nově vyloženy určité pasáže Starého zákona, a to zejména ve světle událostí spjatých s narozením, životem a ukřižováním Ježíše Krista.\n\n"}
{"id": "904634", "url": "https://cs.wikipedia.org/wiki?curid=904634", "title": "Petr Škvor", "text": "Petr Škvor\n\nPetr Škvor (12. března 1948 Praha – 13. října 1993 Praha) byl český houslový sólista a dirigent.\n\nByl dlouholetý koncertní mistr Pražského komorního orchestru (PKO), od roku 1979 koncertní mistr České filharmonie a působil jako dirigent Komorní filharmonie Pardubice.\nJeho hudební všestrannost se projevila již v době studií na pražské konzervatoři, kde absolvoval tři obory současně: skladbu jako hlavní předmět, dirigování a hru na housle. Tu studoval jako vedlejší obor u Josefa Micky a absolvoval pozoruhodným výkonem v Sibeliově houslovém koncertu. V posledním roce studia na konzervatoři založil smyčcové kvarteto nesoucí jeho jméno, které se pak na řadu let stalo součástí koncertního života\nNa pražské AMU / 1969-1972/ pokračoval pod vedením Josefa Vlacha již jen ve studiu houslové hry. Ještě před absolutoriem byl přijat do Pražského komorního orchestru, jehož koncertním mistrem se stal v roce 1971.\nS tímto souborem absolvoval nespočet zahraničních zájezdů, nahrál řadu gramofonových desek / A. Dvořák Serenáda D dur a Česká suita D dur / a hrál s ním i sólově. Jako sólista se v této době objevil i před některými dalšími symfonickými orchestry a v roce 1979 stanul v Blochově houslovém koncertu poprvé jako sólista i před Českou filharmonií.\nV této době / 1979-1988/ byl již koncertním mistrem České filharmonie a současně i uměleckým vedoucím Filharmonického komorního orchestru a svoji působnost zde rozšířil i na dirigování.\nAbsolvoval řadu zahraničních zájezdů / Japonsko, Itálie, Německo, Španělsko, Švýcarsko, Rakousko /, na domácí scéně pak Abonentní koncerty Cyklu komorní orchestry.\nSukův komorní orchestr vznikl v roce 1974 bez názvu na pražské AMU pod vedením profesora Josefa Koďouska. Později byl jeho uměleckým vedoucím národní umělec Josef Suk. Orchestr navázal četné kontakty s významnými našimi a zahraničními sólisty a dirigenty a byl pravidelně zván na mezinárodní festivaly / do Salcburku, Dánska, Finska, Španělska/.\nV roce 1980 se Sukův komorní orchestr stal komorním souborem Symfonického orchestru hl. m. Prahy FOK. Uměleckého vedení se ujal zasloužilý umělec Josef Vlach.\nV 55. koncertní sezoně tohoto špičkového komorního orchestru / r. 1990/ se stal Petr Škvor šefdirigentem.\nZde spolupracoval s řadou domácích i zahraničních dirigentů a sólistů, zasl. umělec Libor Pešek, nár. umělkyně Zuzana Růžičková, Heinz Hollinger, Yosiko Arai, André Bernard, Maurice Bourge, István Dénes a mnoho dalších. S repertoárem od barokních mistrů až po soudobou hudbu / mj. díla Handla, Vivaldi, Bacha, Telemana, Corelliho, Haydna, Mozarta, Stamice, Čajkovského, Janáčka, Dvořáka, Suka, Martinů, Stravinského absolvoval nespočet vystoupení doma / mimo jiné Večery komorního cyklu Kruhu přátel hudby v Plzni, Abonentní koncerty v Praze /, hostoval v řadě evropských zemí, ale i v USA, Mexiku, na Kubě a v Japonsku.\nDirigentská průprava, jež se mu vedle studia houslí dostalo, přivedla Petra Škvora v roce 1991 jako šefdirigenta do Komorní filharmonie Pardubice. Zde působil do roku 1993. Zemřel 13. 10. 1993, na vrcholu svých umělecký sil ve věku 45 let, na následky těžkého zranění, které utrpěl při dopravní nehodě.\n\n"}
{"id": "904640", "url": "https://cs.wikipedia.org/wiki?curid=904640", "title": "Mistrovství Evropy v basketbalu žen 1985", "text": "Mistrovství Evropy v basketbalu žen 1985\n\n20. mistrovství Evropy v basketbalu žen proběhlo v dnech 8. – 15. září v italských městech Vicenza a Treviso.\n\nTurnaje se zúčastnilo 12 týmů, rozdělených do dvou šestičlenných skupin. První dvě družstva postoupila do semifinále. Týmy, které skončily na třetím a čtvrtém místě hrály o 5. - 8. místo a týmy na pátém a šestém místě hrály o 9. - 12. místo. Mistrem Evropy se stalo družstvo Sovětského svazu.\n\n Jugoslávie - Rumunsko 92:57 (55:23)\n\n8. září 1985 (16:00) – Vicenza\n\n8. září 1985 (19:00) – Vicenza\n\n8. září 1985 (21:00) – Vicenza\n\n9. září 1985 (17:00) – Vicenza\n\n9. září 1985 (19:00) – Vicenza\n\n9. září 1985 (21:00) – Vicenza\n\n10. září 1985 (17:00) – Vicenza\n\n10. září 1985 (19:00) – Vicenza\n\n10. září 1985 (21:00) – Vicenza\n\n11. září 1985 (17:00) – Vicenza\n\n11. září 1985 (19:00) – Vicenza\n\n11. září 1985 (21:00) – Vicenza\n\n12. září 1985 (17:00) – Vicenza\n\n12. září 1985 (19:00) – Vicenza\n\n12. září 1985 (21:00) – Vicenza\n Maďarsko - Španělsko 78:65 (33:37)\n\n8. září 1985 (16:00) – Treviso\n\n8. září 1985 (19:00) – Treviso\n\n8. září 1985 (21:00) – Treviso\n\n9. září 1985 (17:00) – Treviso\n\n9. září 1985 (19:00) – Treviso\n\n9. září 1985 (21:00) – Treviso\n\n10. září 1985 (17:00) – Treviso\n\n10. září 1985 (19:00) – Treviso\n\n10. září 1985 (21:00) – Treviso\n\n11. září 1985 (17:00) – Treviso\n\n11. září 1985 (19:00) – Treviso\n\n11. září 1985 (21:00) – Treviso\n\n12. září 1985 (17:00) – Treviso\n\n12. září 1985 (19:00) – Treviso\n\n12. září 1985 (21:00) – Treviso\n SSSR - ČSSR 111:43 (57:15)\n\n14. září 1985 (19:00)\n\n14. září 1985 (21:00\n SSSR - Bulharsko 103:69 (57:41)\n\n15. září 1985 (21:00)\n\n Maďarsko - ČSSR 103:76 (52:30)\n\n15. září 1985 (19:00)\n Jugoslávie - Itálie 83:71 (45:38)\n\n14. září 1985 (19:00)\n\n14. září 1985 (15:00)\n Jugoslávie - Polsko 76:58 (36:31)\n\n15. září 1985 (17:00)\n\n Itálie - Francie 63:55 (42:29)\n\n15. září 1985 (15:00)\n Španělsko - Nizozemsko 56:44 (24:23)\n\n14. září 1985 (9:30)\n\n14. září 1985 (11:30)\n Rumunsko - Španělsko 93:73 (52:32)\n\n15. září 1985 (11:30)\n\n Nizozemsko - Belgie 70:41 (22:17)\n\n15. září 1985 (9:30)\n"}
{"id": "904647", "url": "https://cs.wikipedia.org/wiki?curid=904647", "title": "Tchien-ťin Teda", "text": "Tchien-ťin Teda\n\nTchien-ťin Teda () je čínský profesionální fotbalový klub, který sídlí v přímo spravovaném městě Tchien-ťin. Založen byl v roce 1951. Od roku 1993 působí na profesionální bázi. Klubové barvy jsou modrá a stříbrná. Jedná se o dvojnásobného vítěze Čínského poháru. Od sezóny 1999 působí v čínské nejvyšší fotbalové soutěži.\n\nSvé domácí zápasy odehrává na Tchien-ťinském olympijském stadionu s kapacitou 54 696 diváků.\n\nPlný název klubu je Fotbalový klub Tchien-ťin Teda ()\n\nKlub byl založen v roce 1951 pod názvem Chua-pej (v českém překladu: Severní Čína), v roce 1957 se přejmenoval na Tchien-ťin. Od roku 1998 nese současný název podle hlavního sponzora, firmy TEDA (Tianjin Economic and Technological Development Association). Klub se stal dvakrát neoficiálním mistrem ČLR (1960 a 1980) a dvakrát vyhrál národní pohár (1960 a 2011). Jako vicemistr se zúčastnil Ligy mistrů AFC 2011: postoupil ze základní skupiny do osmifinále, kde ho vyřadil jihokorejský tým Jeonbuk Hyundai Motors.\n\nTrenérem byl v letech 2012 až 2013 bývalý kostarický internacionál brazilského původu Alexandre Guimaraes. V roce 2008 klub vedl Jozef Jarabinský.\n\nZdroj: \n\n\n\n\nZdroj: \n\n\n\nZdroj: \n\nZdroj: \n\n"}
{"id": "904648", "url": "https://cs.wikipedia.org/wiki?curid=904648", "title": "Třesice (Kosičky)", "text": "Třesice (Kosičky)\n\nZaniklá obec Třesice se nalézala na katastru dnešní obce Kosičky. Nalézala se u hráze dnešního Třesického rybníka.\n\nV písemných pramenech se Třesice připomínají poprvé k roku 1397. Vesnice stála ještě roku 1571, kdy je zaznamenáno v Chulumeckém urbáři že v ní jsou tři usedlosti. Zanikla pravděpodobně za třicetileté války neboť Chlumecký urbář z roku 1670 ji označuje jako ves pustou.\n\nJméno obce se přeneslo na pozdější hospodářský dvůr, který byl vystavěn asi 400 m západně při dnešní silnici z Kosiček do Káranic. Na jeho místě se v dnešní době nalézá areál bývalého státního statku včetně čtyř obytných domů.\n"}
{"id": "904650", "url": "https://cs.wikipedia.org/wiki?curid=904650", "title": "Exploze plynu v Divadelní ulici v Praze", "text": "Exploze plynu v Divadelní ulici v Praze\n\nK explozi plynu v Divadelní ulici v Praze došlo 29. dubna 2013 krátce před 10. hodinou dopolední v budově patřící Řízení letového provozu České republiky. Exploze byla slyšet po celém centru Prahy, tlaková vlna vysypala okna v okruhu stovek metrů, bylo zraněno 43 osob, z toho 2 osoby vážně. Nikdo nezemřel. K výbuchu došlo v přízemí třípatrového domu s kancelářemi čp. 334.\n\nExploze poškodila desítky domů a zaparkovaných automobilů v okolí. K samotné budově, kde došlo k explozi, městský statik Petr Macháň uvedl, že jí nebude nutné strhnout, protože výbuch nepoškodil nosné konstrukce. Část jedné z obvodových zdí vychýlil zhruba o pět centimetrů, nad 1. nadzemním podlaží se ale propadl strop.\n\nNa okolních budovách byla hlavně vysklená okna. V roce 2014 kriminalisté odhadli škodu na 275 milionů korun, o náhradu se přihlásilo 50 poškozených osob a přes 30 firem. Majitelé domů v okolí postupně uvedli budovy do původního stavu. Později byla také otevřena legendární kavárna Slavia, která sousedí s domem, v němž došlo k výbuchu.\n\nPodle pražských kriminalistů explozi způsobilo porušení technických norem při stavebních pracích v roce 1980. Příslušný stavbyvedoucí již zemřel, proto policie ve věci nikoho neobvinila a případ odložila.\n"}
{"id": "904653", "url": "https://cs.wikipedia.org/wiki?curid=904653", "title": "Rez slézová", "text": "Rez slézová\n\nRez slézová (\"Puccinia malvacearum\") je houba, jednobytná rez z čeledě rzi \"Pucciniaceae\". K vývojovému cyklu potřebuje jednoho hostitele. Rez slézová je známá jako patogen, který napadá proskurník topolovku (\"Althaea rosea\"). Podle některých zdrojů menší napadení významně nepoškodí rostlinu, podle jiných zdrojů bývá napadení rzí tak významné, že zásadně omezuje pěstování rostliny proskurník topolovka jako okrasné rostliny.\n\nPUCCMA\n\nHollyhock rez byla poprvé zaznamenána v roce 1852 v Chile, kde je původní. V roce 1857 byla zjištěna v Austrálii a v roce 1869 se šířila ve Španělsku, odkud proniká rychle přes zbytek Evropy. V roce 1875 byla hlášena z Jižní Afriky a dosáhla USA v roce 1886. V současné době se onemocnění vyskytuje na celém světě.\n\nPodle coopext.colostate.edu je známo více hostitelů patogena s označením rez slézová \"Puccinia malvacearum \", patří mezi ně proskurník \"Althaea\" (proskurník topolovka, slézová růže) nebo ibišek \"Hibiscus\" .\n\nNa listech slézové růže infikované rzí se tvoří světle žluté skvrny. Hnědé rzivé plodnice bývají na spodní straně listů. Plodnice se mohou také objevit na stonku rostliny, pokud je infekce vážná.\n\nZřetelně viditelná estetická vada. Nepoškozuje významně rostlinu. Nicméně, v případě závažné infekce mohou puchýře omezit fotosyntézu a vést k vadnutí listů. Někteří autoři ovšem uvádí, že rez znemožňuje používat slézové růže jako okrasnou rostlinu.\n\nVětrem.\n\nVýsadba v místě, které má spoustu cirkulace vzduchu s dostatkem prostoru mezi rostlinami pomáhá snižovat riziko infekce. Zvýšená vlhkost vzduchu kolem rostlin vede k zvýšené tvorbě výtrusů rzi. Vyvarujte se zvlhčení listí při zalévání.\n\nChoroba přezimuje na listech. Odstranění všech infikovaných částí rostlin na podzim a odstranění odumřelých částí rostlin velmi brzy na jaře je důležité. Rzivé listy by měly být odstraněny jakmile se objeví v průběhu vegetačního období a květní lodyhy by měly být odstraněny po odkvetení. Zbytky rostlin mohou být spáleny, zaryty nebo zkompostovány. Doporučuje se odstranit slézovité plevele.\n\nLze provést postřik fungicidy. Preventivní ošetření fungicidy může být použito před infekcí. Pravidelná aplikace sirnatými přípravky lze použít několik týdnů před předpokládanou infekcí.\n\nMastana SC (mancozeb)\n\n"}
{"id": "904658", "url": "https://cs.wikipedia.org/wiki?curid=904658", "title": "Kanton Trois-Rivières", "text": "Kanton Trois-Rivières\n\nKanton Trois-Rivières ( ) je francouzský kanton v departementu Guadeloupe v regionu Guadeloupe. Tvoří ho 5 obcí.\n\n"}
{"id": "904659", "url": "https://cs.wikipedia.org/wiki?curid=904659", "title": "Just Fontaine", "text": "Just Fontaine\n\nJust Fontaine (* 18. srpen 1933, Marrakéš) je bývalý francouzský fotbalista a trenér narozený v Maroku.\n\nVe francouzské 1. lize vstřelil 165 gólů ve 200 zápasech, dvakrát byl jejím nejlepším střelcem (1958, 1960). V sezóně 1958/59 byl nejlepším střelcem Poháru mistrů evropských zemí, dvakrát hrál finále tohoto poháru. Je též čtyřnásobným mistrem Francie, třikrát se Stade de Reims (1958, 1960, 1962) a jednou s OGC Nice (1956). Dvakrát vyhrál francouzský pohár (1954, 1958).\n\nByl nejlepším střelcem mistrovství světa ve fotbale roku 1958, kde s francouzskou reprezentací vybojoval bronzovou medaili. Jeho třináct vstřelených branek na jediném turnaji (během pouhých 6 zápasů!) je dodnes rekordem světových šampionátů. Čtyři vstřelil v zápase o bronz, v němž Francie porazila Západní Německo 6:3. To, že byl výjimečným útočníkem, potvrzuje i jeho celková bilance ve francouzském národním týmu – ve 21 zápasech vstřelil 30 branek.\n\nV anketě Zlatý míč, která hledala nejlepšího fotbalistu Evropy, se roku 1958 umístil na třetím místě. Pelé ho roku 2004 zařadil mezi 125 nejlepších žijících fotbalistů. V listopadu 2003 vyhlášen nejlepším fotbalistou Francie posledních padesáti let pro seznam UEFA Jubilee 52 Golden Players.\n\nPo skončení hráčské kariéry se stal trenérem, vedl francouzskou (1967) a marockou reprezentaci (1979–1981) či mužstva Paris Saint-Germain (1973–1976) a Toulouse FC (1978–1979).\n\n"}
{"id": "904671", "url": "https://cs.wikipedia.org/wiki?curid=904671", "title": "Valerie Briscoová-Hooksová", "text": "Valerie Briscoová-Hooksová\n\nValerie Ann Brisco-Hooks (* 6. července 1960 Greenwood, Mississippi) je bývalá americká atletka, sprinterka, trojnásobná olympijská vítězka z roku 1984.\n\nPatřila k nejúspěšnějším sportovcům na olympiádě v Los Angeles v roce 1984. Zvítězila zde v bězích na 200 i 400 metrů a byla rovněž členkou vítězné štafety USA na 4×400 metrů. Na olympiádě v Soulu v roce 1988 vybojovala stříbrnou medaili na 4×400 metrů. Ve stejné disciplíně získala na světovém šampionátu v Římě v roce 1987 bronzovou medaili.\n\n\n"}
{"id": "904675", "url": "https://cs.wikipedia.org/wiki?curid=904675", "title": "Austell", "text": "Austell\n\nAustell je město v Cobb County, v Georgii, ve Spojených státech amerických. V roce 2011 žilo ve městě 6597 obyvatel.\nPodle sčítání obyvatel v roce 2000 žilo ve městě 5359 obyvatel, 2009 domácností, a 1386 rodin. V roce 2011 žilo ve městě 3138 mužů (47,6%), a 3459 žen (52,4%). Průměrný věk obyvatele je 34 let.\n"}
{"id": "904676", "url": "https://cs.wikipedia.org/wiki?curid=904676", "title": "Michaela Řeháková", "text": "Michaela Řeháková\n\nIng. Michaela Řeháková (* 19. července 1986) je česká fotomodelka.\n\nMichaela Řeháková pochází ze Zlína.\n\nV letech 2001-2005 studovala na Střední škole hotelové Zlín s.r.o. V letech 2005-2010 studovala bakalářský obor \"Cestovní ruch\" a následně navazující magisterský obor \"Management cestovního ruchu\" na Vysoké škole obchodní v Praze a získala titul Ing. \n\n\nV roce 2007 se zúčastnila soutěže krásy Česká Miss, kde se probojovala až do finále a získala titul \"Miss Marketing\". Reprezentovala Českou republiku na mezinárodní soutěži krásy Top Model of the World 2007, jejíž finále se konalo 18. ledna 2007 v egyptské Hungdadě. Zde se umístila v \"TOP 15\" a ještě získala titul \"The Best of Catwalk (Královna přehlídkových mol)\".\n\n"}
{"id": "904679", "url": "https://cs.wikipedia.org/wiki?curid=904679", "title": "Seznam premiérů Malty", "text": "Seznam premiérů Malty\n\nSeznam premiérů Malty představuje chronologický přehled osob, které stály v čele vlády Maltské republiky. Dvakrát, mezi 2. listopadem 1933 až 4. listopadem 1947, a opět mezi 26. dubnem 1958 až 5. březnem 1962, byl tento vrcholný úřad výkonné moci zrušen.\n\n"}
{"id": "904683", "url": "https://cs.wikipedia.org/wiki?curid=904683", "title": "Avalon (Georgie)", "text": "Avalon (Georgie)\n\nAvalon je město (osada) v Stephens County, v Georgii, ve Spojených státech amerických. V roce 2011 žilo ve městě 213 obyvatel.\nPodle sčítání lidí v roce 2000 žilo ve městě (osadě) 278 obyvatel, 109 domácností, a 80 rodin. V roce 2011 žilo ve městě 103 mužů (48,4%), a 110 žen (51,6%). Průměrný věk obyvatele je 41 let.\n"}
{"id": "904684", "url": "https://cs.wikipedia.org/wiki?curid=904684", "title": "Evropská studia", "text": "Evropská studia\n\nEvropská studia jsou studijní obor, který je vyučován na některých univerzitách a jiných vysokých školách. \n\nEvropská studia jsou většinou zaměřeny na Evropskou unii z pohledu společenských věd nebo veřejné správy. Tento studijní program většinou obsahuje multioborové studium složené z politologie, evropské veřejné správy, historie evropské integrace, evropského práva, ekonomie a sociologie. Na některých univerzitách bývá tento program rozšířený i na znalosti evropské kultury, literatury a evropských jazyků. \n\nKatedry Evropských studií jsou nejrozšířenější na evropských univerzitách, ale existují i v severní Americe, Asie a Austrálii. \n\nV Česku se Evropská studia vyučují na Univerzitě Karlově v Praze, na Masarykově univerzitě v Brně, Univerzitě Palackého v Olomouci, Západočeské univerzitě v Plzni a na Metropolitní univerzitě Praha.\n"}
{"id": "904685", "url": "https://cs.wikipedia.org/wiki?curid=904685", "title": "Kanton Conliège", "text": "Kanton Conliège\n\nKanton Conliège ( ) je francouzský kanton v departementu Jura v regionu Franche-Comté. Tvoří ho 17 obcí.\n\n"}
{"id": "904686", "url": "https://cs.wikipedia.org/wiki?curid=904686", "title": "Kanton Sellières", "text": "Kanton Sellières\n\nKanton Sellières ( ) je francouzský kanton v departementu Jura v regionu Franche-Comté. Tvoří ho 13 obcí.\n\n"}
{"id": "904688", "url": "https://cs.wikipedia.org/wiki?curid=904688", "title": "Kanton Voiteur", "text": "Kanton Voiteur\n\nKanton Voiteur ( ) je francouzský kanton v departementu Jura v regionu Franche-Comté. Tvoří ho 19 obcí.\n\n"}
{"id": "904691", "url": "https://cs.wikipedia.org/wiki?curid=904691", "title": "The Archive", "text": "The Archive\n\nThe Archive je extended play vydané americkou indie rockovou skupinou Imagine Dragons. Album bylo vydáno ve Spojených státech dne 12. února 2013 prostřednictvím vydavatelství Interscope Records.\n\n"}
{"id": "904693", "url": "https://cs.wikipedia.org/wiki?curid=904693", "title": "Louis de Buade de Frontenac", "text": "Louis de Buade de Frontenac\n\nLouis de Buade, Comte de Frontenac et de Palluau (22. května 1622 – 28. listopadu 1698) byl v letech 1672-1682 a 1689-1698 generální guvernér Nové Francie. Jednalo se o osobnost, která výrazně ovlivnila podobu francouzské kolonizace Severní Ameriky, podílela se na obchodní expanzi kolonie, na obraně před útoky Angličanů a Irokézů a na ofenzivních akcích během prvního imperiálního konfliktu v oblasti. V 19. a začátkem 20. století byl mnohými historiky adorován, dnes je hodnocen podstatně střízlivěji a kritičtěji.\n\nLouis de Buade, budoucí hrabě Frontenac, se narodil 22. května 1622 v Saint-Germain jako syn Henriho de Buade, hraběte de Frontenac a barona – později hraběte – de Palluau a Anne Phélypeaux de Pontchartrain. Přišel na svět jako pohrobek. 30. července 1623 byl pokřtěn, jeho kmotrem byl samotný král Ludvík XIII. Rodina Buade patřila ke staré francouzské šlechtě - děd i otec sloužili v armádě a jako pobočníci králů Jindřicha IV. a Ludvíka XIII.\n\nSvé vzdělání zřejmě získal na jezuitské koleji a velmi brzy začal sloužit v armádě. Zúčastnil se bojů třicetileté války a v roce 1643 získal hodnost plukovníka (\"maître de camp\") v regimentu \"Normandie\". V roce 1646 při obléhání Orbitella utržil trvalé zranění pravé ruky a následně obdržel hodnost \"maréchal de camp\".\n\nV roce 1648 se tajně oženil s Anne de La Grange. Její otec tomuto sňatku nepřál a následně svou dceru vydědil. Manželům se narodil syn François-Louis (1651-cca 1671), ale jednalo se o jejich jediné dítě. Některé zdroje uvádějí, že manželství nefungovalo a oba žili odděleně, ale šlo zřejmě o pomluvu. Buade de Frontenac nějakou dobu zastával blíže nespecifikované funkce u královského dvora a zároveň spravoval svůj šlechtický statek. Podobně jako mnoho dalších šlechticů se i on díky nákladnému životu začal topit v dluzích, které v roce 1664 přesahovaly 350 000 livrů. V roce 1669 byl vyslán jako člen francouzského (církevního) kontingentu pomoci Benátkám, odplul na Krétu, kde se měl podílet na válce proti Turkům, ale po neshodě s benátským velitelem Morosinim byl propuštěn.\n\nNa jaře 1672 byl jmenován generálním guvernérem Nové Francie. Důvody pro toto královské rozhodnutí nejsou známy. Odměnou mu byl plat ve výši 24 000 livrů ročně a zároveň blokace nároků jeho věřitelů. Většinu tohoto platu poukazoval své ženě, která zůstala ve Francii a výrazně se zasazovala za svého manžela na královském dvoře. Frontenac doplul do kolonie začátkem podzimu roku 1672. Velmi záhy si začal nárokovat pravomoci, jež mu nepříslušely. Guvernér měl mít na starosti vojenské záležitosti a právo veta v záležitostech ostatních. Toto právo však bylo uplatňováno jen v extrémních případech. Justici, administrativu a ekonomiku měl mít na starosti intendant. Intendant Jean Talon opustil v listopadu kolonii a trvalo dosti dlouho, než Colbert - ministr odpovědný za kolonie - jmenoval nového. A tak jaksi mimochodem převzal intendatovy pravomoci a brzy se dostal do konfliktu s ostatními koloniálními představiteli a institucemi - s \"Conseil Souverain\" (v podstatě vláda kolonie), guvernérem Montrealu a některými vůdčími rodinami.\n\nPokračoval v obchodní expanzi, kterou zahájil intendant Jean Talon. Podporoval zakládání pevnůstek a obchodních stanic daleko na západě v oblasti Velkých jezer. Jednal tak v rozporu s pokyny ministra Colberta, jehož záměrem bylo vytvořit v údolí řeky sv. Vavřince pevnou a kompaktní kolonii, předtím než dojde k eventuálnímu pronikání na západ. V 70. letech sice došlo k podstatnému vylepšení opevnění v Québecu, ale ostatní osady v údolí sv. Vavřince byly chráněny jen slabě nebo vůbec. V roce 1673 nechal založit pevnost na severním pobřeží jezera Ontario, kterou nazval Fort Cataracoui (častěji nazývána Fort Frontenac). Tento čin rozhněval velkou část obyvatel Montrealu, pro něž pevnost znamenala konkurenci v kožešinovém obchodě a zároveň místo, kde museli vesměs proti své vůli přes léto pomáhat při stavbě opevnění. Situace se postupně vyhrotila do té míry, že nechal uvěznit guvernéra Montrealu François-Marie Perrota a člena církve Abbé Fenelona. Celá záležitost se nakonec dostala ke králi Ludvíku XIV. a Colbertovi, kteří rozhodli v jeho neprospěch. Do Nové Francie zamířil konečně nový intendant Jacques Duchesneau, aby mj. rozmělnil guvernérovy pravomoci. Přesto v dalších letech pokračovaly konflikty mezi generálním guvernérem a dalšími představiteli kolonie a obě strany si stěžovaly a své činy obhajovaly pomocí dopisů u královského dvora.\n\nV indiánských záležitostech zdědil pouze krátce trvající všeobecný mír. Francouzi uzavřeli v roce 1667 příměří s tradičními nepřáteli Irokézi a následně pracovali na obnově obchodních vazeb s jezerními kmeny, poškozenými irokézskými výboji. On sám se velmi sblížil s Cavelierem de La Salle, jemuž poskytoval všemožnou pomoc při rozšiřování francouzských obchodních aktivit. Tyto aktivity se však nelíbily Irokézům, kteří si v roce 1675 zajistili své jižní a východní křídlo (boje se Susquehannocky a novoanglickými Algonkiny) a poté obrátili svou pozornost na západ. S Indiány uměl obratně jednat a byl mezi náčelníky napříč různými kmeny oblíbený a uznávaný. To však nezabránilo tomu, aby vztahy s Irokézi znovu nepřerostly v napětí a následně v otevřené nepřátelství (1684), neboť ti si uvědomovali, že francouzská expanze není podložená skutečnou mocí.\n\nV 70. letech 17. století se objevila na severu nová výzva. Angličané založili Hudson's Bay Company (Společnost Hudsonova zálivu). On však odmítl podnikat proti anglickým aktivitám jakékoliv akce - vztahy mezi Francií a Anglií byly zatím přátelské.\n\nMěl výrazné spory s církevními představiteli kolonie (např. s biskupem Lavalem) a s jezuity. Hlavním problémem byl obchod s alkoholem. Církev byla ostře proti prodeji alkoholu domorodcům, neboť ti v opilosti páchali množství zločinů a celkově docházelo k rozkladu jejich společnosti. On sám naopak považoval alkohol za důležitý obchodní artikl v kožešinovém obchodě a nehodlal jeho prodej Indiánům jakkoliv omezovat. Svým postojem vůči církvi se shodoval s názory ministra Colberta, který byl antiklerikál a na jakékoliv církevní aktivity pohlížel krajně podezřívavě.\n\nV roce 1680 upozornil Colbert guvernéra, že si prakticky každý stěžuje na jeho „tyranii“ a v ten samý rok ho Ludvík XIV. napomenul slovy \"„(Nová Francie) riskuje úplné zničení, pokud nezměníte vaše vedení a zásady“\". Roku 1681 byl opět varován, že jestliže nezmění své jednání, bude nutné ho odvolat. Frontenac na tato varování nedbal, dál vedl spory s kdekým významným v kolonii, nechal mj. uvěznit intendantova syna a jednoho z členů \"Conseil Souverain\". Královi a Colberotvi definitivně došla trpělivost a v roce 1682 Frontenaca odvolali.\n\nVe Francii strávil Frontenac hodně času tím, aby přesvědčil ministra (v roce 1683 se po smrti Colberta novým ministrem pro kolonie stal jeho syn Jean-Baptiste Antoine Colbert, Marquis de Seignelay) a krále, že si zaslouží nové funkční období. Pomáhali mu v tom i jeho přátelé u dvora. Zdá se, že v té době konečně uspěli i jeho věřitelé a hrabě přišel o část svého majetku. Situace v Nové Francii se zatím nevyvíjela příliš dobře. Začala válka s Irokézi, jejímuž vypuknutí svou podporou západní expanze Frontenac rozhodně napomohl. Kolonie byla řídce zalidněná (cca 10 000 lidí v 80. letech 17. století) a zranitelná - osady byly rozptýlené, slabě opevněné, vojáků málo, samozásobitelská schopnost kolonie nepatrná. Guvernér Brisay de Denonville sice zorganizoval velkou výpravu proti Irokézům (1687), která však vojenskou sílu této indiánské konfederace výrazněji neoslabila.\n\nV roce 1689 požádal Brisay de Denonville o odvolání a v dubnu téhož roku byl Frontenac znovu jmenován do funkce guvernéra Nové Francie. Pomohlo mu k tomu soustavné lobbování u dvora. V té době došlo k vypuknutí války mezi Francií a Anglií jako součást širšího konfliktu zvaného devítiletá válka. Do kolonie dorazil v říjnu 1689, dva měsíce poté, co Irokézové napadli osadu Lachine a de facto zahájili boje v rámci konfliktu, jež nese jméno válka krále Viléma. Situace nebyla dobrá, strach z dalšího útoku Indiánů paralyzoval okolí Montrealu.\n\nVe svém druhém funkčním období disponoval několika výhodami. Zaprvé měl značnou podporu u dvora, neboť po smrti markýze de Seignelay se ministrem pro kolonie stal jeho příbuzný Louis Phélypeaux de Pontchartrain. Navíc měl velmi schopné podřízené v kolonii, kteří byli vynikajícími organizátory a veliteli: Jean Bochart de Champigny (intendant), Louis-Hector de Callière (guvernér Montrealu a pozdější generální guvernér) a Philippe de Rigaud de Vaudreuil (velitel pravidelných jednotek).\nVe Francii a Nové Francii se dlouho zvažovalo, jak postupovat ve válce v Americe. Hlavní podporu měl velký útok na New York, který by ze hry vyřadil i Irokéze. Frontenac měl pro tyto Indiány určitou slabost a dlouho si myslel, že i díky svému vlivu, jenž určitě přecenil, se je podaří přetáhnout na francouzskou stranu. V tom se mýlil. Místo masivního útoku na obchodní centrum New Yorku - Albany - a Irokéze bylo nakonec rozhodnuto ve prospěch tří malých, spíše záškodnických přepadů, z nichž dva směřovaly na Novou Anglii. Podle historika Williama Ecclese šlo o velkou chybu, která mohla mít pro Novou Francii fatální následky. Tyto výpravy měly dva efekty: 1) zvedly morálku Francouzů, 2) sjednotily rozhádané anglické kolonie ke společnému postupu.\nAngličané plánovali simultánní útok na Montreal a Quebec, ale to jim nevyšlo. Přepad Montrealu skončil fiaskem a obojživelná operace vůči Quebecu se tak zpozdila, že zde Francouzi mohli soustředit veškeré své síly (3000 mužů). Když pak v říjnu 1690 připlulo loďstvo vedené Sirem Williamem Phipsem, mohl si Frontenac dovolit odmítnout anglický návrh kapitulace s hrdostí a pompou jemu vlastní: „\"Nemám jinou odpověď pro vašeho generála než ústy mých kanónů a mušket. Musí si zapamatovat, že si nemůže dovolit dávat takové požadavky muži jako jsem já. Ať předvede to nejlepší, co v něm je, totéž ukážu i já.\"“ Francouzi se nakonec bez větších problémů ubránili, ale bylo jasné, že kolonie je slabá. Frontenac urgoval u dvora velkou pomoc, s níž by provedl útok na Boston a New York, ale situace v Evropě takto masivní akci nedovolovala.\n\nFrontenac dlouho zkoušel získat irokézské spojenectví či alespoň neutralitu pomocí diplomacie. Výsledkem však bylo, že několik dalších let představovali tito bojovní Indiáni hrozbu pro kanadské hraniční osady. Guvernér přenechával při obraně faktické velení svým podřízeným a sám se zaměřil na rozšíření kožešinového obchodu v oblasti Velkých jezer. Jeho entuziasmus se vytrácel. V roce 1691 dokonce sondoval u svého příbuzného ministra Pontchartraina: \"„Dosáhl jsem věku...kdy vidím, jak ztrácím sílu: a tak post poněkud bezpečnější a klidnější než je guvernérství v Kanadě by se brzy hodil pro mé životní období.“\" Až v roce 1693 nechal zorganizovat velkou výpravu vůči Mohawkům. Ta je sice velmi oslabila, ale irokézská konfederace stále odmítala mír s Francouzi. Konečně v roce 1696 došla guvernérovi Nové Francie trpělivost. Souhlasil s vysláním na koloniální poměry velké útočné armády (2150 mužů), která měla Irokéze definitivně vyřadit z bojů. Sám se postavil do jejího čela. Jelikož už byl poměrně starý (74 let), byl nesen v křesle, obklopen členy své domácnosti. Ačkoliv nominálně velitel výpravy, skutečnými výkonnými veliteli byli jeho podřízení Callière a Vaudreuil. Tato akce opět nedonutila Irokéze k nějaké větší bitvě, ale definitivně je přesvědčila, že mír s Francouzi je již potřeba.\n\nV únoru 1698 dorazila do Montrealu skupina newyorských Nizozemců a Indiánů a přinesla zprávu o uzavření míru v Evropě (Smlouva z Rijswijku). Anglické kolonie měly většinou informační předstih před francouzskými, především z důvodu častějšího a početnějšího lodního spojení. V květnu 1698 pak dorazil do Québecu anglo-nizozemský důstojník Peter Schuyler a přinesl přímo Frontenacovi kopie smlouvy. Došlo sice ještě ke krátké dopisové roztržce mezi Frontenacem a newyorským guvernérem Bellomontem ohledně Irokézů, ale bez dalších následků. Krátce nato Frontenac smrtelně onemocněl, sepsal poslední vůli, smířil se s intendantem a biskupem a 28.11. 1698 zemřel ve svém sídle Château Saint-Louis. Byl pohřben v kostele québeckých františkánů. Jeho žena ho ve Francii přežila o 9 let.\n\nFrontenac určitě byl výraznou postavou raných kanadských dějin. Musel mít značné kouzlo osobnosti (už jen proto, že měl 36 věřitelů) a především byl velmi sebevědomý a dokázal prosadit své názory a svou vůli. Na druhou stranu byl mocichtivý, hašteřivý, nesnášenlivý. Uměl zručně překrucovat skutečnost, neuznával argumenty jiných, snažil se ostatní přesvědčit o své pravdě často i za pomoci nečistých metod. Jeho zásluhy o rozvoj Nové Francie byly a stále jsou velmi zveličovány. Spousta publicistů mu připisuje udržení míru s Irokézi v letech 1672-1682 (ve skutečnosti i díky jeho akcím se vztahy s Irokézi postupně zhoršovaly), stavbu údajně důležité pevnosti Fort Frontenac (ve skutečnosti pevnost nehrála velkou roli ani v kožešinovém obchodě, ani při obraně Nové Francie), rozvoj kožešinového obchodu (z něhož mj. profitovalo množství jeho oblíbenců), podíl na velkých objevech severoamerického vnitrozemí (s objevitelem La Sallem měl vskutku nadstandardní vztahy), záchranu kolonie v letech 1689-1690 z marasmu nezdarů, ubránění Québecu před útokem Angličanů (který sám svými neuváženými expedicemi pomohl přivodit) a likvidaci irokézské hrozby v 90. letech 17. století (byl to právě on, kdo maximálně oddaloval masivní úder proti těmto Indiánům). Pokud se však ke všem těmto událostem přistoupí s kritickým odstupem, je zjevné, že guvernérovy zásluhy jsou daleko menší, než se může jevit.\n\nPo Frontenacovi je pojmenováno množství míst, věcí, klubů a institucí, zde jsou některé z nich:\nPro mnohé Kanaďany a lidi, které zajímá historie Nové Francie, je Frontenac stále legendou. Jak k tomu mohlo dojít, osvětluje kanadský historik William Eccles, autor, který život tohoto muže detailně zmapoval:\n\nSám Eccles napsal v roce 1959 vysoce kritickou a střízlivou biografii Frontenaca (\"Frontenac: The Courtier Governor\"), která vychází z velkého množství archivních i vydaných pramenů. V ní se pokusil zbořit staré mýty a legendu zbavit jeho glorioly.\n\n"}
{"id": "904694", "url": "https://cs.wikipedia.org/wiki?curid=904694", "title": "Mistrovství Evropy v basketbalu žen 1987", "text": "Mistrovství Evropy v basketbalu žen 1987\n\n21. mistrovství Evropy v basketbalu žen proběhlo v dnech 4. – 11. září v Španělských městech Cádiz, Jerez de la Frontera a El Puerto de Santa María.\n\nTurnaje se zúčastnilo 12 týmů, rozdělených do dvou šestičlenných skupin. První dvě družstva postoupila do semifinále. Týmy, které skončily na třetím a čtvrtém místě hrály o 5. - 8. místo a týmy na pátém a šestém místě hrály o 9. - 12. místo. Mistrem Evropy se stalo družstvo Sovětského svazu.\n\n Maďarsko - Francie 82:71 (45:29)\n\n4. září 1987 (17:00) - Jerez\n\n4. září 1987 (19:00) - Jerez\n\n4. září 1987 (21:30) - Jerez\n\n5. září 1987 (17:30) - Jerez\n\n5. září 1987 (19:30) - Jerez\n\n5. září 1987 (21:30) - Jerez\n\n6. září 1987 (17:30) - Jerez\n\n6. září 1987 (19:30) - Jerez\n\n6. září 1987 (21:30) - Jerez\n\n7. září 1987 (17:30) - Jerez\n\n7. září 1987 (19:30) - Jerez\n\n7. září 1987 (21:30) - Jerez\n\n8. září 1987 (17:30) - Jerez\n\n8. září 1987 (19:30) - Jerez\n\n8. září 1987 (21:30) - Jerez\n Jugoslávie - Itálie 73:65 (46:37)\n\n4. září 1987 (16:30) - El Puerto de Santa María\n\n4. září 1987 (19:30) - El Puerto de Santa María\n\n4. září 1987 (21:30) - El Puerto de Santa María\n\n5. září 1987 (17:30) - El Puerto de Santa María\n\n5. září 1987 (19:30) - El Puerto de Santa María\n\n5. září 1987 (21:30) - El Puerto de Santa María\n\n6. září 1987 (12:00) - El Puerto de Santa María\n\n6. září 1987 (19:00) - El Puerto de Santa María\n\n6. září 1987 (21:00) - El Puerto de Santa María\n\n7. září 1987 (17:30) - El Puerto de Santa María\n\n7. září 1987 (19:30) - El Puerto de Santa María\n\n7. září 1987 (21:30) - El Puerto de Santa María\n\n8. září 1987 (17:30) - El Puerto de Santa María\n\n8. září 1987 (19:30) - El Puerto de Santa María\n\n8. září 1987 (21:30) - El Puerto de Santa María\n Jugoslávie - Maďarsko 72:71 (36:33)\n\n10. září 1987 (17:30) - Cádiz\n\n10. září 1987 (21:30) - Cádiz\n SSSR - Jugoslávie 83:73 (44:33)\n\n11. září 1987 (21:00) - Cádiz\n\n Maďarsko - ČSSR 75:67 (38:28)\n\n11. září 1987 (19:00) - Cádiz\n Itálie - Francie 81:65 (44:31)\n\n10. září 1987 (12:30) - Cádiz\n\n10. září 1987 (19:30) - Cádiz\n Itálie - Španělsko 102:87 (47:41)\n\n11. září 1987 (17:00) - Cádiz\n\n Švédsko - Francie 70:54 (32:35)\n\n11. září 1987 (12:30) - Cádiz\n Polsko - Finsko 93:64 (49:26)\n\n10. září 1987 (9:00) - Cádiz\n\n10. září 1987 (10:45) - Cádiz\n Bulharsko - Polsko 81:80 (43:36)\n\n11. září 1987 (10:45) - Cádiz\n\n Rumunsko - Finsko 65:64 (32:27)\n\n10. září 1987 (9:00) - Cádiz\n1. SSSR\n2. Jugoslávie\n3 Maďarsko\n\n"}
{"id": "904696", "url": "https://cs.wikipedia.org/wiki?curid=904696", "title": "Včely samotářky", "text": "Včely samotářky\n\nVčely samotářky je skupina blanokřídlého hmyzu v rámci nadčeledi včely (\"Apoidea\"). Tvoří druhově nejbohatší skupinu včel. Na území České republiky žije více než 600 druhů. Počet druhů i jedinců v české přírodě stoupá směrem jihovýchodním. V Čechách jsou zastoupeny méně, na jihovýchodě Moravy jsou tyto včely hojnější.\n\nU druhů skupiny včelovitých obecně lze pozorovat mnoho úrovní sociálního chování. Včely samotářky tvoří nejnižší a nejjednodušší způsob sociálního života. Přítomná je pouze kasta samců a samiček.\n\nPočetné druhy lze rozčlenit do dvou základních skupin podle transportu pylu. Včely břichosběrné \"(Gastrolegae)\" přenášejí pyl pěchovaný na spodní straně zadečku, včely nohosběrné \"(Podilegae)\" využívají třetí pár noh k vytváření pylových rousků podobně jako včela medonosná.\n\nS nástupem jara se přezimující jedinci spáří. Po oplodnění samička na vhodném místě v zemi nebo v hotových válcovitých dutinách zbuduje samostatné hnízdo. Postupuje tak, že vystaví několik počátečních buněk a zanese je směsí nektaru a pylu. Do každé buňky položí vajíčko a buňky uzavře. Pak pokračuje ve stavbě dalších. Celkový počet buněk zpravidla nepřesáhne číslo dvacet. U většiny druhů se samička se svým potomstvem nikdy nesetká. Do příchodu zimy uhyne. Nová generace některých druhů přezimuje v larválním stádiu a vývoj dokončí až na jaře příštího roku. Plod jiných druhů dokončí svůj vývoj ještě před nástupem zimy. Mladé včely však přezimují ještě v buňce a líhnou se s příchodem jarního oteplení.\n\nNěkteré druhy samotářek vykazují náznaky vyššího sociálního chování. Nová generace se líhne ještě v tomtéž roce a déle žijící matce zakladatelce pomáhá při budování hnízda a sběru zásob. Jsou to však dokonalé samičky nikoliv dělnice.\n\nZpůsoby hnízdění včel samotářek jsou velmi pestré. Na prosluněných suchých místech v tužší půdě (např. polní cesta) prozradí včelí hnízda nápadné kopečky vyhrabaných hrudek s typickým centrálním otvorem. Jiné druhy hnízdí v hliněných svazích nebo v cihlovém zdivu. Příbytky dalších druhů lze nalézt v hotových válcovitých dutinách, jako jsou rákosová stébla, dutinky střešních tašek, chodbičky dřevokazného hmyzu ve starých dřevěných trámech nebo i ulity hlemýžďů.\n\nU včel samotářek se cení schopnost opylovat mnoho druhů rostlin. Z hospodářského hlediska se tyto včely jeví jako důležití opylovači květů vojtěšky. Produkce semen této významné pícniny se stala přímo závislou na opylovači druhu \"Nomia melanderi\" Ckll a čalounice mateřídoušková \"Megachile rotundata\" F. Pro první zmíněný druh se v blízkosti polí s vojtěškou budují umělá zemní hnízdiště a osazují se hliněnými bloky s kuklami včel. Čalounice se zase odchovávají ve svazcích rákosových stébel umisťovaných do blízkosti vojtěškových polí.\n\n"}
{"id": "904697", "url": "https://cs.wikipedia.org/wiki?curid=904697", "title": "Miroslav Kopřiva (lední hokejista)", "text": "Miroslav Kopřiva (lední hokejista)\n\nMiroslav Kopřiva (* 5. prosince 1983) je český hokejový brankář.\n\nJako brankář je odchovancem Kladna. V sezoně 2004/2005 při stávce v NHL hostoval v Berouně. Následující dvě sezony chytal za tým nejvyšší hokejové soutěže (NHL) v dresu Minnesoty Wild. Více však chytal na farmě Minnesoty v týmu Houston Aeros (AHL). V sezoně (2007/2008) zjistil, že o něj moc Houston nestojí a následně se vrátil do rodného Kladna. V sezóně (2010/2011) přestoupil do HC Slavia Praha. V sezoně 2012/2013 skvěle chytal v semifinále proti Plzni. Před sezonou 2013/2014 přestoupil do týmu KHL HC Slovan Bratislava. Před sezónou 2014/2015 přestoupil do týmu 1. české hokejové ligy Piráti Chomutov. Během další sezóny 2015/16 ho klub vytrejdoval do HC Dynamo Pardubice.\n\nV roce 2008 se v anketě Sportovec Kladenska umístil na 3. místě jako brankářská jednička extraligového hokejového celku a reprezentant ČR.\n\n"}
{"id": "904699", "url": "https://cs.wikipedia.org/wiki?curid=904699", "title": "Pauline Davisová", "text": "Pauline Davisová\n\nPauline Davis-Thompson, rozená Pauline Elaine Davis (* 9. července 1966) je bývalá bahamská atletka, sprinterka, olympijská vítězka v běhu na 200 metrů a ve štafetě na 4×100 metrů.\n\nMezi sprinterkami patřila k výjimkám – do světové špičky se dostala až téměř ve třiceti letech. Na MS v atletice v Göteborgu v roce 1995 vybojovala časem 49,96 s stříbrnou medaili v běhu na 400 metrů a stejnou medaili získala i na světovém halovém šampionátu v Barceloně v běhu na 200 metrů. O rok později na olympiádě v Atlantě byla členkou stříbrné bahamské štafety na 4 × 100 metrů. Další úspěchy zaznamenala v roce 1999. Nejprve na halovém MS v Maebaši skončila druhá v běhu na 200 metrů a poté na světovém šampionátu pod širým nebem v Seville získala společně se Savathedou Fynesovou, Chandrou Sturrupovou a Debbie Fergusonovou zlaté medaile ve štafetovém běhu na 4 × 100 metrů.\n\nNa Letních olympijských hrách v Sydney v roce 2000 postoupila do finále běhu na 200 metrů. Ve finále startovala ze třetí dráhy a cílem proběhla původně jako druhá v novém osobním rekordu 22,27 s. Olympijskou vítězkou se stala Američanka Marion Jonesová, jež zvítězila časem 21,84 s. Později však vyšel najevo dopingový skandál Jonesové a až po dlouhých devíti letech byla za olympijskou vítězku oficiálně uznána bahamská sprinterka. Regulérní zlatou medaili vybojovala společně s bahamskou štafetou v závodě na 4 × 100 metrů.\n\nAtletickou kariéru ukončila v roce 2000.\n\n\n"}
{"id": "904712", "url": "https://cs.wikipedia.org/wiki?curid=904712", "title": "TVP2", "text": "TVP2\n\nTVP2 (TVP Dwa, \"Program II Telewizji Polskiej\", \"\"Dwójka\"\") je polský veřejný mainstreamový televizní kanál provozovaný TVP. Jeho program obsahuje různorodé pořady (dokumentární, historické, talkshow, game-show), zaměřen je ale především na zábavu: stand-up comedy, komediální show, kabaret a tematické talk show (například o cestování nebo cizích kulturách).\n\nKromě SD vysílání, je TVP2 dostupná i v HD rozlišení jako TVP2 HD. Vysílání TVP2 HD začalo v červnu 2012 přenosem z UEFA Euro 2012.\n"}
{"id": "904713", "url": "https://cs.wikipedia.org/wiki?curid=904713", "title": "Ethel Catherwoodová", "text": "Ethel Catherwoodová\n\nEthel Mary Catherwood (28. dubna 1908 Hannah, Jižní Dakota – 26. září 1987 Grass Valley, Kalifornie) byla kanadská atletka, jež se v roce 1928 stala první olympijskou vítězkou ve skoku do výšky. Doposud je jedinou kanadskou atletkou, jež získala zlatou olympijskou medaili v individuální disciplíně.\n\nDne 6. září 1926 v kanadské Regině vytvořila výkonem 158 cm nový světový rekord. 2. července 1928 v Halifaxu skočila 160 cm. Stejnou výšku překonala 23. června 1928 v Londýně také Marjorie Clarková z Jihoafrické republiky. Tyto výkony však za světové rekordy uznány nebyly. O den později, 3. července 1928 v Bruselu vyrovnala světové maximum 158 cm Lien Gisolfová z Nizozemska.\n\nV roce 1928 reprezentovala na Letních olympijských hrách v Amsterdamu. Na těchto hrách vůbec poprvé v historii startovaly v atletických disciplínách i ženy (běh na 100 m, běh na 800 m, štafeta 4×100 m, skok do výšky, hod diskem). Kvalifikace skoku do výšky se zúčastnilo 20 závodnic a 19 z nich postoupilo do finále, které se konalo 5. srpna. Catherwoodová zakládala na výšce 145 cm a následně napoprvé uspěla i na výškách 148, 151, 154 a 156 cm. Stejnou výšku skočily také Lien Gisolfová z Nizozemska a Američanka Mildred Wileyová. Na následné výšce 158 cm dokázala uspět již jen Kanaďanka a stala se tak historicky první olympijskou vítězkou ve skoku do výšky. Stříbro vybojovala sedmnáctiletá Lien Gisolfová a bronz Mildred Wileyová. Catherwoodová se poté pokoušela o překonání výšky 160 cm (1,595 m) a napotřetí se nakonec přes laťku dostala, čímž stanovila nový světový a olympijský rekord. Ratifikován byl později olympijský rekord s hodnotou 159 cm.\n"}
{"id": "904714", "url": "https://cs.wikipedia.org/wiki?curid=904714", "title": "Halhúl", "text": "Halhúl\n\nHalhúl (arabsky حلحول) je město na Západním břehu Jordánu v guvernorátu Hebron. Je spravováno vládou Státu Palestina. Nachází se 5 km severně od Hebronu. Město se rozkládá na nejvyšším vrcholku Judských hor 1026 m n. m.\n\nPodle středověkých náboženských tradic (židovských, křesťanských a muslimských) se tu nacházejí hroby proroků Gáda a Nátana. Podle muslimské tradice je tu také pohřben Jonáš. Hroby jsou označeny jako svatá místa Státem Palestina.\n\nBlízko města se nachází malá izraelská osada Karmej Cur, která se jmenuje podle nedaleké biblické lokality Bejt Cur.\n"}
{"id": "904715", "url": "https://cs.wikipedia.org/wiki?curid=904715", "title": "Nekróza jasanu", "text": "Nekróza jasanu\n\nNekróza jasanu je houbová choroba rostlin způsobená houbou \"Hymenoscyphus pseudoalbidus\" z rodu voskovička \"Hymenoscyphus\", čeledi voskovičkovité \"Helotiaceae\". Choroba napadá především jasany, způsobuje, že jednoleté a dvouleté letorosty odumírají ještě před narašením, nebo odumírají během suchého léta.\n\nCHAAFR\n\n\nHoubový patogen \"Hymenoscyphus pseudoalbidu\"s byl potvrzen téměř ve všech zemích severní a střední Evropy. První zmínky o chřadnutí jasanů jsou uváděny z počátku 90. let z Litvy a Polska. \nPrvní výskyt byl v ČR laboratorně potvrzen v září roku 2007 na jasanu ztepilém (Fraxinus excelsior var. ´Pendula´) v arboretu ve Křtinách (L. Jankovský). \n\nHoubový patogen \"Hymenoscyphus pseudoalbidus\" byl doposud zjištěn pouze na jasanech.\n\nTypickým příznakem je chřadnutí stromů, zasychání a odumírání jednoletých letorostů, rozvoj korních nekróz. Při příčném průřezu je vidět postupující hnědnutí přes kambium až do dřeva. Infikované stromy se snaží regenerovat. \n\nLéze jsou nejprve okrouhlé, poté se přetváří v elipticky protáhlé a propadlé nekrózy. Na listových řapících se rovněž tvoří hnědé nekrotické léze a svrchní strana listů se může zbarvit do hněda. Pod poškozenými částmi dřevin vyrůstají adventivní výhony. Na podzim zelené listy na letorostech náhle zasychají a zůstávají viset na stromě.\n\nProjevem choroby je hnědnutí řapíků a následně listových čepelí koncem léta. Tento symptom je snadno zaměnitelný s poškozením padlím jasanovým (Erysiphe fraxini).\nOdumírání jednoletých a dvouletých větví, i částí koruny. Poškozování a úhyn rostlin ve školkách. Napadené rostliny přežívají a snaží se o regeneraci tvorbou vlků, které mohou být nahloučené a připomínají čarověníky. Narůstají u paty stromů a na kmeni. Patogen je dnes široce rozšířen a k projevům choroby dochází v lesích, ve volné krajině, v městských výsadbách na samostatných stromech, ale také ve školkách v celé České republice.\n\nBiologie houby je z velké části neznámá.\n\nHouba prorůstá svým myceliem do dřeva hostitele, kde dochází k odumírání kambia, nekrózám které postupují ve směru transpiračním i asimilačním. Konidie byly pozorovány jen výjimečně. K patogenicitě houby mohou přispívat i abiotické vlivy.\nDoposud není zcela jasný způsob jejího šíření. Tak náhlé a rychlé šíření je u jiných patogenů atypické. Askospory jsou přenášeny větrem a jsou pravděpodobně důležitější pro šíření než konidie.<\n\nPěstování jasanů ve směsi dřevin a odstraňování napadených výhonů. Provádění zdravotních negativních výběrů v postižených porostech.\nS ohledem na skutečnost, že současné poznání bionomie této houby zahrnuje celou řadu neprostudovaných úseků, nebyla dosud chemická ochrana uspokojivě vyřešena. \n\n"}
{"id": "904718", "url": "https://cs.wikipedia.org/wiki?curid=904718", "title": "Gonopody", "text": "Gonopody\n\nGonopody jsou funkčně přeměněné první dva páry zadečkových nožek (abdominální končetiny, plovací nožky, pleopody) samců raků z čeledí Astacidae a Cambaridae. Mají podobu drobných klepítek a slouží k předání spermatoforů samici. U některých druhů z čeledi Cambaridae přechází samci střídavě z reprodukce schopné formy (forma I) do formy nepářící (forma II) a naopak. Spolu se změnou formy se mění i tvar gonopod, kdy u formy I mají úzké a dlouhé hroty a mléčně bílou barvu a u formy II mají kratší a tupé hroty a žlutavou barvu. Gonopody jsou jedním z klíčových znaků při určování pohlaví raků.\n\n"}
{"id": "904721", "url": "https://cs.wikipedia.org/wiki?curid=904721", "title": "Tereza Portugalská", "text": "Tereza Portugalská\n\nTereza Portugalská (portugalsky \"Teresa de Portugal\", 1157 – 6. května 1218, Furnes) byla hraběnka flanderská a burgundská. Během života ve Flandrech si změnila jméno na Matylda, nechala si říkat královna a zosnovala sňatek svého synovce Ferdinanda s osiřelou dcerou prvního křižáckého latinského císaře Balduina I., dědičkou flanderského hrabství.\n\nNarodila se jako dcera portugalského krále Alfonse I. a Matyldy, dcery savojského hraběte Amadea III. Údajně byla oblíbenou dcerou svého otce a podle portugalského historika Maria Romy podědila půvab a nezdolný temperament po své stejnojmenné babičce.\n\nRoku 1183 se provdala za ovdovělého flanderského hraběte Filipa, sňatek byl dílem diplomatického umu anglického krále Jindřicha II. Filip svou ženu tituloval jako královnu a svou nejmilejší manželku a stejný titul používala i ona sama. Často se podílela na jeho rozhodnutích a společně učinili donaci pro kapli kláštera Clairvaux, kde si přáli být spolu pohřbeni. Filip se opakovaně vydával do Svaté země, což se mu nakonec stalo osudným. Zemřel při třetí křížové výpravě při obléhání Akkonu na jednu z mnoha epidemií, které se v té době tak lehce šířily ve vojenských leženích. Manželství bylo bezdětné a ovdovělá Tereza sehrála důležitou roli při přechodu osiřelého hrabství na švagrovou Markétu. Během svého vdovství vydala řadu důležitých listin a nebála se zasáhnout ve svém vdovském podílu proti novému hraběti Balduinovi.\n\nTerezino druhé manželství s burgundským vévodou Odem III. skončilo rozchodem, protože bylo, stejně jako to první, bezdětné. Zapuzená žena se vrátila na své vdovské statky a po smrti synovce Balduina se ujala jeho osiřelých dcer a Johaně domluvila sňatek se svým portugalským synovcem Ferdinandem. Vilém Bretaňský, autor životopisu francouzského krále Filipa II. si Terezy povšiml v souvislosti s bitvou u Bouvines a obsadil ji do svého díla v roli staré čarodějnice, jež špatně pochopila předpověď zobrazenou v vržených kostkách. Synovec Ferdinand patřil v bitvě k poražené straně a na příštích třináct let skončil v žaláři francouzského krále.\n\nTereza se Ferdinandova propuštění nedočkala, zemřela jako dáma pokročilého věku, když se při nehodě utopila v močále a byla pohřbena po boku prvního manžela Filipa v Clairvaux.\n\n"}
{"id": "904722", "url": "https://cs.wikipedia.org/wiki?curid=904722", "title": "ProtiAlt", "text": "ProtiAlt\n\nProtiAlt je občanská iniciativa zaměřená na ochranu individuálních práv a svobod. Vznikla na jaře 2012 jako názorová opozice k levicovým iniciativám (jako například ProAlt) v reakci na vzestup levicového extremismu. ProtiAlt nepodporuje žádnou konkrétní politickou stranu či hnutí a funguje jako občanské sdružení.\n\nProtiAlt si klade za své cíle ochraňovat společnosti před politickým extremismem a prosazovat principy individuálních práv, svobody a odpovědnosti jednotlivce.\n\nProtiAlt neslouží pro podporu konkrétní vlády či politické strany. Podporuje pouze názory, které podporují svobodu a práva jednotlivce, působí proti třídní nenávisti, prosazují rovnost práv každého občana, vystupují proti prospěchářskému vydírání a obohacování na úkor společnosti, neprosazují morálně neospravedlnitelná privilegia společenské skupině a podporují nezávislost soudní moci a vymahatelnost práva.\n\nČleny ProtiAltu mohou být členové jakékoliv politické strany či jiného sdružení, pokud tato strana či sdružení ideově nesměřuje proti cílům ProtiAltu.\n\nHeslem ProtiAltu je „Svoboda nemá alternativu“. O tomto heslu se Tereza Stöckelová, mluvčí ProAlt, vyjádřila: „Svoboda je zásadní i pro mě, ale připadá mi důležité se zvláště v této době bavit i o jiných hodnotách.“ Levicový filosof Martin Škabraha, taktéž mluvčí levicové iniciativy ProAlt, se k tomuto heslu vyjádřil, že svoboda bez alternativy již není svobodou.\n\nČlenové iniciativy ProtiAlt jsou zastánci různých politických směrů. Dle zakladatele a člena výboru, Oldřicha Floriana, není ProtiAlt zaměřen výlučně na jednu filosofii, ale jsou v něm zastoupeni jak liberálové, tak konzervativci a jak kosmopolité, tak vlastenci a členy ProtiAltu spojuje vnímání svobody a chuť vystupovat proti levicovým filosofiím. Navzdory této skutečnosti však někteří lidé mylně pokládají názor některých členů iniciativy ProtiAlt za názor členů všech.\n\nProtiAlt se ve své tiskové zprávě důrazně ohradil proti tiskové zprávě sdružení ProAlt, ve které toto sdružení schvalovalo neverbální útoky na ministra Kalouska. Sdružení ProAlt bylo ProtiAltem vyzváno, aby přijalo zodpovědnost za údajnou manipulaci a příště vybídlo protestující ke slušnému chování.\n\nNa výročí 65 let od nástupu komunistů k moci se členové iniciativy ProtiAlt účastnili demonstrace proti komunismu.\n\nSrazu KSČM v Praze na Svátek práce v květnu 2013 se iniciativa ProtiAlt účastnila coby názorová opozice. Účastníci srazu neměli pro opozičníky pochopení. „Jakej váš svobodnej názor? Co to tady melete? Do držky byste měli dostat, za ten váš svobodnej názor,“ řekl jeden z nich na adresu ProtiAltu a dalších antikomunistických iniciativ.\n\nV únoru 2014 podává jménem sdružení ProtiAlt jeho předseda Dušan Makovský trestní oznámení na komunistickou funkcionářku a poslankyni za KSČM Martu Semelovou, která podle sdružení ProtiAlt porušila zákon hned ve třech paragrafech, především zpochybňováním zločinů komunistického režimu.\nPředseda sdružení\n\nMístopředsedkyně sdružení\n\nDalší členové výboru\n"}
{"id": "904729", "url": "https://cs.wikipedia.org/wiki?curid=904729", "title": "Zemský okres Freising", "text": "Zemský okres Freising\n\nZemský okres Freising je okres v německé spolkové zemi Bavorsko, ve vládním obvodě Horní Bavorsko. Sídlem okresu je město Freising.\n"}
{"id": "904731", "url": "https://cs.wikipedia.org/wiki?curid=904731", "title": "Barzilaj", "text": "Barzilaj\n\nBarzillaj či Barzilaj ( \"Barzilai, Barzillai\", hebrejsky \"ברזילי\") je židovské příjmení.\n\n\n"}
{"id": "904740", "url": "https://cs.wikipedia.org/wiki?curid=904740", "title": "Pieta (rozcestník)", "text": "Pieta (rozcestník)\n\nPieta je zobrazení Panny Marie na klíně s tělem Krista po jeho snětí z kříže (horizontální nebo vertikální) vyvinuté ze scény Oplakávání izolováním obou postav. Další významy jsou uvedeny níže.\n\n"}
{"id": "904743", "url": "https://cs.wikipedia.org/wiki?curid=904743", "title": "Karakó", "text": "Karakó\n\nKarakó je obec v maďarské župě Vas.\n\nRozkládá se na ploše 10,35 km² a roce 2011 zde žilo 184 obyvatel.\n"}
{"id": "904746", "url": "https://cs.wikipedia.org/wiki?curid=904746", "title": "Óscar Cardozo", "text": "Óscar Cardozo\n\nÓscar René Cardozo Marín (* 20. května 1983, Juan Eulogio Estigarribia, Paraguay) je paraguayský fotbalový útočník a reprezentant, v současnosti působí v tureckém klubu Trabzonspor.\n\nV dresu Benficy se stal nejlepším kanonýrem Evropské ligy 2009/10 (společně s peruánským útočníkem Werderu Brémy Claudiem Pizarrem – oba nastříleli po 9 brankách, Cardozo měl více odehraných minut). Za Benficu již nastřílel více než 100 branek v soutěžních zápasech, v sezónách 2009/10 a 2011/12 se stal nejlepším kanonýrem portugalské Primeira Ligy. V ročníku 2009/10 vyhrál s Benficou ligový titul.\n\nV Evropské lize 2012/13 se s klubem probojoval až do finále. 14. února 2013 zařídil v šestnáctifinále svým gólem vítězství 1:0 nad německým Leverkusenem. V odvetě osmifinále s francouzským Girondins de Bordeaux 14. března vsítil dva góly a Benfica porazila soupeře 3:2. Gól z pokutového kopu přidal 4. dubna ve čtvrtfinále proti Newcastle United (výhra 3:1). V semifinále v odvetném zápase s tureckým Fenerbahçe SK podal výborný výkon korunovaný dvěma vstřelenými brankami. Benfica zvítězila 3:1, smazala prohru 0:1 z prvního zápasu v Istanbulu a postoupila do finále proti anglickému celku Chelsea FC. 15. května 2013 proměnil ve finále nařízený pokutový kop, ale na vítězství to nestačilo, Benfica podlehla Chelsea 1:2. Byl to jeho sedmý gól v Evropské lize, čímž se dotáhl na druhé místo v tabulce střelců vedle Edinsona Cavaniho, před ním skončil jen český fotbalista Libor Kozák.\n\n23. října 2013 vstřelil gól v utkání základní skupiny Ligy mistrů 2013/14 řeckému Olympiakosu, podílel se tak na remíze 1:1. S Benficou ale nepostoupil ze základní skupiny C do vyřazovacích bojů LM 2013/14, portugalský tým v ní obsadil třetí místo. Benfica nicméně pokračovala v Evropské lize 2013/14, kde se propracovala po roce opět do finále. V něm opět prohrála, tentokrát v penaltovém rozstřelu 2:4 (0:0 po prodloužení) se španělským týmem Sevilla FC. Cardozo nastoupil do zápasu až v prodloužení, v penaltovém rozstřelu svůj pokus neproměnil.\n\nZačátkem srpna 2014 přestoupil do tureckého celku Trabzonspor.\n\nOd roku 2006 je členem národního týmu Paraguaye. Debutoval 7. října 2006 v přátelském utkání s Austrálií (remíza 1:1). 5. června 2007 v přátelském utkání s domácím Mexikem nastoupil na hrací plochu v 75. minutě a v 88. minutě svým prvním gólem v národním týmu rozhodl o vítězství 1:0. Byl to jeho první gól v reprezentačním A-mužstvu. V témže roce byl nominován na turnaj Copa América 2007, kde vstřelil gól 2. července proti USA, čímž pomohl k výhře 3:1. Paraguay pak vypadla ve čtvrtfinále s Mexikem po debaklu 0:6.\n\nZúčastnil se Mistrovství světa 2010 konaného v Jihoafrické republice, kde Paraguay vypadla ve čtvrtfinále s budoucím šampionem Španělskem po prohře 0:1. V osmifinále proti Japonsku proměnil svůj pokus v penaltovém rozstřelu (zápas skončil v normální hrací době i po prodloužení 0:0), jihoamerický celek jej zvládl poměrem 5:3.\n\nTrenér paraguayského národního týmu Gerardo Martino jej nenominoval na turnaj Copa América 2011, přestože byl Cardozo v Benfice poměrně produktivní.\n\n\n"}
{"id": "904754", "url": "https://cs.wikipedia.org/wiki?curid=904754", "title": "Geox", "text": "Geox\n\nGeox je italský výrobce oblečení a zejména obuvi. Firma se proslavila pantentovaným systémem membrán, které jsou na botě umístěny v místech, kde se noha nejvíce potí. Membrány odvětrávají botu a zároveň do ní nepropustí vnější vlhkost ani prach.\n\nSpolečnost Geox založil v roce 1995 pan Mario Moretti Polegato. Název je odvozen z řeckého slova „geo“ – země a písmene „x“, které symbolizuje technologii.\nPolegato se narodil v roce 1952 blízko italského města Treviso. Jeho rodina se původně věnovala byznysu s vínem. Jednoho horkého dne byl Polegato na procházce a bylo mu velké vedro. Napadlo ho udělat si švýcarským armádním nožem dírky do podrážek svých bot, aby byly prodyšné. Efekt byl velmi příjemný a originální nápad byl na světě.\n\nGEOX RESPIRA – \n"}
{"id": "904757", "url": "https://cs.wikipedia.org/wiki?curid=904757", "title": "Aalst", "text": "Aalst\n\nAalst může znamenat:\n\n\n"}
{"id": "904765", "url": "https://cs.wikipedia.org/wiki?curid=904765", "title": "Parlamentní volby na Maltě 2013", "text": "Parlamentní volby na Maltě 2013\n\nMaltské parlamentní volby 2013, ve kterých se rozhodovalo o obsazení 69 křesel v jednokomorovém parlamentu Sněmovně reprezentantů, se uskutečnily v sobotu 9. března 2013. Použit byl opět volební systém jednoho přenosného hlasu (Single transferable vote system) a pro výpočet mandátového čísla pak Droopova volební kvóta. Oproti předchozím volbám došlo k malým změnám hranic ve třinácti vícemandátových volebních obvodech a zlepšení podmínek volby u hospitalizovaných voličů.\n\nVítězem se poprvé od všeobecných voleb v roce 1996 stali labouristé, jejichž lídr Joseph Muscat byl 11. března jmenován třináctým premiérem, ve třiceti devíti letech nejmladším od vyhlášení nezávislosti Malty roku 1964. Národní strana utrpěla největší porážku od voleb v roce 1962. Volební účast činila 93,1 % oprávněných voličů.\n\nPoté, co byla 10. prosince 2012 vláda premiéra Lawrence Gonziho poražena v hlasování o návrhu rozpočtu pro rok 2013, premiér o dva dny později prohlásil, že by měl být parlament rozpuštěn 7. ledna 2013 a volby vyhlášeny na 9. března téhož roku. Kabinet složený ze zástupců Národní strany neprosadil návrh rozpočtu, když se proti němu postavil poslanec vládnoucí strany Franco Debono, který nesouhlasil s dopravní reformou, poskytující správu nad národní autobusovou dopravou německému dopravci. Hlasování skončilo poměrem 34:35 v neprospěch vládního návrhu a kabinet tak ztratil v parlamentu většinu.\n\nPo sedmnácti letech zvítězila opoziční Labouristická strana vedená předsedou Josephem Muscatem, když získala 54,38 % platných hlasů oprávněných voličů, což po přerozdělení znamenalo 39 mandátů. Druhá ve volbách se umístila vládnoucí Národní strana, jejímž lídrem byl premiér Lawrence Gonzi. Jeho strana na ostrově vládla nepřetržitě od roku 1987, vyjma dvouleté přestávky 1996–\n1998, kdy byli u moci labouristé s premiérem Alfredem Santem. Na třetí pozici se umístila Demokratická alternativa, subjekt z rodiny zelených stran Global Greens, jemuž se nepodařilo získat historicky první poslanecká křesla. Do voleb zasáhli také nezávislí kandidáti.\n\nNárodní akce, která postavila kandidáty do předchozích parlamentních voleb v březnu 2008 i eurovoleb 2009, svou činnost přerušila v roce 2010 a nesestavila kandidátní listinu.\n"}
{"id": "904768", "url": "https://cs.wikipedia.org/wiki?curid=904768", "title": "Udavač z Těšína", "text": "Udavač z Těšína\n\nUdavač z Těšína je píseň od Jaroslava Hutky, který ji složil v červenci 2007 jako, podle svých slov, „spontánní reakci na to, jak Jaromír Nohavica reagoval na informace o tom, že spolupracoval s StB“. Hutka je autorem textu, hudbu složil Vladimír Veit. Píseň vyšla jako singl v nakladatelství Levné knihy.\n\nV písni Hutka zpívá například o tom, že Nohavica „jidášsky objal“ a pak „fízlům udal“ písničkáře Karla Kryla, se kterým se setkal v roce 1989 ve Vídni a o své cestě pak referoval StB. Nohavica schůzky s tajnou policií nepopírá, ale policejní zápisy ze schůzek označil za fabulace.\n\nPíseň vzbudila velké mediální reakce. V reakci na Hutkovu píseň složil Nohavica píseň „Já si to pamatuju“, která vyšla v únoru 2008 na albu \"Ikarus\".\n\n"}
{"id": "904770", "url": "https://cs.wikipedia.org/wiki?curid=904770", "title": "Městské gymnázium a střední odborná škola Úpice", "text": "Městské gymnázium a střední odborná škola Úpice\n\nMěstské gymnázium a střední odborná škola je škola v Úpici, okres Trutnov, Havlíčkova 812, IZO 015 037 789, a je součástí výchovně vzdělávací soustavy. Poslední zařazení do rejstříku škol je k 1. 1. 2011. Zřizovatelem je město Úpice. Dlouhodobým záměrem školy je posílení a inovace gymnaziálního vzdělávání, rozvíjení oboru veřejnosprávní činnost a rozšíření nabídky vzdělávání pro veřejnost. Škola je registrována v AŠSK. Při škole působí Mládež českého červeného kříže.\n\nV současnosti je škola osmiletým a čtyřletým gymnáziem a střední odbornou školou.\n"}
{"id": "904772", "url": "https://cs.wikipedia.org/wiki?curid=904772", "title": "Nicolás Gaitán", "text": "Nicolás Gaitán\n\nOsvaldo Nicolás Fabián Gaitán (* 23. února 1988, San Martín, Buenos Aires, Argentina) je argentinský fotbalový záložník a reprezentant, od ledna 2020 působící v klubu Lille OSC.\n\nBenfica Lisabon potvrdila 3. května 2010 dohodu o přestupu hráče za 8,4 milionu eur z argentinského klubu Boca Juniors. Gaitán měl nahradit krajana Ángela di Maríu, který odešel do španělského velkoklubu Real Madrid.\n\nV Evropské lize 2012/13 se s klubem probojoval až do finále proti Chelsea FC. V semifinále 2. května v odvetném zápase s tureckým Fenerbahçe SK podal výborný výkon korunovaný jednou vstřelenou brankou. Benfica zvítězila 3:1, smazala prohru 0:1 z prvního zápasu v Istanbulu a postoupila do finále, kde podlehla Chelsea FC 1:2 gólem z nastaveného času. Gaitán nastoupil v základní sestavě.\n\nS Benficou nepostoupil ze základní skupiny C do vyřazovacích bojů Ligy mistrů 2013/14, portugalský tým v ní obsadil třetí místo. V posledním utkání skupiny 10. prosince 2013 vstřelil gól proti týmu Paris Saint-Germain FC a přispěl tak k vítězství 2:1. Benfica nicméně pokračovala v Evropské lize 2013/14, kde se propracovala po roce opět do finále. V něm opět prohrála, tentokrát v penaltovém rozstřelu 2:4 (0:0 po prodloužení) se španělským týmem Sevilla FC. Gaitán hrál do 119. minuty.\n\nPo turnaji Copa América 2016 přestoupil z Benfiky do španělského popředního klubu Atlético Madrid.\n\nOd roku 2009 je členem národního týmu Argentiny. Debutoval 30. září 2009 v přátelském utkání s hostující Ghanou (výhra Argentiny 2:0) Gaitán hrál od 66. minuty.\n\n"}
{"id": "904775", "url": "https://cs.wikipedia.org/wiki?curid=904775", "title": "Avera (Georgie)", "text": "Avera (Georgie)\n\nAvera je město v Jefferson County, v Georgii, ve Spojených státech amerických, asi 200 km východně od Atlanty. V roce 2011 žilo ve městě 246 obyvatel.\n\nPodle sčítání lidí v roce 2000 žilo ve městě 217 obyvatel, 99 domácností, a 60 rodin. V roce 2011 žilo ve městě 129 mužů (52,4%), a 117 žen (47,6%). Průměrný věk obyvatele 39 let.\n"}
{"id": "904776", "url": "https://cs.wikipedia.org/wiki?curid=904776", "title": "Jim Lee", "text": "Jim Lee\n\nJim Lee (* 11. srpna 1964, Soul, Jižní Korea) je korejsko-americký komiksový kreslíř, spisovatel a vydavatel. Svou první nabídku kreslit komiks získal v roce 1987 u Marvel Comics. Nejdříve ilustroval příběhy jako Alpha Flight a Punisher War Journal, než si vysloužil popularitu s The Uncanny X-Men. Číslo \"X-Men #1\", na kterém spolupracoval se scenáristou Chrisem Claremontem, je doposud nejprodávanějším komiksovým sešitem historie.\n\nOd roku 1992 je spoluvlastníkem vydavatelství Image Comics. Také byl vlastníkem vydavatelství Wildstorm Productions, které roku 1998 odprodal společnosti DC Comics. Za svou kariéru byl oceněn cenami Harvey Award, Inkpot Award a třemi Wizard Fan Awards.\n\nNa českém trhu byly vydány následující komiksy s kresbami Jima Lee:\n\n\n\n\n\n\n"}
{"id": "904779", "url": "https://cs.wikipedia.org/wiki?curid=904779", "title": "Avondale Estates", "text": "Avondale Estates\n\nAvondale Estates je město v DeKalb County, v Georgii, ve Spojených státech amerických. V roce 2011 žilo ve městě 2965 obyvatel.\nPodle sčítání lidí v roce 2010 žilo ve městě 2960 obyvatel, z toho 80,9% bílé populace, 14,5% černé populace, a 1,9% asijské populace. V roce 2011 žilo ve městě 1354 mužů (45,7%), a 1611 žen (54,3%). Průměrný věk obyvatele je 45 let.\n"}
{"id": "904781", "url": "https://cs.wikipedia.org/wiki?curid=904781", "title": "Baconton (Georgie)", "text": "Baconton (Georgie)\n\nBaconton je město v Mitchell County, v Georgii, ve Spojených státech amerických. V roce 2011 žilo ve městě 915 obyvatel\n\nPodle sčítání lidí v roce 2000 žilo ve městě 804 obyvatel, 289 domácností, a 212 rodin. V roce 2011 žilo ve městě 419 mužů (45,8%), a 496 žen (54,2%). Průměrný věk obyvatele je 35 let.\n"}
{"id": "904783", "url": "https://cs.wikipedia.org/wiki?curid=904783", "title": "Bainbridge (Georgie)", "text": "Bainbridge (Georgie)\n\nBainbridge je město v Forsyth County, v Georgii, ve Spojených státech amerických. V roce 2011 žilo ve městě 12682 obyvatel.\nPodle sčítání lidí v roce 2000 žilo ve městě 11722 obyvatel, 4444 domácností, a 3013 rodin. V roce 2011 žilo ve městě 5956 mužů (47,0%), a 6726 žen (53,0%). Průměrný věk obyvatele je 35 let.\n"}
{"id": "904786", "url": "https://cs.wikipedia.org/wiki?curid=904786", "title": "Geoff Johns", "text": "Geoff Johns\n\nGeoff Johns (* 1973, Detroit, Michigan) je americký komiksový scenárista známý svou prací u DC Comics na příbězích komiksových hrdinů, jako jsou Green Lantern, Flash nebo Superman. Od roku 2010 zastává ve společnosti DC Comics funkci šéfa kreativního týmu (CCO). Je také televizním scenáristou - napsal scénář k několika epizodám seriálů Smallville, Arrow a Flash. Rovněž spoluvlastní komiksový obchod Earth-2 Comics v Northridge, Kalifornie.\n\nNa českém trhu byly vydány následující komiksy se scénářem Geoffa Johnse:\n\n\n\n\n\n\n"}
{"id": "904791", "url": "https://cs.wikipedia.org/wiki?curid=904791", "title": "Ezequiel Garay", "text": "Ezequiel Garay\n\nEzequiel Marcelo Garay González (* 10. října 1986, Rosario, Argentina) je argentinský fotbalový obránce a reprezentant, v současnosti působí v klubu Valencia CF.\n\nRacing de Santander prodal Garaye 18. května 2008 do Realu Madrid, v sezóně 2008/09 ho měl však ještě na hostování. V sezóně 2010/11 ho portugalský trenér královského klubu José Mourinho využil jen v pěti ligových zápasech, většinou plnil roli čtvrtého stopera. Zahrál si ve finále španělského fotbalového poháru Copa del Rey 2010/11, nastoupil v úplném závěru prodloužení ve 119. minutě, Real porazil Barcelonu 1:0.\n\nBenfica Lisabon potvrdila 5. července 2011 dohodu o přestupu hráče za 5,5 milionu eur z Realu. Garay podepsal čtyřletý kontrakt.\n\nV Evropské lize 2012/13 se s klubem probojoval až do finále proti anglickému celku Chelsea FC. V semifinále 2. května v odvetném zápase s tureckým Fenerbahçe SK odehrál kompletní počet minut. Benfica zvítězila 3:1, smazala prohru 0:1 z prvního zápasu v Istanbulu a postoupila do finále, kde podlehla Chelsea FC 1:2 gólem z nastaveného času. Garay nastoupil v základní sestavě.\n\nS Benficou nepostoupil ze základní skupiny C do vyřazovacích bojů Ligy mistrů 2013/14, portugalský tým v ní obsadil třetí místo. Benfica nicméně pokračovala v Evropské lize 2013/14, kde se propracovala po roce opět do finále. V něm opět prohrála, tentokrát v penaltovém rozstřelu 2:4 (0:0 po prodloužení) se španělským týmem Sevilla FC. Garay odehrál kompletní finálový duel.\n\nV červnu 2014 podepsal pětiletou smlouvu s ruským klubem Zenit Petrohrad, který za něj vyplatil Benfice 6 milionů eur.\n\nPo dvou letech v Zenitu Petrohrad přestoupil 31. srpna 2016 do španělského mužstva Valencia CF.\n\nZúčastnil se Mistrovství světa hráčů do 17 let 2003 ve Finsku, kde Argentina porazila v zápase o bronzovou medaili Kolumbii 5:4 v penaltovém rozstřelu (Ezequiel svůj pokus v rozstřelu proměnil). Garay jednou skóroval 13. srpna proti Austrálii (výhra 2:0) a v semifinále 27. srpna se Španělskem (porážka 2:3 po prodloužení).\n\nGaray získal s argentinským mládežnickým výběrem do 20 let titul na Mistrovství světa U20 2005 konaném v Nizozemsku. Ve finále porazila Argentina Nigérii 2:1, v týmu zářil Lionel Messi.\n\nByl členem argentinského olympijského výběru do 23 let, který na LOH 2008 v Číně získal zlato po finálové výhře 1:0 nad Nigérií.\n\nOd roku 2007 je členem národního týmu Argentiny. Debutoval 22. srpna 2007 v přátelském utkání s domácím Norskem (prohra Argentiny 1:2). Odehrál celé střetnutí a obdržel žlutou kartu.\n\nByl členem argentinského kádru na domácím turnaji Copa América 2011, kde Argentina vypadla ve čtvrtfinále na penalty s pozdějším vítězem Uruguayí. Plnil však pouze roli náhradníka, nezasáhl ani do jednoho ze čtyř utkání Argentiny na turnaji.\n\nTrenér Alejandro Sabella ho nominoval na Mistrovství světa 2014 v Brazílii. S týmem postoupil až do finále proti Německu. V semifinále proti Nizozemsku došlo za stavu 0:0 na penalty, Garay svůj pokus proměnil. Ve finále Argentina prohrála 0:1 v prodloužení a získala stříbrné medaile.\n\n"}
{"id": "904795", "url": "https://cs.wikipedia.org/wiki?curid=904795", "title": "Obytná dodávka", "text": "Obytná dodávka\n\nObytná dodávka je sériově vyráběný dodávkový vůz, který je následně přestavěn na obytný vůz. Přestavba spočívá zejména v úpravě interiéru původního nákladového prostoru tak, aby vyhovovala potřebám cestovatele. Původní karoserie, která je svařena z lisovaných plechových dílců zůstává ve většině případů přestaveb na obytný vůz zachována ve svém původním tvaru a rozměrech. Existují však i různé GFK nástavby (laminátové) na střešní plášť dodávkového vozidla, které se instalují opět na původní karoserii vozu, čímž se zvýší nejen celkově vozidlo samotné, ale především nákladový prostor, do kterého je pak následně možné instalovat například podstropní lůžka. Tento specifický druh obytného vozu skýtá poměrně dobrou pasivní bezpečnost posádky, zachovává si svoji velmi dobrou dynamiku a přitom zůstává na první pohled nenápadným autem. Obytnou dodávku proto využívají zejména cestovatele, kteří potřebují pro své zejména poznávací a expediční cesty zázemí, které poskytuje klasický obytný vůz, nebo karavan, ale potřebují být zároveň nenápadní vůči svému okolí.\n\nHistorie obytných dodávek sahá do počátku 50. let 20. stol., kdy jako první v Evropě postavila vůz tohoto typu společnost Westfalia na podvozku legendárního VW Transporter. Obytná dodávka byla určena pro anglické vojáky, kteří se tehdy navraceli do své domoviny a pro cestu si zvolili právě takto upravený, původně dodávkový vůz. Zcela původní požadavek, který zavdal vzniku tohoto druhu obytného vozidla byl naprosto pragmatický. \"Vyrobte nám takový vůz, který bude malý, pohyblivý, nenápadný a bude v něm variabilní nábytek, včetně kuchyňky, lavice pro další tři spolucestující a budeme se v něm cítit jako doma\". Takto vznikla první obytná dodávka na podvozku Volkswagen T1, nazývaný Bulli.\n\nPostupem doby se tento fenomén rozšířil mezi cestovateli a výrobci nejen v Evropě, ale i v zámoří. Dnes je na evropském trhu mnoho výrobců, kteří se zabývají výrobou obytných dodávek velkosériově. V České republice se výrobou obytných dodávek zabývá například společnost KRS, která vyrábí malosériově obytné vozy na platformě užitkových vozidel Fiat Ducato, MB Sprinter, Citroën Jumper, Peugeot Boxer a dalších.\n\nSamotná přestavba užitkového vozu spočívá zejména v tepelné izolaci karoserie, obložení stěn a stropu, stavbou nábytku ze speciální lehčené překližky, jejímž základem je topolové dřevo, osazením oken do boku a stropu vozidla, rozvodem elektroinstalace 12 V a 230 V, instalováním naftového, nebo plynového topení, včetně ohřevu vody pro sprchování v uzavřené sprchovací kabince.\nSoučástí přestavby je pak dále dosazení sedadel ve druhé řadě, které lze v mnoha případech rozložit na lůžko. Dále se instaluje rozvod vody, plynu, zásobníky vody, stejně tak i odpadní nádrže. Součástí každého vozu je dnes i speciální chemické WC a kompletní kuchyňské zázemí včetně vařiče, lednice a tekoucí teplé a studené vody.\n\nJednotlivé druhy obytných dodávek lze specifikovat dle jejich zamýšlenému využití.\n\nZákladním druhem obytné dodávky je cestovní a poznávací varianta. Jedná se o upravené původní užitkové vozidlo, které uvnitř skýtá kompletní zázemí obytného vozu. Na první pohled bývá naprosto nenápadným pro své okolí a z vnějšího pohledu se nikterak zásadně neliší od jiných obyčejných dodávkových vozidel dané značky. Rozpoznat jej můžeme například dle počtu instalovaných bočních oken v plechové karoserii, nebo designových polepů na karoserii. Většinou se jedná o čtyřmístné vozidlo registrované v kategorii M1 osobní obytný, nebo v kategorii N1 speciální obytný vůz. V obou případech se jedná o vozidlo s celkovou hmotností do 3,5t a k řízení tak postačuje řidičské oprávnění skupiny \"B\". Vnitřní uspořádání a výbava interiéru obytné dodávky je variabilní, kdy každý výrobce nabízí několik základních půdorysů, ze kterých si uživatel může vybrat pro své účely tu nejvhodnější. \n\n\n"}
{"id": "904796", "url": "https://cs.wikipedia.org/wiki?curid=904796", "title": "Uwe Seeler", "text": "Uwe Seeler\n\nUwe Seeler (* 5. listopad 1936, Hamburg) je bývalý německý fotbalista. Po skončení hráčské kariéry se stal prezidentem klubu Hamburger SV. Rezignovat musel kvůli finančnímu skandálu.\n\nJe držitelem stříbrné medaile z mistrovství světa roku 1966 a bronzové z mistrovství světa 1970. Hrál i na šampionátech ve Švédsku 1958 (4. místo) a Chile 1962 (čtvrtfinále). V německém národním týmu odehrál celkem 72 zápasů a vstřelil 43 branek, byl dlouholetým kapitánem týmu. S Hamburgerem SV, v němž prožil takřka celý fotbalový život, získal titul mistra Německa 1960, vyhrál německý fotbalový pohár 1963 a probojoval se do finále Poháru vítězů pohárů v sezóně 1967/68. V letech 1960, 1964, 1970 získal v Německu ocenění Fotbalista roku. V sezóně 1963/64 se stal nejlepším střelcem německé ligy (vstřelil 30 branek). V německé lize (nejprve v tzv. Oberliga Nord a později Bundeslize) odehrál celkem 476 utkání, v nichž vstřelil 404 gólů. V anketě Naši nejlepší hledající největší osobnosti Německa všech dob skončil na 100. místě. Pelé ho roku 2004 zařadil mezi 125 nejlepších žijících fotbalistů.\n\n"}
{"id": "904801", "url": "https://cs.wikipedia.org/wiki?curid=904801", "title": "Eduardo Salvio", "text": "Eduardo Salvio\n\nEduardo Antonio „Toto“ Salvio (* 13. července 1990, Avellaneda, Buenos Aires, Argentina) je argentinský fotbalový záložník nebo útočník, v současnosti působí v portugalském klubu Benfica Lisabon.\n\nCA Lanús prodal Salvia v lednu 2010 do španělského Atlética Madrid. V sezónách 2009/10 a 2011/12 vyhrál s Atléticem Evropskou ligu.\n\nV Evropské lize 2012/13 se s klubem probojoval až do finále proti anglickému celku Chelsea FC. V semifinále 2. května v odvetném zápase s tureckým Fenerbahçe SK odehrál kompletní počet minut. Benfica zvítězila 3:1, smazala prohru 0:1 z prvního zápasu v Istanbulu a postoupila do finále.\n\nOd roku 2009 je členem národního týmu Argentiny. Debutoval 20. května 2009 v přátelském utkání s Panamou (výhra Argentiny 3:1).\n\n"}
{"id": "904810", "url": "https://cs.wikipedia.org/wiki?curid=904810", "title": "Městecký potok", "text": "Městecký potok\n\nNázev Městecký potok má více vodních toků:\n\n"}
{"id": "904814", "url": "https://cs.wikipedia.org/wiki?curid=904814", "title": "Trisacharidy", "text": "Trisacharidy\n\nTrisacharidy jsou tvořeny 3 cukernými jednotkami (monosacharidy), které jsou navzájem pospojovány glykosidickou vazbou. Jsou většinou \"neredukující\", redukční účinky jsou u nich přítomné jen někdy na některém z koncových monosacharidů, takže jsou velmi slabé.\n\n\n"}
{"id": "904817", "url": "https://cs.wikipedia.org/wiki?curid=904817", "title": "Ledecký", "text": "Ledecký\n\nPříjmení Ledecký, přechýleně Ledecká, nosí více encyklopedicky významných osob:\n\n\n"}
{"id": "904822", "url": "https://cs.wikipedia.org/wiki?curid=904822", "title": "Pablo Aimar", "text": "Pablo Aimar\n\nPablo César Aimar Giordano (* 3. listopadu 1979, Río Cuarto, Argentina) je bývalý argentinský fotbalový záložník a reprezentant. Kariéru ukončil v červenci 2015 v klubu,ve kterém ji i začínal, v CA River Plate.\n\nZa Valencii odehrál 162 ligových zápasů a vstřelil 27 gólů. S klubem si zahrál ve finále Ligy mistrů v sezóně 2000/01 (porážka s Bayernem Mnichov na penalty).\n\nV roce 2006 přestoupil za 11 milionů eur do Realu Zaragoza.\n\n17. července 2008 po dlouhých jednáních přestoupil ze Zaragozy do Benfiky Lisabon za 6,5 milionu eur. Podepsal čtyřletý kontrakt.\n\nV Evropské lize 2012/13 se s klubem probojoval až do finále proti anglickému celku Chelsea FC, kde portugalský klub podlehl soupeři 1:2. Po sezóně 2012/13 oznámil, že v klubu končí.\n\nV září 2013 přestoupil do malajského týmu Johor Darul Takzim FC, kde podepsal dvouletou smlouvu s opcí. Působil zde do dubna 2014.\n\nZúčastnil se Mistrovství světa hráčů do 17 let 1995 v Ekvádoru, kde Argentina porazila v zápase o bronzovou medaili Omán 2:0. Aimar jednou skóroval v základní skupině B 9. srpna proti Guineji (výhra 2:0) a 13. srpna ve čtvrtfinále proti domácímu Ekvádoru (výhra 3:1).\n\nAimar byl členem argentinského mládežnického výběru do 20 let na Mistrovství světa U20 1997 konaném v Malajsii, kde Argentina získala svůj třetí titul v této kategorii. Aimar vstřelil vítězný gól v osmifinále 26. června proti Anglii (výhra 2:1).\n\nV letech 1999–2009 byl členem národního týmu Argentiny. Debutoval 9. června 1999 v přátelském utkání s Mexikem (remíza 2:2).\n\nZúčastnil se Mistrovství světa v letech 2002 (konalo se v Japonsku a Jižní Koreji) a 2006 (konalo se v Německu).\n\n"}
{"id": "904829", "url": "https://cs.wikipedia.org/wiki?curid=904829", "title": "Brent Seabrook", "text": "Brent Seabrook\n\nBrent Seabrook (* 20. dubna 1985, Richmond, Britská Kolumbie, Kanada) je kanadský hokejový obránce hrající v týmu Chicago Blackhawks v severoamerické lize (NHL). Byl součástí týmu, který dokázal v letech 2010, 2013 a 2015 vyhrát Stanley Cup, a je také vítězem ZOH 2010 ve Vancouveru.\n\nJuniorskou kariéru zahájil ve městě Delta, kde odehrál 54 zápasů, nasbíral 42 bodů a po sezóně byl vyhlášen nováčkem roku Pacific Junior B League.\n\nV sezóně 2001-02 už nastupoval ve WHL za tým Lethbridge. V 67 zápasech nasbíral 39 bodů a tím vytvořil nový rekord v počtu nasbíraných bodů nováčkem obráncem. Po sezóně byl vyhlášen nováčkem roku Lethbridge. V sezóně 2002-03 byl už jako kapitán nejlepším obráncem týmu. V 69 utkáních vsítil 9 branek a na 33 přihrál, což mu zajistilo čtvrtou pozici v bodování mužstva. Vyloučen byl na 113 minut. V roce 2003 si zahrál na CHL/NHL Top Prospects Game v Kitcheneru, na dovednostních soutěžích měl druhou nejtvrdší střelu (150,4 km/h). Zahrál si také v utkání hvězd mezi výběrem WHL a výběrem QMJHL v rámci Hershey Cupu. V sezoně 2003-04 v Lethbridge odehrál 61 zápasů a nasbíral 41 bodů.\n\nV poslední juniorské sezoně si vytvořil osobní maxima v počtu asistencí a bodů a vyrovnal maximum v počtu branek. V 63 zápasech nasbíral 54 bodů a také měl na kontě slušných +25 bodů v +/- statistice. V klubu byl nejproduktivnější obránce (celkově 4.) a mezi obránci WHL zaujal 6. příčku. V playoff byl nejproduktivnější hráč týmu, ale k postupu z 1. kola týmu nepomohl. Během celé kariéry ve WHL odehrál celkem 260 zápasů a nasbíral 176 bodů (39+137) a 397 TM.\n\nPo té, co Lethbridge skončil v playoff WHL podepsal 11. dubna 2005 smlouvu s Norfolkem a ještě stihl 3 zápasy základní části. V playoff AHL odehrál všech 6 zápasů a připsal si 1 asistenci. V poslední možný den se dohodl na smlouvě s Blackhawks, pokud by nepodepsal, mohl by být znovu draftován.\n\nV první sezoně v NHL (2005-06) si vedl velmi dobře. K prvnímu zápasu v NHL nastoupil 5. října 2005 proti Anaheimu a hned zaznamenal první bod za asistenci. Ve druhém zápase proti San Jose (6-3) zaznamenal 4 asistence a vyrovnal tak rekord Blackhawks v počtu bodů a asistencí nasbíraných nováčkem v 1 zápase. První gól v NHL vstřelil 2. listopadu v St. Louis, vstřelil ho v prodloužení a zajistil tak výhru Blackhawks 6-5. Celkem odehrál 69 zápasů (13 jich musel vynechat kvůli zranění kolene) a nasbíral 32 bodů za 5 branek a 27 asistencí. Byl tak nejproduktivnějším obráncem Blackhawks.\n\nV sezoně 2006-07 si v lednu zahrál na Young Stars Game, součásti NHL All-Star Game. Celkem odehrál 81 zápasů a nasbíral 24 bodů, což stačilo na 2. nejproduktivnějšího obránce týmu. Se 104 trestnými minutami byl nejtrestanějším hráčem Blackhawks.\n\nPo většinu sezony 2007-08 hrál v 1. obraně Blackhawks společně s Duncanem Keithem, oba shodně nasbírali 32 bodů.\n\nV sezoně 2008-09 opět vytvořil s Keithem 1. obrannou dvojici a opět byl 2. nejvytěžovanější hráč Blackhawks, když v průměru odehrál přes 23 minut za zápas. Vedl tým v počtu hitů (224) a i zblokovaných střel (113). S 8 góly byl společně s Keithem nejlepším střelcem mezi obránci týmu. V playoff byl nejvytěžovanějším bekem Blackhawks, když v průměru odehrál 26 minut za utkání a také byl nejproduktivnějším bekem týmu s 12 body. Nejlepší v týmu byl s 11 asistencemi a také v počtu zblokovaných střel (37). V hitech byl tentokrát s 68 druhý. To vše stihl v 17 utkáních, ve kterých se Blackhawks probojovali do finále konference.\n\nI v sezoně 2009-10 byl 2. nejvytěžovanější hráč Blackhawks. Tým vedl v počtu zblokovaných střel (153) a v počtu hitů byl s 208 na 2. místě, v hitech byl z obránců nejlepší. V obdobných výkonech pokračoval i v playoff (51 zblokovaných střel - 3. v týmu a 81 hitů - 2. v týmu) navíc nastřílel 4 branky, stejně jako v základní části a přispěl tak velmi ke zisku Stanley Cupu.\n\nSezona 2010-11 byla zatím jeho nejpovedenější. Vytvořil si nová osobní maxima v asistencích (39) a bodech (48) a vyrovnal v gólech (9). Byl nejproduktivnějším obráncem Blackhawks. S Keithem jako jediní hráči Blackhawks odehráli všech 82 utkání. S 227 hity byl 3. nejlepší obránce v NHL. Ještě v průběhu sezony, 27. února 2011, se dohodl s Blackhawks na prodloužení smlouvy o 5 let s celkovým příjmem 29 milionů dolarů (cap hit 5,8 milionu). V playoff získal v sérii proti Vancouveru jednu asistenci v 5 utkáních, 2 utkání musel vynechat pro zranění hlavy.\n\nV sezoně 2011-12 nasbíral 34 bodů. Potřetí v kariéře nastřílel 9 branek (osobní maximum) a byl tak nejlepší střelec mezi obránci týmu. Nejlepší v týmu byl v počtu hitů (198) a v počtu zblokovaných střel (165). Byl jedním ze 2 obránců NHL, kteří měli na kontě více než 150 hitů, 150 zblokovaných střel a 150 střel na branku. Proti San Jose 11. prosince 2011 odehrál svůj 500. zápas v NHL. V playoff si připsal 3 body (1+2) v 6 zápasech, ale k postupu přes Phoenix to nestačilo a Blackhawks podruhé v řadě vypadli v 1. kole. Po sezoně byl zvolen fanoušky při hlasování na oficiálním webu klubu nejlepším obráncem Blackhawks v sezoně.\n\nVe zkrácené sezoně 2012-13 byl 2. nejproduktivnější obránce týmu s 20 body (8+12) v 47 zápasech. Vedl tým se 103 zblokovanými střelami (14. v NHL) a byl 2. v týmu se 106 hity. Jen 7 obránců NHL dokázalo ve zkrácené sezoně nashromáždit dohromady více než 100 zblokovaných střela a více než 100 hitů. V playoff se mu ze začátku příliš nedařilo, ale po té, co ho trenér vrátil do dvojice s Keithem, hrál opět velmi dobře. Dva z jeho 3 gólů vstřelil v prodloužení a byl tak velmi důležitým článkem týmu při cestě za svým 2. Stanley Cupem.\n\nV sezoně 2013-14 byl s 41 body (7+34) v 82 zápasech druhým nejproduktivnějším obráncem Blackhawks. Na druhém místě v klubu byl i v počtu hitů (171) a zblokovaných střel (142). V playoff byl potom nejproduktivnějším obráncem Blackhawks, když v 16 zápasech nasbíral 15 bodů (3+12). S Kanem a Hossou se dělil o první místo v klubu v asistencích. Ve 2. zápase 1. kola proti St. Louis tvrdě srazil Backese a za tento faul dostal distanc na 3 zápasy.\n\nV sezoně 2014-15 byl 2. nejlepší mezi beky Blackhawks v počtu bodů (31). Byl nejlepší v týmu v blokování střel, když jich zablokoval 141. V lednu se poprvé v kariéře zúčastnil All-Star Game NHL. Při cestě Blackhawks za 3. Stanley Cupem v 6 letech vytvořil klubový rekord v počtu gólů vstřelených obráncem za jedno playoff (7) a byl nejlepším střelcem mezi obránci NHL v playoff. Ke zisku poháru přispěl celkem 11 body v 23 zápasech.\n\nV sezoně 2015-16 si vytvořil nová maxima v počtu gólů (14 - 11. mezi obránci NHL) a bodů (49 - 13. mezi obránci NHL) a potřetí v kariéře byl nejproduktivnějším obráncem Blackhawks. V playoff v 1. kole proti St. Louis si připsal 2 body (1+1) v 7 utkáních. Do dalšího kola Chicago nepostoupilo.<nowiki></nowiki>\n\nV sezoně 2016-17 si připsal 39 bodů (3+36) v 79 zápasech. Zápas 18. února 2017 proti Edmontonu byl jeho 900. v NHL a stal se teprve 7. hráčem v historii, který odehrál za Blackhawks 900 utkání. V Nashvillu si pak 4. března 2017 připsal 400. bod v NHL. V playoff proti Nashvillu si nepřipsal ve 4 utkáních ani bod a Blackhawks podruhé v řadě vypadli v 1. kole.\n\nV sezoně 2017-18 nasbíral jen 26 bodů (7+19)Jeho výkonnost tak nebyla jako v předcházejících sezonách a nespokojenost s jeho výkony vyjádřil trenér Quenneville, když ho 9. ledna 2018 proti Ottawě nechal sledovat zápas z tribuny jako zdravého náhradníka. Jako teprve 5. hráč v historii Blackhawks odehrál za klub 1000 zápasů, tohoto milníku dosáhl 29. března 2018 proti Winnipegu.\n\n"}
{"id": "904831", "url": "https://cs.wikipedia.org/wiki?curid=904831", "title": "Korová nekróza kaštanovníku (Cryptodiaporthe castanea)", "text": "Korová nekróza kaštanovníku (Cryptodiaporthe castanea)\n\nKorová nekróza kaštanovníku je houbová choroba kaštanovníku. Choroba s tímto názvem napadá kaštanovník a je vyvolána patogenem \"Cryptodiaporthe castanea\" z čeledi \"Gnomoniaceae\" s kódovým označením CRYDCA. Symptomy korové nekrózy kaštanovníku mohou být zaměněny se symptomy korové nekrózy kaštanovníku vyvolané patogenem \"Cryphonectria parasitica\" (ENDOPA). \n\nPodle EPPO, biolib.cz a eol.org je pro patogena \"Cryptodiaporthe castanea\" (CRYDCA) používáno více rozdílných názvů například \"Valsa castanea\", \" Amphiporthe castanea\" nebo \"Melanops castaneae\".\n\nEvropa. \n\nkaštanovník\n\n\nOdumírání částí koruny může být zaměněno s jinými chorobami a patogeny, například z rodu \"Phytophthora\", \"Phytophthora cinnamomi\" nebo \"P. cambivora\", korovou nekrózou kaštanovníku 'Cryphonectria parasitica\" z čeledi čárovkotvaré a \"Diplodina castaneae\".\n\nPříležitostný ranový parazit.\n\nPatogen proniká do rostliny poraněním a pupeny. \n\nSpálení napadených částí. Napadenou tkáň je třeba odstranit až do zdravého pletiva.\n\n"}
{"id": "904833", "url": "https://cs.wikipedia.org/wiki?curid=904833", "title": "Sketches of Spain", "text": "Sketches of Spain\n\nSketches of Spain je studiové album amerického trumpetisty Milese Davise. Nahráno bylo při dvou frekvencích 20. listopadu 1959 a 10. března následujícího roku v newyorském studiu Columbia 30th Street Studio. Bylo nahráno za výrazné pomoci Gila Evanse, který skladby zaranžoval a dirigoval. Album je složené tří španělských a dvou Evansových skladeb. Vyšlo v červenci 1960 u vydavatelství Columbia Records.\n\n"}
{"id": "904835", "url": "https://cs.wikipedia.org/wiki?curid=904835", "title": "Agrigan", "text": "Agrigan\n\nAgrigan (též Agrihan, 965 m n. m.) je ostrov vulkanického původu nacházející se v souostroví Severní Mariany v západním Pacifiku. Nejvyšší vrchol ostrova je zároveň nejvyšším bodem celého souostroví. V roce 1990 kvůli nárůstu indicií o blížící se sopečné erupci bylo zdejší obyvatelstvo evakuováno, avšak žádná erupce nenastala. Následný pokus o znovuosídlení ostrova neskončil úspěšně, v roce 2005 zde žilo pouze 9 obyvatel.\n\nOstrov je masivní stratovulkán, jehož základna je v hloubce 4 000 m. Jeho vrchol je zakončen kalderou s rozměry 1 x 2 km a stěnami vysokými až 500 m. Poslední erupce se zde odehrála v roce 1917. Jejími pozůstatky jsou depozity tufů na jihovýchodním pobřeží.\n\n"}
{"id": "904840", "url": "https://cs.wikipedia.org/wiki?curid=904840", "title": "Kanton Lons-le-Saunier-Nord", "text": "Kanton Lons-le-Saunier-Nord\n\nKanton Lons-le-Saunier-Nord ( ) je francouzský kanton v departementu Jura v regionu Franche-Comté. Tvoří ho devět obcí.\n\n"}
{"id": "904842", "url": "https://cs.wikipedia.org/wiki?curid=904842", "title": "Logo společnosti Apple", "text": "Logo společnosti Apple\n\nPrvní logo používané společnosti Apple, nakreslil jeden ze zakladatelů, Ronald Wayne, v roce 1976. Ukazovalo Isaaca Newtona sedícího pod jabloní a celý obraz byl ovinut stuhou, na které bylo napsáno Apple Computer co. S příchodem počítače Apple II, v roce 1977, požádal Steve Jobs, který si byl věděm toho, že takovéto logo není možné používat na produkty, Roba Janoffa o vytvoření nového loga společnosti.\n\nPůvodní logo Roba Janoffa mělo podobu nakousnutého jablka vyplněného barevnými pruhy, které je známo jako „Rainbow Apple,“ neboli „duhové jablko.“\nApple je pravděpodobně jedinou společností, která nechce ve svém logu jméno společnosti a název Apple se neuvádí nikde, ani na výrobcích, ani na obchodech a přitom i z dálky každý pozná komu „nakousnuté jablko“ patří.\nCelé logo je vytvořeno ve zlatém řezu a použité průměry kružnic, ze kterých se jablko skládá, jsou z Fibonacciho posloupnosti. Například kružnice vykousnutí jablka má průměr 8, stejně tak kružnice, ze kterých se skládá stopka a bubák jablka. Kružnice, která je mezi bubákem a prohlubní pro stopku má průměr 13 a najdeme zde i další.\n\nSpoustu otázek vyvolává i nakousnutí jablka. Např. anglický výraz pro kousnutí je „bite“ a počítačová informace má jednotku 1bit a spojuje se do 8 bitů, které tvoří 1 byte. V angličtině se bite a byte čtou stejně. Toto tvrzení však odmítá sám Janoff, který říká, že nakousnutí bylo použito hlavně z důvodu, aby si nikdo nespletl jablko třeba s rajčetem.\n\nBarevné pruhy byly použity jako trend té doby a jejich pořadí není na ničem závislé. Janoff je prostě skládal tak, jak si myslel, že by měly být.\n\nJobs chtěl pouze, aby logo nebylo roztomilé a Janoff chtěl logo, barevné a jednoduché, prostě takové, aby vystihlo tuto revoluční firmu.\nPůvodní logo Apple bylo velmi složité na pochopení, ale toto jednoduché logo vnutí každému název firmy, aniž by tam musel být napsán, čehož Apple také využívá a umísťuje, aniž by připisoval název firmy.\nV této podobě pravděpodobně odkazuje na objev gravitace (jablko) a separaci světla (barevné pruhy), kterou provedl Issac Newton. Je pravděpodobné, že logo má odkazovat i na „ovoce ze stromu poznání“ z příběhu Adama a Evy, neboť Apple II měl být převratný počítač s barevnou obrazovkou, což je také jeden z možných důvodů použití barevných pruhů, další by také mohl být zpřístupnění počítače každému, zejména mladým lidem, protože Jobs chtěl dostat počítače do škol.\nToto nové logo bylo možné umístit bez problémů, ve zmenšené podobě, na výrobky firmy, protože neobsahovalo žádné zbytečné detaily.\n\nZakázku na nové logo Apple dostal Rob Janoff, který působil jako Art director v agentuře Regis McKenna, která je známá tím, že v 70. a 80. letech pomáhala začínajícím firmám v Silicon Valley s marketingem, v lednu 1977.\nJediným zadáním o Steva Jobse bylo pouze: „Hlavně, ať to není roztomilé.“ První co udělal Janoff po obdržení zakázky bylo, že šel do hypermarketu, koupil si tašku jablek a nakrájel je. Celé hodiny pak zíral na nakrájená jablka a nakonec vytvořil monochromatické 2D jablko, které bylo nakouslé z pravé strany. Janoff chtěl udělat jablko „pestřejším,“ ale to se nelíbilo jeho šéfovi, který chtěl, aby bylo černé a ušetřily se tak náklady na tisk.\n\nJeště při výsledné prezentaci Jobsovi, nebyli všichni členové tvůrčího týmu sjednoceni a dokonce poukazovali na to, že když si firma nechá vytisknout propagační materiály s barevným logem s předstihem, mohlo by se stát, že zkrachuje dřív, než stihne něco vyrobit. Jobs však argumentoval tím, že barva je klíčem k humanizaci společnosti a rozhodl se pro verzi s barevnými pruhy. Sám Janoff přiznává, že se bál myšlenky přivedení počítačů do domácností. Většina počítačových produktů, v té době, měla velmi technické názvy, takže Apple a ještě k tomu barevný, měl přivést počítače do života normálního člověka.\n\nPoprvé bylo logo ukázáno společně s představením počítače Apple II\n1979. Od té doby došlo k pár změnám, ale tvar je stále původní. Logo Rainbow Apple bylo používáno až do roku 2001, kdy bylo změněno s příchodem operačního systému Mac OS X 10 na Aqua Apple, protože nový operační systém přišel s novým grafickým prostředím Aqua. Poslední změna nastala v roce 2003, kdy s příchodem Mac OS X 10.3 Panther dostalo logo „skleněný“ vzhled.\n\nPoprvé se Rainbow Apple objevil na počítači Apple II a již v té době doprovázel logo pouze název počítače a na ostatních produktech, reklamních materiálech a kamenných obchodech, se logo zobrazuje bez názvu společnosti.\n\nApple si dává velký pozor, kde se jejich logo ukazuje a k čemu se používá. Jsou velmi hákliví na zobrazování jejich loga na výrobcích jiných firem.\n\nI autorizovaní prodejci, Apple Premium Reseller a Apple Authorized Reseller, kteří mají povolení k prodeji výrobků Apple a používání jejich loga, musejí splňovat vysoké požadavky na kvalitu prodeje a vzhled samotného obchodu.\n\nJiž od uvedení loga v dubnu roku 1977 se logo stalo neodmyslitelné součástí společnosti. Stalo se symbolem pro počítačovou revoluci. Pro spoustu lidí je „nakousnuté jablko“ symbolem pro kvalitní, uživatelsky příjemné a možná i luxusní produkty. Každý si s logem spojí i „čistý design“, který firma používá u svých výrobků a ve svých Apple Storech.\n\nSpolečnost se rozdělila na dva tábory. Ti kteří logo milují a ti, kteří logo nesnáší. Jedněm připomíná inovaci, jiným zase jen zbytečně předraženou značku.\n\nDalo by se také říct, že Rainbow Apple bylo jedno z prvních log, které používalo více barev a tisklo se tak na propagační materiály, což do té doby byly nepředstavitelně vysoké náklady, ale bylo potřeba na lidi zapůsobit barvou, a tak bylo použito.\n\nRob Janoff ještě se společností Apple několikrát spolupracoval při dalších reklamních kampaních, které také velmi zapůsobily na lidi a pomohly tak dostat počítače do domácností a do škol.\n"}
{"id": "904843", "url": "https://cs.wikipedia.org/wiki?curid=904843", "title": "Tyree Glenn", "text": "Tyree Glenn\n\nTyree Glenn (23. listopadu 1912 Corsicana, Texas, USA − 18. května 1974 Englewood, New Jersey, USA) byl americký jazzový pozounista, který v letech 1947−1951 hrál v orchestru Duke Ellingtona.\n\nVe třicátých letech se ze svého rodného Texasu, kde hrál s několika místními hudebníky, přestěhoval do Washingtonu, D.C., kde v letech 1934−1936 hrál v kapele Tommyho Mylese. V následujících letech hrál s Charliem Echolsem (1936), Eddie Barefieldem (1936), Eddie Mallorym (1937), Benny Carterem (1937) a Cab Callowayem (1939−1946).\n"}
{"id": "904844", "url": "https://cs.wikipedia.org/wiki?curid=904844", "title": "Kanton Lons-le-Saunier-Sud", "text": "Kanton Lons-le-Saunier-Sud\n\nKanton Lons-le-Saunier-Sud ( ) je francouzský kanton v departementu Jura v regionu Franche-Comté. Tvoří ho 12 obcí.\n\n"}
{"id": "904847", "url": "https://cs.wikipedia.org/wiki?curid=904847", "title": "Kanton Orgelet", "text": "Kanton Orgelet\n\nKanton Orgelet ( ) je francouzský kanton v departementu Jura v regionu Franche-Comté. Tvoří ho 23 obcí.\n\n"}
{"id": "904850", "url": "https://cs.wikipedia.org/wiki?curid=904850", "title": "Kanton Nozeroy", "text": "Kanton Nozeroy\n\nKanton Nozeroy ( ) je francouzský kanton v departementu Jura v regionu Franche-Comté. Tvoří ho 26 obcí.\n\n"}
{"id": "904851", "url": "https://cs.wikipedia.org/wiki?curid=904851", "title": "Kanton Les Planches-en-Montagne", "text": "Kanton Les Planches-en-Montagne\n\nKanton Les Planches-en-Montagne ( ) je francouzský kanton v departementu Jura v regionu Franche-Comté. Tvoří ho osm obcí.\n\n"}
{"id": "904852", "url": "https://cs.wikipedia.org/wiki?curid=904852", "title": "Kanton Poligny", "text": "Kanton Poligny\n\nKanton Poligny ( ) je francouzský kanton v departementu Jura v regionu Franche-Comté. Tvoří ho 28 obcí.\n\n"}
{"id": "904857", "url": "https://cs.wikipedia.org/wiki?curid=904857", "title": "Água de Pau", "text": "Água de Pau\n\nÁgua de Pau (947 m n. m.) je stratovulkán v centrální části portugalského ostrova São Miguel (Azory). Je tvořen 45 000 let starou vnější kalderou o rozměrech 4 x 7 km a 15 000 let starou vnitřní kalderou s rozměry 2,5 x 4 km. Vnitřní kaldera je částečně zatopena vodami jezera Lagoa de Fogo.\n\nNa západním a severním svahu se nacházejí početné lávové dómy (\"Pico Altinetes\", \"Cerrado Novo\", \"Cerro Queimado\", \"Pico Barnabe\", \"Pico da Mariana\", \"Monte Escuro\" atd.), jakož i početné horké prameny pocházející z postkalderové vulkanické aktivity. Poslední větší erupce se odehrála 28. června 1563, kdy došlo k destrukci dómu \"Cerro Queimado\" a vyvrhnutí 1 mld. m tefry. Úplně poslední erupce se uskutečnila o rok později, kdy došlo k malé freatické explozi přímo v kaldeře Fogo.\n\n"}
{"id": "904860", "url": "https://cs.wikipedia.org/wiki?curid=904860", "title": "Kanton Saint-Amour", "text": "Kanton Saint-Amour\n\nKanton Saint-Amour ( ) je francouzský kanton v departementu Jura v regionu Franche-Comté. Tvoří ho 16 obcí.\n\n"}
{"id": "904861", "url": "https://cs.wikipedia.org/wiki?curid=904861", "title": "Kanton Saint-Julien", "text": "Kanton Saint-Julien\n\nKanton Saint-Julien ( ) je francouzský kanton v departementu Jura v regionu Franche-Comté. Tvoří ho 16 obcí.\n\n"}
{"id": "904863", "url": "https://cs.wikipedia.org/wiki?curid=904863", "title": "Kanton Chaussin", "text": "Kanton Chaussin\n\nKanton Chaussin ( ) je francouzský kanton v departementu Jura v regionu Franche-Comté. Tvoří ho 17 obcí.\n\n"}
{"id": "904865", "url": "https://cs.wikipedia.org/wiki?curid=904865", "title": "El Aguajito", "text": "El Aguajito\n\nEl Aguajito (1 300+ m n. m.) je v současnosti neaktivní kaldera nacházející se na Kalifornském poloostrově při Kalifornském zálivu severovýchodně od komplexu Tres Vírgenes. Kaldera s průměrem přibližně 10 km má značně erodované okraje. Její vznik se datuje do doby před 760 000 lety. Je budována andezitem a ryolitem. Postkalderové stádium představují ryolitové a dacitové lávové dómy nacházející se na severním a jižním okraji. V průběhu geotermálního průzkumu byly na jižním okraji objeveny víceré termální prameny a zvýšená seismicita.\n\n"}
{"id": "904867", "url": "https://cs.wikipedia.org/wiki?curid=904867", "title": "Ljudmila Kondraťjevová", "text": "Ljudmila Kondraťjevová\n\nLjudmila Andrejevna Kondraťjevová (rusky: \"Людмила Андреевна Кондратьева\" – \"Ljudmila Andrejevna Kondraťjeva\"; * 11. dubna 1958 Šachty, Rostovská oblast, Sovětský svaz) je bývalá sovětská atletka ruské národnosti, olympijská vítězka v běhu na 100 metrů a mistryně Evropy v běhu na 200 metrů. Je absolventkou pedagogického institutu v Rostově na Donu. Po přesídlení do hlavního města tehdejšího SSSR závodila za klub Dynamo Moskva.\n\nPřekvapila dvěma zlatými medailemi na mistrovství Evropy v Praze v roce 1978. Na mistrovství startovala nejdříve v běhu na 100 metrů, kde skončila šestá, nejhorší z trojice sovětských reprezentantek. V běhu na 200 metrů se pří neúčasti Marity Kochové všeobecně očekávalo snadné vítězství mistryně Evropy z běhu na 100 metrů Marlies Göhrové z NDR, ta ovšem prohrála o pouhou 1 setinu sekundy právě s Kondraťjevovou, která časem 22,52 sekundy vytvořila nový rekord SSSR. Neočekávaná byla i porážka favorizovaných východních Němek ve štafetě na 4x400 metrů, které podlehly seběhané čtveřici sovětských sprinterek.\n\nV roce 1980 vybojovala Kondraťjevová časem 7,31 sekundy bronzovou medaili v běhu na 60 metrů na halovém mistrovství Evropy v Sindelfingenu.\n\nDne 3. června 1980 na národním šampionátu v tehdejším Leningradu byla v běhu na 100 metrů o jednu setinu sekundy rychlejší nežli východoněmecká sprinterka Marlies Oelsnerová-Göhrová při svém světovém rekordu v roce 1977. Čas 10,87 s ovšem nebyl plnoautomaticky změřeným výkonem. V Leningradě se pořadatelům nepodařilo vyvolat cílovou fotografii a výsledné časy určilo náhradní měření (v tomto případě fotobuňka). A zatímco na cílové fotografii se čas odečítá podle přední plochy hrudníku při protětí cílové čáry, při měření fotobuňkou se čas zastavuje v okamžiku, kdy \"jakákoli\" část těla běžce (tedy i ruka či hlava) protne paprsek fotobuňky, což činí takto změřené časy rychlejšími. Vzhledem k chybění cílové fotografie (jejíž dodání je podmínkou pro uznání elektronicky měřeného běžeckého světového rekordu) atletická federace SSSR tehdy Mezinárodní amatérské atletické federaci (IAAF) žádost o ratifikaci rekordu ani nepředložila. Za tři roky, 8. června 1983, pak Mariles Göhrová v Berlíně svůj vlastní platný světový rekord znovu vylepšila na 10,81 s.\n\nNa olympijských hrách v Moskvě v roce 1980 Ljudmila Kondraťjevová sice překvapivě – a stejně jako v Praze o jedinou setinu sekundy – znovu porazila Marlies Göhrovou a získala zlatou medaili, zároveň však ve stejném finále utrpěla svalové zranění, které jí znemožnilo start v dalších disciplínách olympijského programu: v běhu na 200 metrů a ve štafetě na 4x100 metrů.\n\nPo olympiádě výkonnost Ljudmily Kondraťjevové upadla do průměru a v polovině osmdesátých let dráhu opustila a dala přednost mateřským povinnostem.\n\nDo vynikající formy se ovšem dostala v roce 1988, kdy se probojovala na olympijské hry v Soulu. Avšak přestože byl její olympijský čas 11,05 sekundy rychlejší nežli vítězný čas z moskevské olympiády, stačil v Soulu jen na sedmé místo v semifinále. Přesto však Kondraťjevová na olympijských 1988 jednu medaili vybojovala – v disciplíně, ve které na hrách v roce 1980 i 1984 startovat nemohla: ve sprinterské štafetě. Štafeta SSSR na 4x100 metrů vytvořila v olympijském semifinále nový sovětský rekord časem 42,01 sekundy, a třebaže byla ve finálovém běhu výrazně pomalejší (42,75 sekundy), získala v něm bronzovou medaili.\n\n\n\nJejím manželem byl v polovině 80. let dvojnásobný olympijský vítěz a mistr světa v hodu kladivem Jurij Sedych, se kterým má dceru Oxanu (* 1985). Později se manželství rozpadlo a Sedych se oženil s Nataljou Lisovskou, olympijskou vítězkou ve vrhu koulí.\n\n"}
{"id": "904871", "url": "https://cs.wikipedia.org/wiki?curid=904871", "title": "Bílá listová skvrnitost javoru", "text": "Bílá listová skvrnitost javoru\n\nBílá listová skvrnitost javoru je choroba javoru způsobovaná houbou \"Cristulariella depraedans\". Vyskytuje se na chladnějších vlhkých místech v Evropě a Severní Americe. \n\nCRISDE\n\nSeznam podle biolib.cz a \n\nRod javor, ojediněle i jiné rostliny.\n\nKdyž dr. Cooke v Norfolku v roce 1885 popisuje několik mladých stromů druhu javor klen \"Acer psendoplatanus\" L., rostoucích ve vlhkém sadu, píše o ochablých a odbarvených listech. \"Zelené listy se stávají ochablými a shnilými, ačkoliv jsou stále spojeny se stromem, celý povrch je pokryt šedavými skvrnami, které v mnoha případech pokrývají velkou část listu. Pod povrchem pomocí kapesní lupy jsem spatřil malé bílé body, velké jako je špendlíková hlavička. Tyto body byly velmi početné a omezeny téměř výhradně na žilantinu listu. Pod mikroskopem jsem zjistil tyto maličké tečky jsou kulovité kulaté hlavičky, že jde o malý parazitní organismus pokrývající povrch listu a svým jemným myceliem do něj proniká. Hlavičky byly volně rozptýleny a seskupeny v chomáčích, téměř zcela omezeny výskytem na žilnatinu. Hyfy nebo vlákna organismu byly krátké, štíhlé, pružné, zduřelé na vrcholu, kde jedna, tři nebo čtyři velké buňky tvoří základ kulové hlavy...\" \n\nNa listech lze pozorovat šedé až bělavé skvrny , většinou ss tmavým lemem. \n\nMohou se tvořit nekrotická místa. Předčasný opad listů je zřetelně patrný. Drobné plodnice na listech mohou připomínat vejce hmyzu.\n\nStromy ztrácí olistění již během vegetace. Pokud je opad listů u jednotlivých (především mladých) rostlin významný, stává se, že vlivem působení choroby uhynou.\n\nVlhké chladné oblasti, husté porosty.\n\nOdstranění opadaného listí na podzim.\n\n"}
{"id": "904873", "url": "https://cs.wikipedia.org/wiki?curid=904873", "title": "Aguilera (sopka)", "text": "Aguilera (sopka)\n\nAguilera (2 546 m n. m.) je stratovulkán nacházející se v Národním parku Bernardo O´Higgins v jižní části Chile západně od jezera Argentino. Masív sopky je budován převážně dacitem a je prakticky celý zaledněný. Sopka je původcem mohutné tefrové vrstvy staré asi 3 600 roků.\n\n"}
{"id": "904875", "url": "https://cs.wikipedia.org/wiki?curid=904875", "title": "Someday My Prince Will Come", "text": "Someday My Prince Will Come\n\nSomeday My Prince Will Come je studiové album amerického jazzového trumpetisty Milese Davise. Nahráno bylo ve třech dnech, 7., 20. a 21. března 1961 v newyorském studiu Columbia 30th Street Studio. Producentem byl Teo Macero a album vyšlo v prosinci 1961 u vydavatelství Teo Macero.\n\n"}
{"id": "904880", "url": "https://cs.wikipedia.org/wiki?curid=904880", "title": "Niklas Hjalmarsson", "text": "Niklas Hjalmarsson\n\nNiklas Hjalmarsson (* 6. června 1987, Eksjö, Švédsko) je švédský hokejový obránce hrající v týmu Arizona Coyotes v severoamerické lize (NHL). Ještě v dresu Chicaga Blackhawks se podílel na zisku tří Stanley Cupů v letech 2010, 2013 a 2015.\n\nKmenový hráč švédského týmu HV 71 se poprvé v Elitserien přestavil ještě před svým 17. rokem. V roce 2005 si ho na draftu vyhlédlo Chicago Blackhawks ve 4. kole draftu NHL, ale vinou zranění v následující sezoně většinu následující sezony nehrál. Až v sezoně 2006-07 se prosadil více do sestavy HV71 v Elitserien a následující rok se rozhodl odejít do zámoří.\n\nVe svém prvním přípravném kempu Blackhawks však kvůli zranění zápěstí nemohl bojovat o místo v NHL a po uzdravení musel zašít na farmě v Rockfordu. S postupem sezony rostla jeho forma, což na konci února vyústilo v povolání do Chicaga. Svůj první zápas v NHL odehrál 28. února 2008 v Dallasu a pak jich přidal dalších 10. První bod a jediný v této sezoně získal 23. března 2008 proti St. Louis. Ani v sezoně 2008-09 se ještě naplno do sestavy Chicaga neprosadil a většinu sezony strávil v Rockfordu. Na posledních posledních 19 utkání základní části NHL byl však povolán do NHL a od té doby je stabilním členem obrany Blackhawks. V zápase 11. dubna 2009 v Detroitu se dočkal první branky v NHL, když prostřelil Conklina. V playoff pak odehrál všech 17 utkání a podával dobré výkony. Byl 2. v týmu v počtu zblokovaných střel (31).\n\nSezona 2009-10 byla jeho první úplnou sezonu v NHL a vedl si dobře, když v 77 utkáních nasbíral 17 bodů (2+15) a +9 +/- bodů. Pravidelně nastupoval ve 2. obranné dvojici. Ve výborných výkonech pokračoval i v playoff, když si připsal 8 bodů (1+7) a také +9 +/- bodů. V +/- statistice byl 3. nejlepší v týmu a 5. v NHL. Měl tak značný podíl na zisku Stanley Cupu. Po sezoně se stal chráněným volným hráčem a 9. července 2010 přijal nabídku od San Jose na smlouvu na 4 roky s ročním platem 3,5 milionu dolarů. Blackhawks se tuto nabídku rozhodli dorovnat a tak zůstal hráčem Blackhawks.\n\nV sezoně 2010-11 odehrál 80 utkání, nastřílel 3 góly (obojí osobní maxima), ale nasbíral jen 10 bodů. Svou práci si odváděl především v defenzivě, když zblokoval celkem 166 střel, což bylo nejvíce v týmu a 13. nejlepší výkon v NHL. O rok později odehrál 69 zápasů, nasbíral 15 bodů (1+14) a jen 14 TM. Byl 2. nejlepší v týmu v blokování střel, když jich dokázal zblokovat 142. Ani v jednom z těchto ročníků se Blackhawks nepodařilo přejít přes 1. kolo playoff.\n\nBěhem výluky se vrátil do Evropy a 8. listopadu se dohodl na spolupráci s celkem italské ligy Bolzano Foxes, za který celkem odehrál 18 zápasů a nasbíral 22 bodů (6+16) a 8 TM. Ve zkrácené sezoně nasbíral 10 bodů v 46 zápasech a v playoff přidal dalších 5 asistencí v 23 na cestě za svým druhým Stanley Cupem. Stal se teprve 10. Švédem, který vyhrál Stanley Cup více než jednou.\n\nSezona 2013-2014 byla zatím jeho nejlepší, vytvořil si osobní maxima v počtu zápasů (81), gólů (4), asistencí (22) i bodů (26). Vedl Chicago v počtu zblokovaných střel, kterých zblokoval 157, což byl 19. nejlepší výkon v lize. V playoff přidal 4 asistence v 19 zápasech při cestě Blackhawks do finále konference. Opět byl nejlepší v klubu v počtu zblokovaných střel (57) a mezi všemi hráči playoff NHL byl 2.\n\nNa MS osmnáctiletých 2005 v Plzni odehrál za švédskou reprezentaci 7 zápasů, v nichž vsítil 1 branku, u 4 asistoval a vyfasoval tři dvouminutové tresty. Ze šampionátu si odvezl bronzovou medaili. Na domácím MSJ patřil k nejlepším obráncům, ale Švédsko na medaile nedosáhlo a skončilo 4. Hjalmarsson v 7 zápasech nasbíral 3 (2+1) body a byl vyhlášen jedním ze 3 nejlepších hráčů Švédska. V únoru pak v přípravném utkání debutoval v reprezentaci dospělých a v prodloužení rozhodl gólem zápas s Českem. První účast na MS si připsal v roce 2012 na domácí půdě ve Švédsku. V 8 zápasech nasbíral 3 body (0+3), ale Švédi prohráli ve čtvrtfinále s Českem. V roce 2014 reprezentoval na ZOH v Soči, kde v 6 zápasech sice nebodoval, ale přivezl si stříbrnou medaili, když Švédsko ve finále podlehlo Kanadě.\n\n"}
{"id": "904884", "url": "https://cs.wikipedia.org/wiki?curid=904884", "title": "Hank Mobley", "text": "Hank Mobley\n\nHank Mobley (7. července 1930 Eastman, Georgie, USA − 30. května 1986 Filadelfie, Pensylvánie, USA) byl americký jazzový saxofonista. V letech 1955−1970 vydal pětadvacet alb pro vydavatelství Blue Note Records a mezitím i několik alb pro Prestige Records a Savoy Records. V roce 1961 zastoupil Johna Coltranea při nahrávání alba Milese Davise nazvaném \"Someday My Prince Will Come\". Rovněž spolupracoval s hudebníky, jako byli Sonny Clark, Donald Byrd, Horace Silver, Freddie Hubbard, Kenny Burrell nebo Art Blakey a další.\n"}
{"id": "904885", "url": "https://cs.wikipedia.org/wiki?curid=904885", "title": "Un amour à taire", "text": "Un amour à taire\n\nUn amour à taire (tj. \"Láska, o které se mlčí\") je francouzský televizní film z roku 2005, který režíroval Christian Faure. Film o dvojici gayů a židovské dívce se odehrává v okupované Paříži za druhé světové války.\n\nMladá židovka Sara se jako jediná z rodiny zachrání před falešným převaděčem. V Paříži vyhledá svého kamaráda z dětství Jeana Lavandiera, který ji ubytuje u svého přítele Philippa, a obstará jí falešné doklady. Lavandierovi mají prosperující prádelnu, kde Sara pod jménem Yvona získá zaměstnání. Jeanův starší bratr Jacques se právě vrací z vězení, kam byl odsouzen za šmelinu. Jeho otec mu odmítne obchod předat a vedení podniku svěří Jeanovi. Jacques z účetních knih tajně zjišťuje, který z židovských zákazníků si nevyzvedl své zásilky a dává tipy kolaborantům. Přitom zjistí, že častým zákazníkem jejich podniku je i Philippe. Náhodou se doví, že Jean a Philippe jsou milenci. Jacques je zamilovaný do Sary, ale ta jej odmítá, protože je platonicky zamilovaná do Jeana, i když ví, že je homosexuál. Ze žárlivosti Jacques vymyslí plán, jak získat Saru i podnik. Požádá kolaborujícího policejního inspektora Bretona, aby Jeana na jeden den zatkl a Jacques jej poté díky svým konexím nechá dostat z vězení. Jean je však veden v seznamech SD jako homosexuál, takže je předán německým vyšetřovatelům, kteří se domnívají že byl milencem německého důstojníka. Poté je poslán do koncentračního tábora Flossenbürg na převýchovu. Odtud jakožto nepřevychovatelný homosexuál je poslán do tábora Dachau na lékařské pokusy. V Paříži je Phillipe jakožto člen odboje zabit při přestřelce. Jacques si vezme Saru za ženu a mají spolu syna. Díky konexím s Němci se mu podaří získat arizovanou prádelnu a rozšířit tak podnik. Po osvobození je souzen jakožto kolaborant. Když proti němu svědčí policejní inspektor Breton, že udal svého bratra, spáchá v cele sebevraždu. Z Německa je repatriován Jean. S těžkým poškozením mozku v důsledku provedené lobotomie krátce poté doma umírá, aniž by si uvědomil, kde je.\n\nPo více než 50 letech po válce, v roce přijíždí Sara se svým synem a svými dvěma vnuky do Paříže, aby se v Památníku deportovaných zúčastnila uznání homosexuálních obětí během německé okupace Francie.\n"}
{"id": "904886", "url": "https://cs.wikipedia.org/wiki?curid=904886", "title": "Němčický potok", "text": "Němčický potok\n\nNěmčický potok je název více potoků na území Česka:\n\n"}
{"id": "904888", "url": "https://cs.wikipedia.org/wiki?curid=904888", "title": "Olga Bryzginová", "text": "Olga Bryzginová\n\nOlga Bryzginová (ukrajinsky: \"Ольга Аркадіївна Бризгіна\" – \"Olha Arkadijivna Bryzhina\", rusky: \"Ольга Аркадьевна Брызгина\" – \"Olga Arkaďjevna Bryzginová\"; * 30. června 1963 Krasnokamsk, Permský kraj) je bývalá atletka, sprinterka, reprezentující Sovětský svaz, Společenství nezávislých států a Ukrajinu. Členka klubu Dynamo Luhansk, čestná občanka města Luhanska.\n\nZa svobodna startovala pod jménem Vladykinová. Na olympiádě v Soulu v roce 1988 získala dvě zlaté medaile – v běhu na 400 metrů a jako členka vítězné štafety SSSR na 4 x 400 metrů. Zlato ze štafetového závodu obhájila na olympiádě v Barceloně v roce 1992. Je rovněž dvojnásobnou mistryní světa – na šampionátu v Římě zvítězila v běhu na 400 metrů, v Tokiu v roce 1991 byla členkou vítězné štafety na 4 x 400 metrů.\n\nNa Kontinentálním poháru v roce 1985 v Canbeře, kde Marita Kochová vytvořila dosud platný světový rekord na 400 metrů 47,60 s, skončila Bryzginová druhá časem 48,27 s, což z ní činí čtvrtou nejrychlejší čtvrtkařku všech dob. Její čas jako finišmanky sovětské štafety na OH 1988 byl 47,70 s, což je historicky druhý nejlepší výkon na letmé čtyřstovce.\n\nJejím manželem je sprinter Viktor Bryzgin, zlatý medailista ve štafetě na 4×100 m na olympiádě v Soulu. Jejich dcera Jelizaveta Bryzginová je také úspěšnou běžkyní. Matka i dcera mají stejný osobní rekord na 200 metrů: 22,44 s.\n\n"}
{"id": "904890", "url": "https://cs.wikipedia.org/wiki?curid=904890", "title": "Baldwin (Georgie)", "text": "Baldwin (Georgie)\n\nBaldwin je město v Banks County, a v Habersham County, v Georgii, ve Spojených státech amerických. V roce 2011 žilo ve městě 3281 obyvatel.\nPodle sčítání lidí v roce 2000 žilo ve městě 2425 obyvatel, 845 domácností, a 583 rodin. V roce 2011 žilo ve městě 1549 mužů (47,2%), a 1732 žen (52,8%). Průměrný věk obyvatele je 31 let.\n"}
{"id": "904892", "url": "https://cs.wikipedia.org/wiki?curid=904892", "title": "Kanton Chemin", "text": "Kanton Chemin\n\nKanton Chemin ( ) je francouzský kanton v departementu Jura v regionu Franche-Comté. Tvoří ho 11 obcí.\n\n"}
{"id": "904894", "url": "https://cs.wikipedia.org/wiki?curid=904894", "title": "Kanton Dampierre", "text": "Kanton Dampierre\n\nKanton Dampierre ( ) je francouzský kanton v departementu Jura v regionu Franche-Comté. Tvoří ho 14 obcí.\n\n"}
{"id": "904897", "url": "https://cs.wikipedia.org/wiki?curid=904897", "title": "Eastman (Georgie)", "text": "Eastman (Georgie)\n\nEastman je město v okrese Dodge County ve státě Georgie ve Spojených státech amerických.\n\nK roku 2000 zde žilo 13 541 obyvatel. S celkovou rozlohou 13,2 km² byla hustota zalidnění 411,8 obyvatel na km².\n"}
{"id": "904898", "url": "https://cs.wikipedia.org/wiki?curid=904898", "title": "Tatranský tygr", "text": "Tatranský tygr\n\nTatranský tygr (, ) je mezinárodní přezdívka, kterou si Slovensko vysloužilo rychlým růstem své ekonomiky od roku 2002 do roku 2007, v možné souvislosti s reformami středo-pravicové vlády.\n\nHDP v mezinárodních dolarech, přepočteno na paritu kupní síly.\n\nNominální HDP v mezinárodních dolarech.\n\n"}
{"id": "904899", "url": "https://cs.wikipedia.org/wiki?curid=904899", "title": "Dade County", "text": "Dade County\n\nDade County je název dvou okresů ve Spojených státech amerických:\n\n\n"}
{"id": "904900", "url": "https://cs.wikipedia.org/wiki?curid=904900", "title": "Beaufort County", "text": "Beaufort County\n\nBeaufort County je název dvou okresů ve Spojených státech amerických:\n\n"}
{"id": "904903", "url": "https://cs.wikipedia.org/wiki?curid=904903", "title": "King County", "text": "King County\n\nKing County je název dvou okresů ve Spojených státech amerických:\n\n"}
{"id": "904905", "url": "https://cs.wikipedia.org/wiki?curid=904905", "title": "Kings County", "text": "Kings County\n\nKings County je název dvou okresů ve Spojených státech amerických:\n\n\n"}
{"id": "904908", "url": "https://cs.wikipedia.org/wiki?curid=904908", "title": "Waldemar Hoven", "text": "Waldemar Hoven\n\nWaldemar Hoven (10. února 1903 – 2. června 1948) byl SS-Hauptsturmführer (kapitán) a táborový lékař v koncentračním táboře Buchenwald. Po válce byl odsouzen jako válečný zločinec.\n\nBěhem druhé světové války působil v koncentračním táboře Buchenwald, kde prováděl pokusy na lidech. Po skončení války byl v roce 1947 v následném norimberském procesu (Lékařský proces) odsouzen za zločiny proti lidskosti k trestu smrti oběšením.\n"}
{"id": "904909", "url": "https://cs.wikipedia.org/wiki?curid=904909", "title": "Jindřich Hudeček", "text": "Jindřich Hudeček\n\nJindřich Hudeček (Hudy, * 27. února 1964 Děčín) je český horolezec, motocyklový a automobilový závodník a zakladatel společnosti HUDYsport. V 80. letech byl členem československého reprezentačního alpinistického družstva.\n\nV roce 1982 Jindřich Hudeček poprvé vyjel lézt do zahraničí, aby zdolal severní stěnu Triglavu kombinací Peterneliho a Čopovej cesty. O rok později vylezl v národním parku Yosemite sólo 1000 metrů vysokou stěnu El Capitan legendární cestou The Nose. V roce 1987 se zúčastnil expedice na Mount Everest, která skončila v 8300 metrech. Když Hudeček skončil s alpinismem, začal se věnovat sportovnímu lezení na skalách. Na závodech Světového poháru se umisťoval do 6. místa a v celkovém žebříčku Světového poháru do 10. místa, v letech 1989 a 1990 z jednotlivých závodů přivezl první dvě české medaile (stříbrnou a bronzovou). Výsledky Hudečkovi přinesly pozvání na prestižní závod Rock Master v italském městě Arco.\n\nV roce 1990 Jindřich Hudeček přezdívaný „Hudy“ založil firmu HUDYsport, která obchoduje s outdoorovým vybavením. Současná podoba společnosti HUDYsport sestává ze 38 maloobchodních franšízových prodejen v Česku a Slovensku. Vlastní také obchod s motocykly Ducati a automobily Alfa Romeo, lezeckou firmu Rock Empire a má podíl ve firmě Direct Alpine. V roce 1993 začal Jindřich Hudeček jezdit závody na silničních motocyklech a později i v automobilech. Účastnil se závodů 24 hodin Le Mans, Mistrovství světa a Mistrovství České republiky, na kterém 10krát zvítězil.\n\nV roce 1995 vydal Heinz Zak knihu \"Rock Stars\", kde je Jindřich Hudeček mezi nejlepšími skalními lezci světa jako jediný český lezec. V roce 2007 se Jindřich Hudeček objevil v dokumentárním filmu The Sharp End, zaměřující se na vývoj horolezectví.\n\n\n\"Pozn.: Další starší výsledky na stránkách IFSC nejsou zpracované, reference viz horolezecké časopisy\"\n\n\n"}
{"id": "904914", "url": "https://cs.wikipedia.org/wiki?curid=904914", "title": "Hydraulický olej", "text": "Hydraulický olej\n\nHydraulický olej je takový olej, který se používá v hydraulických zařízeních jako \"kapalina\" na přenášení, resp. násobení tlaku v těchto kapalinách. Oproti vodě má tu výhodu, že systém chrání proti korozi a oxidace tohoto oleje trvá dlouho. Jeho stlačitelnost je minimální. Tyto oleje jsou hořlavé, a proto je do nich někdy přidávána voda.\n\n"}
{"id": "904916", "url": "https://cs.wikipedia.org/wiki?curid=904916", "title": "Modern Jazz Quartet", "text": "Modern Jazz Quartet\n\nModern Jazz Quartet též označováno zkráceně MJQ byla americká jazzová hudební skupina. Původní sestavu z roku 1952 tvořili vibrafonista Milt Jackson, klavírista John Lewis, kontrabasista Percy Heath a bubeník Kenny Clarke, kterého roku 1955 vystřídal Connie Kay. Vznikla v roce 1952, ale všichni členové mimo Heathe společně hráli již od roku 1946 v kapele Dizzy Gillespieho. Kvartet se rozpadl po vydání řady alb v roce 1974, ale o šest let později byl opět obnoven a v roce 1993 byla jeho činnost definitivně ukončena. Původní bubeník Kenny Clarke zemřel v roce 1984, Kay zemřel v roce 1994, Jackson ho následoval o pět let později, Lewis v roce 2001 a posledním žijícím členem zůstal až do roku 2005, kdy zemřel, Heath.\n"}
{"id": "904918", "url": "https://cs.wikipedia.org/wiki?curid=904918", "title": "Enzo Pérez", "text": "Enzo Pérez\n\nEnzo Nicolás Pérez (* 22. února 1986, Maipú, Mendoza, Argentina) je argentinský fotbalový záložník a reprezentant, od ledna 2015 působí v klubu Valencia CF.\n\nS Estudiantes de La Plata vyhrál jedenkrát Pohár osvoboditelů a v roce 2010 Aperturu 1. argentinské ligy.\n\n8. června 2011 podepsal pětiletý kontrakt s Benficou Lisabon, kam přestoupil z argentinského celku Estudiantes de La Plata. Poté, co prodělal vážné zranění kolena byl v únoru 2012 poslán na hostování zpět do Estudiantes de La Plata.\n\nV Evropské lize 2012/13 se s Benficou probojoval až do finále proti anglickému celku Chelsea FC. V semifinále 2. května v odvetném zápase s tureckým Fenerbahçe SK odehrál kompletní počet minut. Benfica zvítězila 3:1, smazala prohru 0:1 z prvního zápasu v Istanbulu a postoupila do finále, kde podlehla Chelsea FC 1:2 gólem z nastaveného času. Enzo nastoupil v základní sestavě.\n\nS Benficou nepostoupil ze základní skupiny C do vyřazovacích bojů Ligy mistrů 2013/14, portugalský tým v ní obsadil třetí místo. Benfica nicméně pokračovala v Evropské lize 2013/14, kde se propracovala po roce opět do finále.\n\nK lednu 2015 se domluvil na přestupu do španělského klubu Valencia CF.\n\nPérez debutoval v národním týmu Argentiny 30. září 2009 (Argentinu tehdy vedl Diego Maradona) v přátelském utkání s Ghanou (výhra 2:0).\n\nTrenér Alejandro Sabella jej vzal na Mistrovství světa 2014 v Brazílii. Ve finále s Německem Argentina prohrála 0:1 v prodloužení a získala stříbrné medaile.\n\n"}
{"id": "904921", "url": "https://cs.wikipedia.org/wiki?curid=904921", "title": "Stříška", "text": "Stříška\n\nStříška ( ˆ ), v češtině se především pro francouzštinu užívá též název cirkumflex, circumflex (z lat. \"circumflexus\", dokola ohnutý, fr. \"accent circonflexe\"), především pro slovenštinu též vokáň, je diakritické znaménko vypadající jako háček otočený o 180 °. Toto diakritické znaménko užívá řada jazyků (např. francouzština, norština, portugalština, esperanto, slovenština, vietnamština), případně romanizační abecedy (ISO 9 pro cyrilici, kunrei pro japonštinu), kde historickým vývojem nabylo různorodé funkce. Mezi nejběžnější patří označení délky, přízvuku, ve slovenštině označení výslovnosti dvojhlásky, ve francouzštině stažené hlásky a homofony.\n\nDiakritické znaménko je odvozeno z označení protaženého přízvuku ve starořečtině, který v alfabětě vznikl spojení akutu (´) a gravisu (`) a který v alfabetě vypadá většinou jako vlnovka ( ῀ ) či obloukovitá stříška. Posléze byl přejímán jinými jazyky (a do latinky), nicméně ty přízvuk cirkumflex neměly (případně ho ztratily – tento přízvuk je uváděn pouze u litevštiny), takže znaménko cirkumflex užívaly k jiným účelům.\n\n\n"}
{"id": "904925", "url": "https://cs.wikipedia.org/wiki?curid=904925", "title": "Mučedníci (film)", "text": "Mučedníci (film)\n\nMučedníci ( \"Martyrs\") je francouzský hororový film natočený v roce 2008. Jedná se o jeden z filmů, které byly dočasně cenzurovány kvůli brutalitě mediální komisí.\n\nFilm začíná v říjnu 1971, kde vidíme záběr na mladou zuboženou dívku utíkající z nějaké blíže neurčené vysloužilé továrny. Když dívka konečně doběhne do bezpečí, není schopna říct co se jí stalo. Během vyšetřování je zjištěno, že dívku někdo uvěznil v továrně a z neznámého důvodu jí tam týral. Nikdo neví jak dlouho trvalo než utekla. Při lékařském vyšetření přišli na to, že nebyla vůbec nijak sexuálně zneužitá. Vykazovala pouze známky dlouhodobé dehydratace, podvýživy a řezných ran, z čehož vyplývá, že ji dotyční pachatelé mučili. Dívka jménem Lucie je sirotek, proto je umístěna do sirotčince, kde se skamarádí s jinou dívkou Annou.\n\nPřestože Lucie si nemůže vzpomenout, co se jí stalo, nebo nechce, jsou na ní patrné důsledky dlouhodobého mučení. Lucie trpí halucinacemi. Neustále vidí znetvořenou ženu, která na ní útočí a pokouší se jí zabít. Po 15 letech vidíme záběr na běžnou rodinnu v honosné vile u snídaně, kam zničehonic vtrhne o 15 let starší Lucie a vystřílí puškou všechny její členy. Po chvíli zavolá Anně, že našla své trýznitele, a že je zabila.\n\nAnna přijíždí do vily, má strach, aby Lucii nezavřeli do vězení za vraždu. Pokouší se s Lucií mrtvoly pohřbít. Přijde však na to, že jedna z nich, matka, je stále naživu. Rozhodne se jí pomoct, když tu náhle zčistajasna vtrhne Lucie a ubije matku kladivem. Tvrdí, že jí ubližovala, a že si jí všimla v novinách, v nichž je vyfocená s manželem, synem a dcerou, která vyhrála cenu v plavání na 100 m. Lucii se nadále zjevuje přelud znetvořené ženy, jejíž tvář si Lucie pamatuje z dob, kdy byla terorizována. Když se jí podařilo uniknout z cely, objevila jinou ženu v jiné místnosti a nechala ji tam. Od té doby ji neustále pronásleduje její zjevení, přestože Lucie osoby odpovědné za jejich trýznění už potrestala. Během noci spáchá sebevraždu.\n\nNásledující den objeví Anna ve skříní tajný vchod do podzemí, v jehož útrobách najde zbídačenou dívku s prapodivnou kovovou konstrukcí na hlavě. Dívku odvede do koupelny a konstrukci ji sundá z hlavy. Dívka ji však uteče a začne se sama pořezávat kuchyňským nožem, když tu najednou vtrhnou do vily neznámí lidé v černém a dívku zastřelí. Anna je zajata lidmi a odvlečena do podzemí. Po chvilce k ní přijde prapodivná starší žena s černým turbanem na hlavě. Řekne Anně, že ona a ostatní jsou součástí jakési tajné uzavřené společnosti, která se léta snaží zjistit, jak vypadá život po smrti pomocí mučedníků neboli martyrů. Věří, že na světě existuje několik jedinečných osob, kteří dokážou překonat veškeré bolesti a utrpení na světě, a když se dostanou na hranici život a smrti, kdy je od smrti dělí jediný vlásek, transcendují. Vidí tudíž posmrtný život ještě před smrtí. Ukáže Anně několik fotografií žen v poslední fázi života a většina z nich byla ještě živých, i když by měly být dávno mrtvé. Sdělí Anně, že právě ona je pro ně nejvhodnější, protože transcendence jsou schopné převážně mladé ženy.\n\nAnna je zavřená v cele v podzemí. Několik měsíců je bita, mlácená a ponižována. Jediný co jí drží naživu je hlas její mrtvé kamarádky Lucie, která se jí snaží dodávat sílu. V přímém důsledku se Anna podá a začne násilí ignorovat. Tím pokročila do poslední etapy, kdy je odvezena na zdejší operační sál a zaživa stažena z kůže. Celý proces zázrakem přežije a opravdu dojde k tomu, že transcenduje a vidí posmrtný život. Poté k ní přijde vůdce společnosti, žena s černým turbanem, a zeptá se jí, co viděla. Pak přijíždí všichni ostatní členové a čekají až jim bude sděleno, co Anna viděla. Jediný, kdo ví něco o posmrtném životě je Anna, která přestala komunikovat, a žena s turbanem, která se krátce po Annině sdělení zastřelila. Na konci snímku se dozvídáme, že slovo \"Martyr\" neboli \"Mučedník\" vychází z řeckého slova \"Marturos\", což v překladu znamená svědek.\n\n\n"}
{"id": "904926", "url": "https://cs.wikipedia.org/wiki?curid=904926", "title": "Říše Tchang", "text": "Říše Tchang\n\nŘíše Tchang byl čínský stát existující v letech 618–907. Zrodila se ze vzpoury generála Li Jüan proti říši Suej a během několika let sjednotila Čínu rozbitou občanskou válkou. S krátkým přerušením v letech 690–705, kdy císařovna Wu vyhlásila dynastii Čou, přetrvala téměř tři století. V polovině 8. století prošla vážnou krizí, když povstání An Lu-šana vážně oslabilo říši. Přestože povstání bylo poraženo, oslabená ústřední vláda byla nucena k správním i hospodářským reformám. V poslední třetině 9. století povstání Chuang Čchaoa opět zásadně oslabilo říši, která se rozpadla na panství soupeřících generálů. Posledního tchangského císaře roku 907 sesadil generál Ču Wen, který již pouze v severní Číně založil vlastní říši Pozdní Liang.\n\nŘíše Tchang, jejíž hlavní město Čchang-an patřilo k největším na světě, je všeobecně považována za jednu z nejúspěšnějších říší čínské historie, která se v rozkvětu civilizace i vojenských úspěších vyrovnala, pokud nepřekonala, starověkou říši Chan. Tchangská éra byla většinou obdobím pokroku a stability, s výjimkou období povstání An Lu-šana a poklesu moci centrální vlády v druhé polovině vlády tchangské dynastie. Podle dochovaných údajů o sčítání lidu ze 7. a 8. století byl počet obyvatel říše odhadován na 50 milionů. Přestože ústřední vláda nebyla schopna v 9. století sestavit přesný soupis obyvatelstva, je tehdejší populace odhadována na 80 milionů.\n\nDíky velké populaci byla tchangská vláda schopna sestavit statisícovou armádu sestávající jak z profesionálů, tak z odvedenců. Tchangští vojáci bojovali s kočovnickými říšemi dominujícími ve Vnitřní Asii, přičemž získali kontrolu nad lukrativní obchodní trasou Hedvábné cesty. Různá království a státy uznaly svou podřízenost Tchangům a odevzdávaly tribut, zatímco další podléhaly tchangským protektorátům. Kromě politické hegemonie nad vnitřní Asií, měla říše Tchang v širokém okolí silný kulturní vliv, zejména v Koreji, Japonsku a Vietnamu.\n\nStejně jako v předchozí říši Suej, i tchangský stát udržoval systém státní služby založený na přijímání úředníků prostřednictvím standardizovaných zkoušek a doporučení na úřední místa. Tento řád narušil vzestup regionálních vojenských guvernérů \"ťie-tu-š’\" během 9. století.\n\nČínská kultura v 7.–9. století vzkvétala a dále zrála. Tchangská éra je považována za vrcholné období čínské poezie. Tchangské éře náleží dva z nejznámějších básníků Číny, Li Po a Tu Fu, stejně jako mnoho slavných malířů, například Chan Kan, Čang Süan a Čou Fang. Učenci sestavovali množství encyklopedií, geografických prací i historických děl.\n\nV říši Tchang vznikla i řada technologických inovací, včetně knihtisku. Buddhismus měl velký vliv na čínskou kulturu, přičemž se do popředí dostaly domácí čínské směry. Později však byl omezován státem a jeho vliv klesl. Umění a kultura vzkvétaly i dobách oslabení centrální moci v 9. století. Oslabená ústřední vláda se do značné míry stáhla z řízení ekonomiky, obchod však zůstal nenarušen a i nadále prospíval.\n\nŘíši Tchang založil během rozpadu předešlé říše Suej severočínský aristokrat Li Jüan, který se stal prvním tchangským císařem. Jeho rod Li, který se stal tchangskou vládnoucí dynastií, patřil k vojenské aristokracii ze severozápadu Číny dominující říši Suej. Za své předky prohlašoval zakladatele taoismu Lao-c’a, chanského generála Li Kuanga, a Li Kaoa, panovníka státu Západní Liang (vládl 400–17). Rod byl znám jako Liové z Lung-si (), a patřil k němu i básník Li Po. Tchangská dynastie byla částečně sienpejského původu, matka Li Jüana byla totiž dcerou Tu-ku Sina, sienpejského generála říše Západní Wej. Li Jüan zaujímal vysoké postavení jako bratranec suejského císaře Jang-tiho (jehož matkou byla další dcera Tu-ku Sina), vévoda z Tchang a guvernér Tchaj-jüanu. Měl prestiž a vojenské zkušenosti.\n\nDruhý suejský císař Jang-ti vyčerpal hospodářství země nákladnými stavbami (rekonstrukcí Velkého kanálu a Velké čínské zdi) a také nákladným a neúspěšným pokusem o dobytí státu Kogurjo v severní části Korejského poloostrova v letech 612–614. Proti suejské vládě se proto bouřili rolníci i aristokraté. Roku 617 také Li Jüan shromáždil armádu a povstal proti suejskému režimu spolu se svými syny a neméně militantní dcerou, princeznou Pching-jang († 623), která postavila a vedla své vlastní vojsko. V zimě roku 617 Li Jüan obsadil Čchang-an, hlavní město říše, sesadil císaře Jang-tiho (přičemž mu udělil titul \"tchaj-šang chuang\", formálně vyšší než císařský), dosadil na trůn loutkového dětského císaře Kung-tiho (vnuka Jang-tiho) a vládl jeho jménem. V reakci na zprávu o vraždě Jang-tiho generálem Jü-wen Chua-ťim se 18. června 618 Li Jüan prohlásil za císaře nové říše Tchang a během několika let sjednotil Čínu pod svou vládou.\n\nPři výstavbě tchangského státu Li Jüan navazoval na suejské vzory, včetně převzetí správního systému tří kanceláří a šesti ministerstev. Převzal i suejský daňový systém \"cu-jung-tiao\", v němž všichni dospělí muži odváděli stejnou daň, která byla poněkud snížena na necelých 120 litrů obilí, 6,2 metrů látky a 20 dnů roboty pro stát. Od roboty byli osvobozeni muži pod 17 a přes 59 let, ženy, úředníci, aristokraté a vyznamenané osoby. Půda uvolněná v důsledku úbytku obyvatelstva po válkách a zabraná nepřátelům tchangské vlády byla rozparcelována na stejné příděly o 7,5 ha a rozdělována rolníkům v takzvaném systému stejných polí.\n\nLi Jüan vládl až do roku 626, kdy byl sesazen svým synem Li Š’-minem, knížetem z Čchin. Li Š’-min byl úspěšný vojevůdce, který velel armádě od svých 18 let a byl známý efektivními útoky své kavalérie, vynikal také v boji s lukem a šípy, mečem a kopím. V květnu 621 porazil početnější armádu protisuejského rolnického povstalce Tou Ťien-teho (573–621) u Luo-jangu v bitvě u Chu-lao. Kvůli obavám z atentátu Li Š’-min začátkem července 626 zaútočil první a zabil dva ze svých bratrů: Li Jüan-ťiho a korunního prince Li Ťien-čchenga. Krátce poté jeho otec abdikoval v jeho prospěch a Li Š’-min nastoupil na trůn. Vládl tchangskému státu v letech 626–649. Je známý pod svým chrámovým jménem jako císař Tchaj-cung.\nAčkoli zabití dvou bratrů a sesazení otce odporovalo konfuciánským hodnotám synovské oddanosti, Tchaj-cung se ukázal být schopným státníkem, který naslouchal radám nejmoudřejších členů své vlády. V roce 628 provedl buddhistickou pamětní bohoslužbu za oběti občanské války a v roce 629 postavil buddhistické kláštery na místech velkých bitev, aby se mniši mohli modlit za padlé z obou stran bojů. Vzápětí vedl úspěšnou válku proti Východoturkutskému kaganátu, který byl dobyt a zlikvidován poté, co byl jeho kagan Illig zajat tchangským generálem Li Ťingem (571–649), pozdějším kancléřem. S tímto vítězstvím Turkuti přijali Tchaj-cunga za svého vládce, kagana.\n\nWu Ce-tchien začala svou kariéru jako jedna z mnoha nízce postavených konkubín císaře Tchaj-cunga, později zaujala jeho syna a nástupce Kao-cunga (vládl 649–683) a stala se jeho císařovnou, v době manželovy nemoci (počínaje jeho mrtvicí roku 655) i faktickou vládkyní Číny.\n\nCísař Kao-cung zemřel roku 683. Nastoupil po něm nejstarší přeživší syn Kao-cunga a Wu, Čung-cung. Mladý císař se snažil prosadit za kancléře otce své manželky, což vyvolalo odpor a po šesti týdnech na trůnu byl císařovnou Wu sesazen ve prospěch svého mladšího bratra, dvanáctiletého Žuej-cunga. To roku 684 vyprovokovalo vzpouru několika tchangských princů, kterou vládní armáda potlačila během dvou měsíců. Roku 690 Wu sesadila i Žuej-cunga a sama nastoupila na trůn jako císař nově vyhlášeného státu Čou. Žuej-cung se stal následníkem trůnu, a přijal příjmení Wu (), místo otcovského Li (). Wu Ce-tchien vládla následujících 15 let jako jediná žena-císař v dějinách Číny, než v únoru 705 palácový převrat vrátil Čung-cunga na císařský trůn a formálně obnovil tchangskou dynastii. Wu zanedlouho zemřela. Jejím pravděpodobně nejvýznamnějším odkazem bylo oslabení síly severozápadní aristokracie, umožňující lidem z jiných klanů a regionů Číny, aby zaujali významnější pozice v tchangské politice a vládě.\nBěhem a po panování císařovny Wu žilo v říši mnoho prominentních žen, včetně Šang-kuan Wan-er (664–710), básnířky, spisovatelky a důvěryhodné administrátorky pověřené císařovnou Wu vedením její soukromé kanceláře. V roce 706 manželka císaře Čung-cunga, císařovna Wej († 710), přesvědčila svého manžela, aby ve vládních úřadech zaměstnal svou sestru a její dcery, a v roce 709 ho požádala, aby ženám poskytl právo odkázat dědičné výsady svým synům (což dosud bylo pouze mužským právem). Císařovna Wej nakonec roku 710 Čung-cunga otrávila, načež na trůn dosadila svého patnáctiletého syna Li Čchung-maoa. O dva týdny později Žuej-cungův třetí syn Li Lung-ťi (pozdější císař Süan-cung) zorganizoval státní převrat, při němž císařovnu Wej zabil a zlikvidoval i její frakci. Poté na trůn dosadil Žuej-cunga (vládl 710–712). Stejně jako císaře Čung-cunga ovládala císařovna Wej, tak i Žuej-cunga ovládala jeho sestra princezna Tchaj-pching. To skončilo, když roku 712 neuspěl její pokus o převrat (nakonec se roku 713 oběsila) a císař Žuej-cung abdikoval ve prospěch Süan-cunga.\n\nBěhem čtyřiačtyřicetileté vlády Süan-cunga dosáhla říše Tchang vrcholu úspěchu, když nadešel zlatý věk s nízkou inflací a umírněným životním stylem císařského dvora. Jako progresivní a benevolentní vládce Süan-cung dokonce roku 747 zrušil trest smrti; již dříve musely být všechny popravy předem schváleny samotným císařem (bylo jich poměrně málo, například roku 730 pouze 24 případů). Süan-cung se nestavěl proti konsensu svých ministrů na politických rozhodnutích a dbal na vyvážené obsazování úřadů reprezentanty různých politických frakcí. Jeho věrný konfuciánský kancléř Čang Ťiou-ling (673–740) pracoval na snížení deflace a zvýšení peněžní zásoby tím, že prosazoval výrobu soukromých mincí, zatímco Čangův aristokratický a technokratický nástupce Li Lin-fu († 753) upřednostnil vládní monopol na odlévání mincí. Po roce 737 se Süan-cung ve zvýšené míře opíral o dlouholetého kancléře Li Lin-fua, který prosazoval agresivnější zahraniční politiku využívající nečínské generály. Tato politika nakonec vytvořila podmínky pro masivní vzpouru proti Süan-cungovi.\n\nTchangská říše byla na vrcholu moci až do poloviny 8. století, kdy An Lu-šanova vzpoura (755–763) zničila prosperitu státu. An Lu-šan byl zkušený generál sogdsko-turkického původu, který roku 744 porazil Kitany v Mandžusku, ale většina z jeho protikitanských tažení nebyla úspěšná. V Che-peji dostal rozsáhlé pravomoce, což mu umožnilo vzbouřit se s armádou o více než sto tisíc vojácích. Po dobytí vedlejšího hlavního města Luo-jangu se jmenoval císařem nového, ale krátce trvajícího státu Jen. Navzdory počátečním vítězstvím, které získal tchangský generál Kuo C’-i (697–781), nově zrekrutovaná vládní vojska nebyla pro tvrdé pohraniční veterány An Lu-šana žádným soupeřem, takže císařský dvůr utekl do Čchang-anu. Roku 756, zatímco následník trůnu shromažďoval vojáky v Šan-si a Süan-cung uprchl do S’-čchuanu, požádala tchangská vláda o pomoc ujgurský kaganát. Ujgurský kagan Mojančur byl žádostí nadšený, oženil čínského vyslance se svou dcerou, a následně obdržel čínskou princeznu jako svou nevěstu. Ujgurové pomohli Tchangům znovu získat hlavní město na povstalcích, ale odmítli odejít, dokud jim tchangské úřady neposkytly obrovskou odměnu v hedvábí. V potlačení An Lu-šanova povstání pomáhali Tchangům dokonce i Arabové z abbásovského chalífátu. Příležitosti plynoucí z oslabení tchangské říše využili Tibeťané a napadli mnoho oblastí pod čínskou kontrolou a dokonce i poté, co se v roce 842 tibetská říše rozpadla (a ujgurská brzy poté), tchangský stát neměl sílu na znovuzískání střední Asie. Ztráta tchangské moci byla tak významná, že ještě o půl století později byli kandidáti na úřednické zkoušky vyzváni, aby napsali esej o příčinách úpadku říše Tchang. Ačkoli An Lu-šan byl roku 757 zabit jedním ze svých eunuchů, boje s rebely pokračovaly, dokud nebyl povstalecký vůdce Š’ S’-ming roku 763 zabit svým vlastním synem.\nJednou z příčin, kvůli kterým tchangská vláda po roce 710 ztrácela sílu, byl postupný růst vlivu regionálních vojenských guvernérů \"ťie-tu-š’\", kteří pomalu nahrazovali moc ústřední vlády. Po An Lu-šanově povstání se autonomní moc a autorita, nahromaděná chepejskými \"ťie-tu-š’\", vymkla kontrole ústřední vlády. Po sérii vzpour v letech 781–784 v dnešních provinciích Che-pej, Šan-tung, Chu-pej a Che-nan tchangská vláda oficiálně uznala právo \"ťie-tu-š’\" držet svůj úřad dědičně. Na těchto guvernérech a jejich armádách záviselo udržování veřejného pořádku a potlačování rolnických povstání. Na oplátku ústřední vláda uznala jejich práva na udržování armád, vybírání daní a dědičnou držbu úřadu. Během času vojenští guvernéři získali převahu nad civilními úředníky vybíranými pomocí zkoušek a stávali se samostatnějšími na ústřední moci. Dominance těchto mocných vojenských guvernérů trvala do roku 960, kdy nastoupila vláda říše Sung a prosadila nový řád s převahou civilních úřadů.\n\nParalelně opuštění systému stejných polí znamenalo, že lidé mohli volně kupovat a prodávat půdu. Mnoho chudých rolníků, kteří se dostali do dluhů, bylo nuceno prodat zemi boháčům, což vedlo k exponenciálnímu růstu majetku velkých pozemkových vlastníků. Po rozpadu systému přidělování pozemků po roce 755 v následujícím tisíciletí ústřední vlády čínských států jen málo zasahovaly do organizace zemědělství a omezily se pouze na výběr daní. Výjimku tvořilo pouze několik málo případů, jako sungské neúspěšné znárodnění pozemků ve 13. století, během války s Mongoly.\n\nAčkoli přírodní kalamity a povstání bránily ústřední vládě v činnosti a poškodily její reputaci, počátek 9. století je považován za období tchangské obnovy. Stáhnutí se vlády z bezprostředního řízení ekonomiky nezamýšleně vedlo k rozvoji obchodu, neboť se otevřelo více trhů s méně byrokratickými omezeními. Do roku 780 byla stará daň v zrnu a pracovní služba, přetrvávající ze 7. století, nahrazena pololetní daní placenou v hotovosti, což přineslo posun směrem k peněžní ekonomice, ještě posílený třídou obchodníků. Města na jihu, v ťiangnanském regionu, jako Jang-čou, Su-čou a Chang-čou, během pozdně tchangského období prosperovala a zažila ekonomický rozmach. Vládní monopol na výrobu soli, oslabený po povstáních An-Š’, vykonávala Solná komise, která se stala jednou z nejsilnějších státních agentur vedených schopnými ministry vybranými na základě své odbornosti. Komise zavedla praxi prodeje práv na nákup soli obchodníkům, kteří pak sůl přepravovali a prodávali na místních trzích. V roce 799 sůl přinášela více než polovinu vládních příjmů. Historik S. A. M. Adshead píše, že pozdně tchangská daň ze soli představovala „první případ, kdy nepřímá daň, spíše než daň vybírá z půdy nebo lidí, nebo zisk ze státních podniků nebo dolů, byla primárním zdrojem velkého státu“. Centrální vláda, dokonce i po poklesu její síly v polovině 8. století, byla i poté ještě schopna fungovat a rozsáhle ovlivňovat život lidí.\nPosledním velkým ctižádostivým vládcem tchangské říše byl císař Sien-cung (vládl 805–820), jehož panování těžilo z fiskálních reforem sedmdesátých let 8. století, včetně výše zmíněného vládního solného monopolu. Měl také účinnou a dobře vycvičenou císařskou armádu rozmístěnou kolem hlavního města a vedenou eunuchy z císařského paláce; byla to takzvaná „armáda božské strategie“ o 240 000 vojácích, jak bylo zaznamenáno v roce 798. Mezi léty 806 a 819 Sien-cung uskutečnil sedm velkých vojenských kampaní do povstaleckých provincií a podmanil si všechny až na dvě. Za jeho vlády došlo k krátkému přerušení dědičného předávání úřadů \"ťie-tu-š’\", protože jmenoval své vlastní oblastní velitele a do regionální byrokracie nabíral civilní úředníky. Nicméně jeho nástupci se ukázali být méně schopní a trávící více času lovem, hodováním a hraním venkovních sportů, zatímco učení úředníci paralyzovali administrativu frakčními spory a eunuchové hromadili vliv. Moc eunuchů se stala nezpochybnitelnou poté, co neuspělo spiknutí císaře Wen-cunga (vládl 826–840) proti nim; místo toho byli z rozkazu vedoucích eunuchů Wen-cungovi spojenci veřejně popraveni na Západním tržišti Čchang-anu.\n\nTchangům se však podařilo obnovit přinejmenším nepřímou kontrolu nad bývalými územími říše, i daleko na západě, a sice nad koridorem Che-si a Tun-chuangem v Kan-su. V roce 848 se v době občanské války v Tibetu podařilo podařilo čínskému generálovi Čang I-čchaovi (799–872) na Tibeťanech tento region vydobýt. Krátce poté císař Süan-cung (vládl 846-859) uznal Čanga za ochránce (, \"fang-jü-š’\") prefektury Ša a guvernéra \"ťie-tu-š’\" nového okruhu Kuej-i.\n\nS rozpadem autority centrální vlády bylo roku 845 zaznamenáno, že bandité a říční piráti ve skupinkách o sto a více lidech začali plenit vsi a města podél řeky Jang-c’-ťiang. V roce 858 rozsáhlé povodně podél Velkého kanálu zaplavily obrovské plochy půdy Severočínské nížiny, přičemž se utopily desítky tisíc lidí. Nástup přírodních katastrof přesvědčil mnohé Číňany, že Nebesa jsou nespokojena, rod Li ztratil své právo vládnout a začala se vytrácet jejich víra v mandát Nebes nyní skomírající dynastie Tchang. V roce 873 katastrofální sklizeň otřásla základy říše; v některých oblastech se sklidila jen polovina obvyklého množství potravin a desítky tisíc lidí čelily hladu. V předešlém období byla ústřední vláda schopná čelit krizovým sklizním, například v letech 714–719 bylo zaznamenáno, že tchangská vláda účinně zareagovala na přírodní katastrofy rozšířením systému státních sýpek, disponujících rezervami obilí pro případ neúrody, po celé zemi. Centrální vláda pak dokázala shromáždit velký přebytek potravin, a mohla odvrátit nebezpečí hladomoru, i zvýšit zemědělskou produkci prostřednictvím rekultivace půdy. V 9. století však tchangská vláda byla téměř bezmocná při řešení jakékoliv kalamity.\n\nKromě přírodních katastrof a \"ťie-tu-š’\" soustřeďujících ve svých rukách regionální moc, povstání Chuang Čchaoa (874–884) vedlo k vyplenění jak Čchang-anu, tak Luo-jangu. Trvalo celé desetiletí, než bylo potlačeno. I když bylo tchangskými silami poraženo, režim se z této zásadní rány nikdy nevzpamatoval. V posledních letech existence tchangské říše tak velké skupiny banditů, velikosti malých armád, pustošily krajinu, další pašovali nelegální sůl, přepadali obchodníky a karavany a někdy i dokonce obléhali opevněná města.\n\nJistý Ču Wen, původně pašerák soli, který sloužil u Chuang Čchaoa, se během bojů vzdal tchangským silám a za pomoc při porážce povstalců si vysloužil rychlý postup v hodnostech. Roku 907 dynastie Tchang skončila, když Ču Wen, nyní vojenský guvernér, svrhl posledního tchangského císaře Aj-tiho a na trůn nastoupil sám: znám je pod svým posmrtným jménem jako císař Tchaj-cu. Svůj stát pojmenoval Liang (pro odlišení od stejnojmenné starší říše je obecně zvaný Pozdní Liang) čímž započalo období Pěti dynastií a deseti říší.\n\nTchaj-cung se rozhodl vyřešit vnitřní problémy vlády, které neustále sužovaly minulé dynastie. S přihlédnutím k zákoníku říše Suej vydal nový \"Tchangský zákoník\", který se stal vzorem i pro následující čínské státy, stejně jako pro Vietnam, Koreu a Japonsko. Nejstarší dochovaná verze zákoníku pochází z roku 653, obsahoval 500 článků, které specifikovaly různé zločiny a tresty od deseti ran lehkou holí, až po sto ran těžkou holí, exil, nucené práce nebo popravu.\n\nPrávní řád jasně rozlišoval různé úrovně výše trestů v závislosti na postavení provinilce ve společenské a politické hierarchii. Například výše trestu byla odlišná, když služebník nebo synovec zabil mistra nebo strýce, než když pán nebo strýc zabil služebníka nebo synovce.\n\nTchangský právní kodex byl vesměs převzat do pozdějších zákoníků, jako byl například \"Mingský zákoník\" z roku 1397, avšak v pozdějších dobách došlo k několika revizím, například v říši Sung (960–1279) došlo ke zlepšení vlastnických práv žen.\n\nNa vrcholu tchangské administrativy stály tři kanceláře \"šeng\", které byly povinny vypracovávat, přezkoumávat a provádět politiku. Sekcemi jedné z nich bylo šest odborných ministerstev \"pu\", která realizovala politická rozhodnutí. Šest ministerstev se staralo o otázky personální, daní, obřadů, vojenství, trestů a veřejných prací – administrativní model, který trval až do začátku 20. století.\nAčkoli rétorika zakladatelů tchangské říše si jako vzor brala slávu dřívější říše Chan (3. století př. n. l. – 3. století n. l.), základem organizace tchangské administrativy byl model správy bezprostředně předcházejících Severních a jižních dynastií. Systém \"fu-ping\" vojenských rolníků střídavě obdělávajících půdu a sloužících v armádě – v posádce hlavního města a na hranicích byl převzat od říše Severní Čou (6. století). Systém stejných polí byl s menšími úpravami převzat od říše Severní Wej (4. – 6. století).\n\nPřestože centrální a místní úřady vedly obrovské množství záznamů o pozemkovém vlastnictví za účelem stanovení daní, stalo se v tchangské Číně běžnou praxí gramotných a bohatých lidi sepisování vlastních soukromých dokumentů a smluv. S podepsanými smlouvami a svědky pak mohli (v případě potřeby) prokázat u soudu, že jejich nárok na majetek je legitimní. Tyto praktiky existovaly od chanských dob, nicméně smluvní jazyk se v tchangském období stal častějším a rozšířil se do čínské literární kultury pozdnějších staletí.\n\nStředem tchangské politické moci bylo hlavní město říše – Čchang-an (moderní Si-an), kde císař sídlil ve velkých palácových čtvrtích a bavil politické představitele hudbou, sporty, kousky akrobatů, poezií, malbami a divadlem. Metropole byla plná neuvěřitelného bohatství a zdrojů. Když čínští vládní úředníci cestovali do hlavního města v roce 643, aby podali výroční zprávu o záležitostech ve svých okresech, císař Tchaj-cung zjistil, že mnozí neměli přiměřené ubytování a pronajímali si pokoje od obchodníků. Proto nařídil vládním stavebním agenturám postavit vlastní soukromé sídlo pro každého úředníka z regionů služebně pobývajícího v hlavním městě.\n\nStudenti konfuciánství byli potenciálními kandidáty na úřednické zkoušky, jejichž absolventi mohli být jmenováni státními úředníky v místní, regionální a ústřední administrativě. Složit mohli dva typy zkoušek, \"ming-ťing\" a \"ťin-š’\". První byla založena na konfuciánských klasicích a testovala znalosti studenta o širokém spektru textů. Druhá ověřovala literární schopnosti studentů v písemných odpovědích na otázky týkající se záležitostí správy a politiky a jejich umění ve skládání poezie. Kandidáti byli také posuzováni na základě svých dovedností v oblasti rétoriky, vzhledu, a kaligrafie; což byla subjektivní kritéria, umožňující bohatým získat převahu nad kandidáty ze skromnějších poměrů, kteří neměli prostředky na vzdělání v rétorice nebo vypilování kaligrafie. V důsledku toho nepřiměřené množství civilních úředníků pocházelo z aristokratických rodin. Zkoušky byly otevřeny všem mužům, jejichž otcové nebyli řemeslníky nebo obchodníky, bohatství nebo aristokratický status nebyly podmínkou pro získání doporučení. Aby se podpořilo rozšíření konfuciánského vzdělání, tchangská vláda založila státní školy a vydala standardní verze pěti klasických knih s vybranými komentáři.\n\nKonkurenční výběrové řízení bylo navrženo tak, aby pro státní službu získalo ty nejlepší talenty. Ale možná ještě větší zájem tchangských panovníků spočíval ve vytvoření vrstvy kariérních úředníků, kteří by neměli autonomní územní ani funkční mocenskou základnu. Tchangští vládci si totiž uvědomovali, že císařova závislost na silných aristokratických rodinách a válečnících by měla destabilizující důsledky. \"Tchangský zákoník\" zakotvil rovné dělení majetku mezi legitimní dědice, což vneslo do společnosti prvek sociální mobility a zabránilo rodinám mocných vládních hodnostářů ve stabilizaci rodového pozemkového vlastnictví prostřednictvím primogenitury. Jak se ukázalo, tito učení úředníci získali elitní status ve svých místních komunitách a v rodinných vztazích, přičemž sdíleli konfuciánské hodnoty, které je spojovaly s císařským dvorem. Od tchangské doby až do konce čchingského státu v roce 1912 učení úředníci často fungovali jako prostředníci mezi místními komunitami a vládou. Potenciál rozsáhlého zkouškového systému se však plně uskutečnil až v sungském období, kdy se úředníci zbavili svých aristokratických zvyků a definovali svůj sociální status skrze úspěchy u zkoušek a na zásluhách založenému postupu v úřední hierarchii. Historička Patricia Ebrey uvádí o sungských učených úřednících:\n\nPrávě říše Suej a Tchang institucionalizovaly a položily základy systému státní správy a nové elitní třídy učených úředníků vybíraných v úřednických zkouškách.\n\nNáboženství hrálo roli v tchangské politice od počátku. V boji o moc Li Jüan získával podporu tvrzením, že je potomkem taoistického mudrce Lao-c’a (6. století př. n. l.). Zájemci o úřední místa žádali buddhistické mnichy o veřejné modlitby, za což se mnichům dostávalo peněžní odměny nebo darů, pokud byly modlitby úspěšné a dotyční byli jmenováni. Před pronásledováním buddhismu v 9. století byly buddhismus i taoismus akceptovanými vírami a císař Süan-cung (vládl 712–756) pozval ke dvoru mnichy a duchovní obou náboženství. Současně Süan-cung vyvýšil Lao-c’a udělením vysokých titulů, napsal komentář o jeho dílu, založil školu, která připravovala kandidáty na zkoušky z taoistických textů a roku 726 povolal indického mnicha Vadžrabodhiho (671–741) k provedení obřadů, které měly odvrátit sucho. V roce 742 císař Süan-cung osobně držel kadidelnici během ceremonie vedené Amoghavadžrou (705–774, patriarcha školy Šingon) recitujícím „mystická zaklínadla k zajištění vítězství tchangských vojsk“.\n\nZatímco náboženství hrálo roli v politice, politika hrála roli v náboženství. V roce 714 císař Süan-cung zakázal obchodům a prodejcům v Čchang-anu prodávat buddhistické sútry, místo toho dal monopol na distribuci súter mezi laiky buddhistickým klášterům. V předchozím roce 713 Süan-cung zrušil vysoce lukrativní „Nevyčerpatelnou pokladnu“ prominentního buddhistického kláštera v Čchang-anu. Tento klášter shromažďoval obrovské množství peněz, hedvábí a pokladů, a to prostřednictvím množství darů-pokání anonymních lidí. Ačkoli klášter byl štědrý v rozdávání darů, císař zrušil jeho pokladnu z důvodu podvodných bankovních praktik, shromáždil jeho bohatství a rozdělil je různým jiným buddhistickým klášterům a taoistickým opatstvím a opravil z něj sochy, budovy a mosty ve městě.\n\nTchangská vláda se pokoušela provést přesné sčítání populace, především kvůli efektivnímu zdanění a vojenským odvodům pro každý region. Rané tchangské vlády stanovily jak daň v zrnu, tak daň v látkách relativně nízké. Cílem bylo povzbudit domácnosti k tomu, aby se zapsaly do daňového systému místo vyhýbání se evidenci, čímž umožnili vládě získat co nejpřesnější údaje. Při ještě suejském sčítání obyvatelstva roku 609 bylo napočítáno 9 milionů domácností, neboli asi 50 milionů lidí. Tchangské sčítání roku 742 mělo za výsledek opět velikost populace Číny přibližně 50 milionů lidí. Patricia Ebrey píše, že i když se poměrně značný počet lidí vyhnul registračnímu procesu, velikost populace během tchangského období se významně nezvýšila od dřívějších chanských dob (sčítání roku 2, které zaznamenalo zhruba 58 milionů obyvatel v Číně). S. A. M. Adshead nesouhlasí a odhaduje, že roku 750 žilo v tchangském státě asi 75 milionů lidí.\n\nVe sčítání z roku 754 bylo v celé říši 1859 měst, 321 prefektur a krajů a 1538 okresů. Přestože v říši Tchang existovalo mnoho velkých a prominentních měst, ve venkovských a agrárních oblastech žilo kolem 80 až 90 % obyvatel. Probíhal také dramatický migrační posun obyvatelstva ze severní do jižní Číny; zatímco na počátku tchangského období na severu žilo 75 % celkové populace, koncem tchangské éry to bylo pouze 50 %.\n\nVelikost čínského obyvatelstva se dramaticky nezvýšila až do doby říše Sung, kdy se populace zdvojnásobila na 100 milionů lidí kvůli rozsáhlé kultivaci rýže ve střední a jižní Číně, doprovázené vyššími výnosy, které umožnily rolníkům přebytky poskytnout rostoucímu trhu.\n\nSedmé a první polovina osmého století je obecně považována za období, ve kterém říše Tchang dosáhla zenitu své moci. V tomto období se tchangská kontrola rozšířila dále na západ než za jakékoli předchozí čínské dynastie; tchangské hranice se táhly od severního Vietnamu na jihu, přes sever Kašmíru, hranici s Persií na západě, až k severní Koreji na severovýchodě.\n\nMezi království přinášející tribut tchangské říši, patřil Kašmír, Nepál, Chotan, Kuča, Kašgar, Korea, Čampa a státy mezi Amudarjou a Syrdarjou. Turkičtí kočovníci se podřídili tchangskému císaři jako Nebeskému kaganovi. Po porážce západních Turkutů vedených chánem Šabolüem († 658) tchangskou armádou v čele s Su Ting-fangem (591–667) roku 657 v Sedmiříčí císař Kao-cung založil v Západním kraji (Sin-ťiangu a střední Asii) několik protektorátů, čímž rozšířil čínskou sféru vlivu až k Herátu v západním Afghánistánu. Správci protektorátů dostali velkou autonomii při řešení místních záležitostí, aniž by museli čekat na potvrzení rozhodnutí z ústředí. Po vládě Süan-cunga dostali vojenští guvernéři \"ťie-tu-š’\" obrovskou moc, včetně práva držet si vlastní armádu, vybírat daně a předávat své tituly dědičně. Toto je běžně uznáváno jako počátek pádu ústřední tchangské vlády.\n\nDo roku 737 císař Süan-cung zrušil systém odvodů vojenských rolníků, nahrazovaných každé tři roky, a nahradil je dlouhodobě sloužícími profesionálními vojáky, kteří byli v boji účinnější a efektivnější. Bylo to také ekonomičtější, protože výcvik nových vojáků a jejich vyslání na hranice každé tři roky vyčerpával státní finance. Koncem sedmého století začaly vojenské jednotky \"fu-ping\" opouštět vojenskou službu a pole přidělená jim v systému stejných polí. V regionech, kde se populace rozrostla a bohatí skoupili většinu pozemků předpokládaná rozloha (100 \"mu\") pozemků přidělovaná každé rodině ve skutečnosti klesala. Rolníci, kteří přišli o půdu a tuláci byli pak najímáni do vojenské služby s výhodami jak osvobození od daní a povinné pracovní služby, tak i přídělů zemědělské půdy a obydlí pro závislé osoby, které doprovázely vojáky na hranici. Do roku 742 se počet vojáků v tchangské armádě zvýšil na zhruba 500 000 mužů.\n\nŘíše Suej a Tchang uskutečnily velmi úspěšné vojenské kampaně proti stepním nomádům. Čínská zahraniční politika na severu a na západě se musela zabývat turkickými kočovníky, kteří se stali dominantní etnickou skupinou ve střední Asii. Aby Suejové zvládli jakékoli hrozby, které představovali Turkuti, opravili opevnění a přijali jejich obchodní a tributní mise. V letech 597, 599, 614 a 617 uzavřeli manželské svazky s turkutskými náčelníky, když k nim poslali princezny z císařského rodu. Suejové vyvolávali rozbroje a konflikty mezi etnickými skupinami ve stepi, aby Turkuty oslabili. Již v době dynastie Suej se turkičtí vojáci stali významnou vojenskou silou používanou Číňany. Když Kitané začali v roce 605 napadat severovýchodní Čínu, čínský generál proti nim vedl 20 000 Turkutů, kteří si za odměnu rozdělili kitanská hospodářská zvířata a ženy. Při dvou příležitostech mezi lety 635 a 636 byla tchangská princezna vdaná za turkutského žoldáka nebo generála v tchangských službách. Od počátku tchangského období do konce roku 755 sloužilo v tchangské armádě přibližně deset turkických generálů. Zatímco většinu tchangské armády tvořili čínští bojovníci systému \"fu-ping\", většina vojsk vedených turkickými generály byla tvořena vojáky nečínského původu a zpravila bojovala na západní hranici, kde bylo málo vojáků \"fu-ping\". Někteří „turkičtí“ vojáci však fakticky byli nomadizovaní Číňané, kteří se vzdálili čínské kultuře.\nObčanská válka v Číně z větší části skončila roku 626, poslední boje trvaly do porážky čínského vojevůdce Liang Š’-tua v Ordosu v roce 628; po vyřešení vnitřních konfliktů začal tchangský útok proti Turkutům. V roce 630 zaútočily tchangské armády v oblasti Ordosu, moderní provincie Vnitřní Mongolsko a jižním Mongolsku a dobyli je na Turkutech. Po tomto vojenském vítězství císař Tchaj-cung získal titul kagan uznaný různými Turkuty v regionu, kteří se podřídili jemu a tchangské říši (a několik tisíc Turkutů se i přestěhovalo do Čchang-anu). Dne 11. června 631 Tchaj-cung poslal vyslance k Sejanto se zlatem a hedvábím, kteří měli dosáhnout propuštění zotročených čínských vězňů, zajatých na severní čínské hranici během občanské války v Číně při přechodu od Suejů k Tchangům; vyslanci měli úspěch a do Číny se vrátilo 80 000 osvobozených čínských mužů a žen.\n\nZatímco Turkuti byli usazeni v Ordosu, tchangská vláda převzala vojensko-politickou dominanci v centrálních stepích. Stejně jako říše Chan, i Tchangové (s turkickými spojenci) během čtyřicátých až šedesátých let 7. století dobyli a podřídili si vnitřní Asii. Během vlády císaře Tchaj-cunga byly zahájeny velké kampaně proti nejen proti Turkutům, ale i samostatné kampaně proti Tujuchunům, městským státům v oázách Sin-ťiangu a Sejanto. Za císaře Kao-cunga byla zahájena kampaň vedená generálem Su Ting-fangem proti západním Turkutům, kterým vládl Ašina Helu.\n\nTchangská říše soupeřila s tibetskou říší o kontrolu vnitřní a střední Asie, soupeření bylo někdy zmírněno manželskými svazky, jako byl sňatek princezny Wen-čcheng († 680) se Songcän Gampem roku 649. Tibetská tradice uvádí, že čínské jednotky po smrti Songcäna Gampa dobyly Lhasu, ale žádná taková invaze není zmíněna ani v čínských análech, ani v tibetských rukopisech z Tun-chuangu.\n\nV letech 670–692 probíhal dlouhý konflikt s Tibetem o území v Tarimské pánvi a v roce 763 Tibeťané dokonce nakrátko dobyli tchangské hlavní město Čchang-an. Během An Lu-anova povstání tchangské úřady stáhly západní posádky umístěné v Kan-su a Čching-chaji, načež Tibeťané dotčená území obsadili, a zabrali také Tarimskou pánev. Nepřátelství mezi Tchangy a Tibetem pokračovalo, dokud v roce 821 nepodepsaly formální mírovou smlouvu. Podmínky této smlouvy, včetně pevných hranic mezi oběma zeměmi, jsou zaznamenány dvojjazyčným nápisem na kamenném sloupu před chrámem Džókhang v Lhase.\nBěhem muslimského dobytí Persie (633–656), syn posledního vládce Sásánovské říše, princ Pirúz, utekl do tchangské Číny. Podle Staré knihy Tchangů byl Pirúz hlavou perského guvernorátu v dnešním Zarandži v Afghánistánu. Během dobývání Persie chalífa Usmán (vládl 644–656) poslal vyslance k tchangskému dvoru v Čchang-anu. Ve čtyřicátých letech 8. století chorásánští Arabové pronikli do Ferganské pánve a Sogdiany. V bitvě u Talasu roku 751 karlučtí žoldnéři sloužící pod tchangským velením dezertovali a pomohli arabské armádě Abbásovského chalifátu porazit tchangské jednotky, kterým velel Kao Sien-č’. Ačkoli bitva sama o sobě neměla veliký vojenský význam, byla i tak klíčovým momentem historie; způsobila šíření čínské technologie výroby papíru do oblastí západně od Číny, když zajatí čínští vojáci odhalili výrobní postup Arabům. Tato technika nakonec ve 12. století dosáhla Evropy přes arabskou Andalusii. Navzdory boji u Talasu, 11. června 758 abbásovské poselstvo dorazilo do Čchang-anu a současně s turkickými Ujgury přineslo dary pro tchangského císaře. V letech 788–789 uzavřela tchangská říše vojenskou alianci s Ujgury, kteří dvakrát porazili Tibeťany, v roce 789 v blízkosti města Kao-čchang v Džúngarsku a v roce 791 poblíž Ning-sia na Žluté řece.\nJoseph Needham uvádí, že na dvůr císaře Tchaj-cunga v roce 643 přišli vyslanci s tributem od patriarchy Antiochie. Friedrich Hirth a jiní sinologové identifikovali zemi Fu-lin () ve Staré a Nové knize Tchang jako Byzantskou říši, kterou tyto historická díla přímo spojují se zemí Ta-čchin (tj. Římskou říší). Poselstvo vyslané v roce 643 Po-tuo-lim () bylo identifikováno jako poselstvo byzantského císaře Konstanse II., a z 8. století pocházejí další záznamy o vyslancích. Stará a Nová kniha Tchang také popisují byzantské hlavní město Konstantinopol a jeho obléhání vojsky země Ta-š’ (, tj. ummájovského chálifátu Mu’áviji I.), které Byzantince donutilo platit tribut. Byzantský historik Theofylaktos Simokattés ze 7. století psal o sjednocení severní a jižní Číny říší Suej; hlavním městu Khubdan (z turkického Khumdan, tj. Čchang-an); základní geografii Číny včetně jejího předchozího politického rozdělení podél řeky Jang-c’ a jménu čínského vládce „Taisson“ znamenajícímu „Boží syn“, možná odvozenému ze jména tehdejšího tchangského panovníka, císaře Tchaj-cunga.\n\nNa východě byly tchangské vojenské kampaně méně úspěšné než kdekoli jinde. Stejně jako císaři říše Suej před ním, Tchaj-cung roku 644 zahájil vojenské tažení proti království Kogurjo (Kogurjo-tchangské války). Jeho první kampan nebyla úspěšná, protože nedokázal překonat úspěšnou obranu pod vedením generála Jeona Gaesomuna. Ve spojenectví s královstvím Silla na jihovýchodě Koreje tchangské armády bojovaly proti Pekče, ležícímu na korejském jihozápadě, a jeho japonskému spojenci Jamato v bitvě u Pekgangu v srpnu 663 v níž rozhodně zvítězilo tchangsko-sillské vojsko. Loďstvo tchangské říše mělo k dispozici několik různých typů lodí, s nimiž se zapojilo do námořního válčení, tyto lodě popsal Li Čchüan v jeho \"Tchaj-pchaj jin-ťing\" (\"Kánon bílé a ponuré planety války\") z roku 759. Bitva u Pekgangu byla pokusem o obrodu Pekče, zlikvidovaného v roce 660 společnou tchangsko-sillskou invazí vedenou čínským generálem Su Ting-fangem a korejským generálem Kim Jü-šinem (595-673). Při jiné společné invazi armády Silly a Tchangů silně oslabily severokorejské Kogurjo dobytím jeho pohraničních pevností v roce 645. Společnými útoky armád Silly a Tchangů pod velitelem Li Š’-ťi (594-669) bylo roku 668 Kogurjo zničeno.\nAčkoli byli původně nepřátelští, tchangský stát přijal úředníky a generály Kogurja do své správy a armády, jako např. bratry Jeon Namsenga (634–679) a Jeon Namsana (639–701). V letech 668–676 říše Tchang ovládala severní Koreu. Nicméně roku 671 začala Silla s tchangskými silami bojovat. Současně se Tchangové potýkali s nebezpečím na západní hranici, když roku 670 Tibeťané porazili velkou čínskou armádu na řece Ta-fej. V roce 676 byla tchangská armáda vyhnána z Koreje jednotnou Sillou. Po vzpouře východních Turkutů v roce 679 se Tchangové vzdali snahy o podrobení Koreje.\n\nAčkoli Tchangové v Koreji s Japonci válčili, s Japonskem stále udržovali srdečné vztahy. Japonsko do Číny vysílalo četná poselstva s tributem, pravidelné diplomatické styky trvaly do roku 894, kdy japonský císař Uda (vládl 887–897) na radu učence Sugawary no Mičizane (845–903) vysílání poselstev přerušil. Tchangská říše byla Japoncům vzorem, japonský císař Tenmu (672-686) dokonce reformoval armádu podle tchangského vzoru, státní ceremonie taktéž uspořádal podle tchangského vzoru a císařský palác ve Fudžiwaře napodoboval čínskou architekturu.\n\nDo Japonska přišlo mnoho čínských buddhistických mnichů, aby pomohli šíření buddhismu. Dva mniši ze 7. století, Č’ Jü a Č’ Jou, navštívili dvůr císaře Tendžiho (661–672), na němž předvedli „vůz ukazující na jih“, který sestavili. Toto mechanicky poháněné vozidlo se směrovým kompasem ze 3. století (s použitím diferenciálního převodového stupně) bylo pro Tendžiho roku 666 znovu postaveno v několika exemplářích, jak bylo zaznamenáno v kronice Nihonšoki z roku 720. Japonští mniši zase navštěvovali Čínu; takový byl případ Ennina (794–864), který napsal o svých zážitcích z cesty, včetně cest po čínském Velkém kanálu. Japonský mnich Enčin (814–891) žil v Číně od roku 839 do roku 847 a znovu v letech 853–858, kdy přistál u Fu-čou ve Fu-ťienu a do Japonska se vrátil z Tchaj-čou (v Če-ťiangu).\n\nProstřednictvím karavanního obchodu podél Hedvábné stezky a námořního obchodu získali tchangští Číňané mnoho nových technologií, kulturních praktik i vzácných luxusních předmětů. Ze Středního východu, Indie, Persie a střední Asie přišly nové myšlenky v oblasti módy, nové druhy keramiky a nové způsoby zpracování stříbra. Číňané také postupně přijali zahraniční koncept sezení na stoličkách a židlích, zatímco předtím sedávali na rohožkách položených na podlaze. Naopak islámský svět až po Blízký východ vyhledával a ve velkém objemu nakupoval čínské zboží, zejména hedvábí, lakové výrobky a porcelán. V tchangské Číně získaly popularitu písně, tance a hudební nástroje z cizích regionů. Tyto hudební nástroje zahrnovaly hoboje, flétny a malé lakované bubny z Kuči v Tarimské pánvi a perkusní nástroje z Indie, například činely. U tchangského dvora působilo devět hudebních souborů (oproti sedmi v říši Suej) reprezentujících hudbu z celé Asie.\n\nExistovaly těsné kontakty a velký zájem o Indii jako studnici buddhismu, se slavnými cestovateli navštěvujícími jihoasijský subkontinent jako byl Süan-cang († 664). Ze sedmnáctileté cesty se Süan-cangovi podařilo přivést cenné sanskrtské texty, které byly postupně přeloženy do čínštiny. Sestaven byl také turkicko-čínský slovník dostupný pro učence a studenty, zatímco turkutské lidové písně inspirovaly čínské básníky. Ve vnitrozemí Číny tchangské úřady vybudovaly Velký kanál a zdokonalily a uspořádaly systém vodních cest, čímž snížily náklady na přepravu obilí a dalších komodit, a usnadnily tak obchod. Stát také spravoval zhruba 32 100 km poštovních tras, obsluhovaných jezdci na koních nebo pomocí lodí.\n\nHedvábná cesta z Číny na Západ byla původně otevřena během vlády císaře Wu-ti (141–87 př. n. l.) v chanském období. V tchangské éře byla znovuotevřena roku 639, když Chou Ťün-ťi († 643) dobyl západ, a zůstala otevřená téměř čtyři desetiletí. Byla uzavřena poté, co Tibeťané roku 678 zabrali Západní kraj, ale roku 699, za vlády císařovny Wu, se Hedvábná stezka znovu otevřela, když Tchangové znovudobyli Čtyři posádky An-si původně ustavené v roce 640, a opět prostřednictvím karavanního obchodu spojila Čínu přímo se západem Asie.\nTchangové v roce 722 ovládli i důležitou cestu z Tibetu přes údolí řeky Gilgit, kterou ztratili ve prospěch Tibeťanů v roce 737 a znovu ji získali pod velením generála Kao Sien-č’ho (původem z Kogurja). Když v roce 763 skončilo povstání An Lu-šana, tibetská říše opět z velké části odřízla Číně přímý přístup k Hedvábné stezce, když tchangskou říši vytlačila ze Západního kraje. Povstání v roce 848 oslabilo tibetské vládce a tchangská Čína mohla v roce 851 na Tibetu znovu získat své severozápadní prefektury. Tyto země zahrnovaly významné pastviny, které tchangská vláda zoufale potřebovala pro chov koní pro svou armádu.\n\nPřes množství západních cestovatelů, kteří přijížděli do Číny a žili a obchodovali v ní, mnoho poutníků, především mnichů, zanechalo svědectví o přísnosti tchangských zákonů týkajících se překračování hranic. Jak zaznamenal Süan-cang a mnozí další putující mniši, podél cest bylo mnoho čínských vládních kontrolních stanic, v nichž vojáci kontrolovali cestovní povolení do říše Tchang. Dalším problémem podél kontrolních míst a měst v oázách byl banditismus, protože Süan-cang také vzpomínal, že jeho skupina byla opakovaně napadena lupiči.\n\nHedvábná cesta ovlivnila i umění dynastie Tang. Koně se stali významným symbolem prosperity a moci, jakož i nástrojem vojenské a diplomatické politiky. Koně byli také uctíváni jako příbuzní draků.\n\nČínští vyslanci se plavili přes Indický oceán do Indie od asi 2. století př. n. l., ale až v tchangském období byli čínské lodě a námořníci významněji přítomni v Perském zálivu a Rudém moři, v Persii, Mezopotámii (plavili se po řece Eufrat v současném Iráku), Arábii, Egyptě, Aksumu (Etiopii) a Somálsku v africkém rohu.\n\nDo tchangského státu přišly tisíce cizinců, kteří žili v četných čínských městech a navázali obchodní vazby svých vlastí s Čínou, a sice Peršanů, Arabů, hinduistických Indů, Malajců, Bengálců, Sinhálců, Khmerů, Čamů, Židů, nestoriánských křesťanů z Blízkého východu a mnoho dalších. Buddhistický mnich Ťien Čen roku 748 popsal Kanton jako rušné obchodní centrum, v jehož přístavu kotví mnoho velkých a působivých cizích lodí. V \"Jüe-ťüe-šu\" (\"Ztracené záznamy státu Jüe\") napsal, že „mnoho velkých lodí připlouvalo z Bornea, Persie, Qunglunu (Indonésie/Jáva)… s… kořením, perlami a jadeitem navršenými ve vysokých hromadách“. Roku 758 během An Lu-šanova povstání arabští a perští piráti spálili a vyloupili Kanton a v roce 760 byli zmasakrováni cizinci v Jang-čou. Tchangská vláda reagovala uzavřením kantonského přístavu na zhruba pět desetiletí, zahraniční lodě pak místo v Kantonu kotvily v Hanoji. Poté, co přístav znovu otevřel, prosperita se vrátila. V roce 851 arabský obchodník Sulejman al-Tadžir pozoroval výrobu čínského porcelánu v Kantonu a obdivoval jeho vynikající kvalitu. Poskytl také popis kantonské mešity, sýpky, místní administrativy, citoval některé z jejích písemných záznamů, popsal léčbu cestovatelů a použití keramiky, rýžového vína a čaje. V jiné krvavé epizodě kantonského života roku 879 čínský rebel Chuang Čchao vydrancoval město a údajně pozabíjel tisíce domácích Číňanů spolu se zahraničními židy, křesťany, zoroastriány a muslimy. Chuang Čchaova vzpoura byla nakonec potlačena v roce 884.\n\nPlavidla ze Silly, Parhe a Hizenu (v Japonsku) byla všechna zapojena do obchodu ve Žlutém moři, kterému dominovala Silla. Poté, co se koncem 7. století Silla s Japonskem znepřátelily a válčili spolu, většina japonských námořních obchodníků si vybírala trasu z Nagasaki směrem k ústí řeky Chuaj, řece Jang-c’-ťiang a dokonce až na jih do changčouského zálivu, aby se vyhnuli Korejcům ve Žlutém moři. Při svém návratu do Japonska v roce 838 japonští vyslanci v Číně obstarali devět lodí a šedesát korejských námořníků z korejských čtvrtí měst Čchu-čou a Lien-šuej na řece Chuaj. Je také známo, že čínské obchodní lodě do Japonska pluly z různých přístavů podél čeťiangského a fuťienského pobřeží.\n\nV tchangském období Číňané rozvinuli rozsáhlou produkci určenou pro zámořský export. To bylo dokázáno objevem belitungského vraku, arabské dhau, která po roce 826 ztroskotala v Gasparově průlivu u Belitungu (nedaleko pobřeží Sumatry) a která vezla 63 000 kusů tchangské keramiky, stříbra a zlata. Počínaje rokem 785 začali Číňané pravidelně zajíždět do Sofaly na východoafrickém pobřeží, aby vyřadili arabské zprostředkovatele, různé tehdejší čínské zdroje poskytují podrobný popis obchodu s Afrikou. Úředník a geograf Ťia Tan (730–805) popsal dvě nejpoužívanější námořní trasy jeho doby: jedna z pobřeží Pochajského moře směrem ke Koreji a druhá z Kantonu přes Malakku směrem k Nikobarským ostrovům, Srí Lance a Indii, východním a severním břehům Arabského moře až k řece Eufrat. V roce 863 poskytl čínský autor Tuan Čcheng-š’ († 863) podrobný popis obchodu s otroky, se slonovinou a ambrou v zemi nazvané Po-pa-li, kterou historikové považují za somálskou Berberu. Ve Fustatu (staré Káhiře) v Egyptě vedla sláva čínské keramiky k obrovské poptávce po čínském zboží; Číňané tam často cestovali (toto pokračovalo i později, totiž za vlády Fátimovců v Egyptě). Soudobý arabský obchodník Šulama jednou napsal o svém obdivu k čínským džunkám, ale poznamenal, že měly příliš velký ponor, než aby mohly plout na Eufratu, což je přinutilo k přepravě cestujících a nákladu v malých lodích. Šulama také poznamenal, že čínské lodě byly často velmi velké, s kapacitou až 600–700 cestujících.\n\nSuejský i tchangský stát se odvrátily od feudální kultury předchozích režimů, ve prospěch civilního konfucianismu. Vládní systém podporovala rozsáhlá třída konfuciánských intelektuálů, kteří byli vybíráni buď v úřednických zkouškách, nebo na základě doporučení. Dominantními ideologiemi říše byly taoismus a buddhismus, které hrály velkou roli v každodenním životě lidí. Tchangští Číňané si užívali oslav, pití, svátků, sportování a zábav, zatímco čínská literatura rozkvetla a byla rozšířenější díky novým metodám tisku.\n\nMnohem více než v dřívějších érách, se tchangské období proslavilo kulturními a společenskými aktivitami provozovanými ve volném čase, a to především vyššími třídami. V tchangském období se těšilo popularitě mnoho sportů a aktivit, včetně lukostřelby, lovu, póla, fotbalu cchu-ťü, kohoutích zápasů, a přetahování lanem. Vládní úředníci měli nárok na dovolenou: každé tři roky dostávali 30 dní volna, aby navštívili své rodiče, pokud žili dále než 1600 km, nebo 15 dní v případě, že by rodiče žili dále než 270 km (k čemuž se připočítával čas na cestu). Úředníci měli nárok i na devět dní dovolené při svatbě syna nebo dcery a pět, tři nebo jeden den pro sňatek dalších blízkých příbuzných (k čemuž se opět připočítávala doba na cestu do místa bydliště). Úředníci také dostávali celkem tři dny volna na obřad dospělosti (nasazení čapky) jejich synů a jeden den šlo-li o syna blízkého příbuzného.\n\nTradiční čínské svátky, jako například čínský nový rok, svátek lampionů, svátek studeného jídla, a další byly všeobecně slavenými svátky. V hlavním městě Čchang-anu vždy probíhaly živé oslavy, zejména během svátku lampionů, od té doby, co byl na tři sváteční dny vládou zrušen zákaz vycházení v noci. Mezi léty 628 a 758 císařský trůn vyhlásil celkově šedesát devět celostátních velkých slavností, vyhlašovaných císařem v případě zvláštních okolností, jako např. důležitých vojenských vítězství, bohatých sklizní po dlouhém suchu nebo hladomoru, udělení amnestie, jmenování nového korunního prince. Pro zvláštní příležitosti byly v tchangské době někdy připravovány mimořádně bohaté a gargantuovské slavnosti, organizované zvlášť k tomu určenými agenturami císařského dvora. To byl například slavnost pro 1100 starších Čchang-anu v roce 664, slavnost pro 3500 důstojníků Božské strategické armády v roce 768 a slavnost pro 1200 žen z paláce a členů císařské rodiny v roce 826. Pití vína a alkoholických nápojů bylo silně zakořeněno v čínské kultuře, protože lidé pili téměř na všech společenských událostech. Jeden dvorský úředník v 8. století údajně postavil hadovitou budovu, jejíž přízemí sestávalo z 50 000 cihel, z nichž každá měla misku, ze které mohli jeho přátelé pít.\n\nAčkoli Čchang-an byl hlavním městem už chanského a ťinského státu, po následném zničení ve válkách to byla nově vybudovaná metropole říše Suej, která byla zahrnuta do tchangského velkoměsta. Zhruba čtvercové město měřilo 10 km z východu na západ a více než 8 km v severojižním směru. Císařský palác, palác Tchaj-ťi, stál severně od centrální osy města. Z velké brány Jasné ctnosti (\"Ming-te\") stojící uprostřed jižní hradby, vedla široká hlavní městská třída na sever až k centrálnímu administrativnímu městu, za kterým se nacházela brána Obdržení vůle Nebes (\"Čchen-tchien\") hlavní vstup do komplexu císařských paláců. Ústřední třídu protínalo čtrnáct hlavních východozápadních ulic, zatímco jedenáct hlavních ulic běželo od severu k jihu. Tyto hlavní třídy vymezovaly 108 obdélníkových čtvrtí, každá ohrazená hradbami se čtyřmi bránami (po jedné v každé straně), přičemž každá čtvrť zahrnovala několik bloků budov. Město se stalo proslulým šachovnicovým vzorem hlavních ulic s ohrazenými čtvrtěmi, uspořádání, jež zmínil Tu Fu v jedné ze svých básní. V Japonsku během období Heian bylo město Heiankjó (dnešní Kjóto) vybudováno, jako mnoho dalších měst, v šachovnicovém schématu ulic podle tchangské metropole a v souladu s tradičními geomantickými pravidly. Z těchto 108 čchanganských čtvrtí byly dvě z nich (každá o velikosti dvou pravidelných městských čtvrtí) vyhrazeny pro trhy pod dohledem vlády a další prostor byl vyčleněn pro chrámy, zahrady, rybníky atd. Roku 662 císař Kao-cung přesunul císařský dvůr do paláce Velkého jasu (\"Ta-ming\"), který se stal politickým centrem říše a sloužil jako rezidence tchangských císařů více než 220 let.\nTchangská metropole byla ve své době největším městem na světě, populace městských čtvrtí a příměstské aglomerace dosáhla 2 milionů lidí. Čchang-an byl velmi kosmopolitní, s obyvateli z Persie, střední Asie, Japonska, Korey, Vietnamu, Tibetu, Indie a mnoha dalších zemí. Přirozeně, množství různých etnik žijících ve městě zde praktikovalo mnoho různých náboženství cizího původu, jako buddhismus, nestoriánské křesťanství, zoroastriánství, judaismus a islám. S široce otevřeným přístupem do Číny, který usnadnila Hedvábná stezka na západě, se na východ do Číny dokázalo přesunout mnoho zahraničních osadníků, takže jen v Čchang-anu žilo kolem 25 000 cizinců. V čchanganských hostincích přitahovaly zákazníky svou exotikou zelenoké a světlovlasé tocharské dámy, které podávaly víno v achátových a jantarových šálcích, zpívaly a tančily. Pokud se cizinec oženil s čínskou ženou, musel zůstat v Číně a nemohl si vzít svou nevěstu zpět do své vlasti, jak bylo uvedeno v zákoně z roku 628, který chránil ženy před dočasnými sňatky se zahraničními posly. V tchangském období bylo vydáno několik zákonů prosazujících segregaci cizinců od Číňanů. V roce 779 tchangská vláda vydala edikt, kterým se snažila zabránit asmilaci Ujgurů žijících v hlavním městě: přikázala jim, aby se odívali do ujgurských šatů a zakázala jim svatby s čínskými ženami.\n\nČchang-an byl centrem ústřední vlády, domovem císařské rodiny a byl plný nádhery a bohatství. Nebyl však ekonomickým centrem říše Tchang. Tím bylo město Jang-čou ležící na Velkém kanálu a blízko řeky Jang-c’-ťiang.\nJang-čou bylo sídlem úřadů dohlížejících na obchod se solí a největším průmyslovým centrem Číny; fungovalo jako prostředník při přepravě zahraničního zboží, které zde bylo překládáno a distribuováno do velkých měst na severu. Stejně jako námořní přístav Kanton na jihu, i Jang-čou se chlubilo tisíci zahraničních obchodníků z celé Asie.\n\nVýznamným střediskem bylo i sekundární hlavní město Luo-jang, oblíbené hlavní město císařovny Wu. V roce 691 mělo více než 100 000 rodin (to jest více než 500 000 obyvatel) kteří se do Luo-jangu přestěhovali z čchanganského regionu. S počtem obyvatel kolem jednoho milionu se Luo-jang stal druhým největším městem v říši a díky těsné blízkosti řeky Luo těžil ze snadného přístupu k zemědělské produkci jihu říše a z obchodního provozu na Velkém kanálu. Tchangský dvůr však nakonec snížil jeho status a po roce 743 přestal se přesouvat do Luo-jangu; tehdy byl totiž vyřešen problém Čchang-anu se zajištěním odpovídajících dodávek a zásob. Již v roce 736 byly v kritických bodech na trase z Jang-čou do Čchang-anu vybudovány sýpky, které zamezily zpožděním přepravy a znehodnocením nákladů. Východně od Čchang-anu bylo v roce 743 vybudováno umělé jezero, které se používalo pro překládku zboží. Zvědaví seveřané tehdy nakonec mohli vidět řady lodí z jižní Číny, které dodávaly dvoru daně a tribut.\n\nTchangské období bylo zlatým věkem čínské literatury a umění. Do moderních časů se z tchangských dob zachovalo více než 48 900 básní napsaných asi 2 200 autory. Zručnost ve skládání poezie se stala dovedností požadovanou na kandidátech úřednických zkoušek, znalost a skládání poezie byly nezbytnou částí vzdělání; běžné byly poetické soutěže mezi dvořany a hosty na banketech. Nejpopulárnějšími básnickými styly tchangského období byly \"ku-š’\" a \"ťin-tchi-š’\". Renomovaný básník Li Po (701–762) získal známost v prvním se zmíněných stylů, básníci Wang Wej (701–761) a Cchuej Chao (704–754) získali slávu ve druhém stylu. Poezie \"ťin-tchi-š’\", nebo pravidelný verš, je ve formě osmiřádkových strof nebo sedmi znaků na řádku s pevným vzorem tónů, které vyžadovaly, aby druhé a třetí dvojverší byla protikladná (ačkoli protiklad bývá v překladu do jiných jazyků často ztracen). Tchangské básně zůstaly populární i po zániku říše a v sungské éře začala doba rozsáhlého napodobování tchangské poezie; v tomto období Jen Jü (; aktivní v letech 1194–1245) byl první, kdo poezii vrcholně tchangského období (cca 713–766) přisoudil „kanonický status v klasické básnické tradici“. Jen Jü pozici nejvyšší úcty mezi všemi tchangskými básníky vyhradil pro Tu Fua (712–770), který ve své vlastní době nebyl tak vysoce ceněn a byl svými vrstevníky vnímán jako rebel proti tradicím.\n\nHnutí klasické prózy bylo velkou měrou podněcováno spisy tchangských autorů Liou Cung-jüana (773–819) a Chan Jüa (768–824). Jejich nový prozaický styl se odtrhl od poetické tradice \"pchien-tchi-wen\" (, „paralelní próza“), který vznikl v chanské éře. Ačkoli spisovatelé hnutí klasické prózy napodobovali \"pchien-tchi-wen\", kritizovali jej za jeho často nejasný obsah a nevnímání hovorového jazyka, a zaměřovali se více na jasnost a přesnost, aby jejich psaní bylo přímější. Tento styl \"ku-wen\" (archaické prózy) lze vysledovat zpět k Chan Jüovi a do značné míry byl spjatý s ortodoxním neokonfucianismem.\n\nKrátké povídky a příběhy byly v tchangské Číně také populární, jednou z nejslavnějších je Jüan Čenova (779–831) biografie Jing-jing, která byla široce rozšířena v jeho vlastní době a za jüanské vlády (1279–1368) se stala podkladem pro hry v čínské opeře. Historik Timothy C. Wong umístil tento příběh do širšího kontextu tchangských příběhů o lásce, které často sdílejí záplatky obsahující rychlé vzplanutí, nevyhnutelný společenský tlak vedoucí k opuštění vztahu, po němž následuje období melancholie. Wong uvádí, že toto schéma postrádá nehynoucí sliby a úplné odevzdání se lásce vyskytující se v západních romancích, jako je Romeo a Julie, ale že tradiční čínské hodnoty neoddělitelnosti jedince od jeho okolí (včetně lidské společnosti) sloužily k vytvoření nezbytných fikčních podmínek romantického napětí.\nV tchanské éře byly publikovány velké encyklopedie. Encyklopedie \"I-wen lej-ťü\" byla sestavena v roce 624 pod vedením Ou-jang Süna (557–641), Ling-chu Te-fena (582–666) a Čchen Šu-toua († 635). Encyklopedie \"Pojednání o astrologii éry Kchaj-jüan\" byla kompletně sestavena v roce 729 Gautama Siddhou, astronomem, astrologem a učitelem indického původu narozeným v Čchang-anu.\n\nČínští geografové jako Ťia Tan sestavili přesné popisy míst daleko v zahraničí. Ve své práci napsané v letech 785 až 805 popsal námořní cestu do ústí Perského zálivu, mimo jiné tvrdil, že středověcí Íránci (které nazýval Luo-che-i) postavili v moři „ozdobné pilíře“ jako majáky pro lodě, které by se mohly ztratit. Potvrzením Ťia Tanovy zprávy o majácích v Perském zálivu, jsou informace arabských spisovatelů al-Mas'údího a al-Muqaddasiho žijících o sto let později, kteří psali o stejných stavbách. Tchangský diplomat Wang Süan-cche, který cestoval do Magadhy (v severovýchodní Indii) během 7. století, poté napsal knihu \"Čang tchien-ču kuo-tchu\" (\"Ilustrovaná zpráva o střední Indii\"), která zahrnovala množství geografických informací.\n\nVládními úředníky během a krátce po panování císaře Tchaj-cunga bylo v letech 636–659 sestaveno mnoho historií předchozích dynastií. Mezi ně patří \"Kniha Liang\", \"Kniha Čchen\", \"Kniha severní Čchi\", \"Kniha Čou\", \"Kniha Suej\", \"Kniha Ťin\", \"Historie severních dynastií\" a \"Historie jižních dynastií\". Cennými historickými díly tchangského období jsou i \"Tchung-tien\" a \"Tchang chuej-jao\", přestože nebyly zahrnuty do oficiálních čtyřiadvaceti historií. \"Š’-tchung\" napsaný Liou Č’-ťiem v roce 710 byl meta-historií, která pokrývala dějiny čínské historiografie v minulých staletích až do své doby. O cestě Süan-canga, nejslavnějšího buddhistického mnicha tchangské doby, vyprávěly \"Velké tchangské zápisky o Západním kraji\", sestavené Pien-ťiem.\n\nMezi další důležitá literární díla patří Tuan Čcheng-š’ho († 863) \"Různé záznamy na jih od hory Jou\", zábavná sbírka cizozemských legend a vyprávění, zprávy o různých přírodních jevech, krátké anekdoty, mýtické a světské příběhy a poznámky k různým tématům. Přesná literární kategorie nebo klasifikace, do které by Tuanovy neformální příběhy zapadaly, je mezi učenci a historiky stále diskutována.\n\nOd starověku Číňané věřili ve své lidové náboženství a taoismus, který začlenil do svého věroučného systému mnoho božstev. Číňané věřili v \"Tao\", Cestu, a posmrtný život jako realitu paralelní se světem živých, zahrnující svou vlastní byrokracií a peníze, které mrtví předkové potřebovali. Pohřební praktiky zahrnovaly poskytnutí mrtvým vše, co by mohli potřebovat v posmrtném životě, včetně zvířat, služebníků, bavičů, lovců, domů a úředníků. Tento ideál se odráží v tchangském umění, i v mnoha povídkách tchangské doby o tom, jak lidé náhodou skončili v říši mrtvých, jen aby se vrátili a ohlásili své zkušenosti.\n\nTaoismus byl oficiálním náboženstvím říše Tchang. Pokračoval růst vlivu buddhismu, pocházejícího z Indie, který přijali i někteří členové císařské rodiny, výrazně se počínštil a stál se součástí čínské tradiční kultury. Ve stoletích před vznikem neokonfucianismu se během období jižních a severních dynastií buddhismus v Číně rozvíjel a v prosperující tchangské společnosti se stal dominantní ideologií. Buddhistické kláštery se plně integrovaly do tchangské společnosti, nabízely ubytování pro cestující v odlehlých oblastech, školy pro děti v celé zemi a místo pro městské literáty k pořádání společenských akcí, schůzek nebo loučení. Buddhistické kláštery se také angažovaly v ekonomice, když narostl jejich pozemkový majetek a poddaní jim přinášeli dostatečné příjmy na zakládání mlýnů, lisů oleje a jiných podniků. Služebníci a poddaní klášterů mohli vlastnit majetek a najímat si zaměstnance a nakupovat otroky, aby jim pomáhali v práci.\n\nVýznamné postavení buddhismu v čínské kultuře začalo klesat s poklesem síly státu a ústřední vlády od konce 8. století do 9. století. Buddhistické kláštery a chrámy, které byly dosud osvobozeny od státních daní, o své daňové imunity přišly. V roce 845 císař Wu-cung zrušil 4 600 buddhistických klášterů spolu s 40 000 chrámy a svatyněmi, čímž se 260 000 buddhistických mnichů a jeptišek vrátilo do světského života. Tato epizoda byla později zařazena mezi „čtyři období perzekuce buddhismu“ v Číně. Ačkoli byl zákaz už po několika letech zrušen, buddhismus nikdy nezískal zpět své kdysi dominantní postavení v čínské kultuře. Tato situace nastala také díky novému oživení zájmu o původní čínské filozofie, totiž konfucianismus a taoismus. Chan Jü (786–824), slovy amerického sinologa Arthura Wrighta „brilantní polemik a horlivý xenofob“, byl jedním z prvních tchangských učenců, kteří buddhismus odsoudili. Ačkoli současníci považovali Chan Jüa za surového a nepříjemného, předjímal pozdější tchangskou perzekuci buddhismu, stejně jako oživení konfuciánského myšlení následovaného vzestupem neokonfucianismu v sungském státě. Nicméně mezi vzdělanou elitou si i přesto získal popularitu čchanový buddhismus. V tchangské éře žilo mnoho slavných čchanových mnichů, mezi jinými Ma-cu Tao-i, Paj-čang a Chuang-po Si-jün. Neméně než čchanoví buddhisté byl v tchangském období populární také Chuej-jüan (334–416), zakladatel sekty Čisté země.\nSoupeřem buddhismu byl taoismus, domácí čínský filozofický a náboženský systém, který našel své kořeny v knihách \"Tao-te-ťing\" (připsané mistru Lao-c’ kladenému do 6. století př. n. l.) a \"Čuang-c’\". Vládnoucí rod Li si nárokoval původ právě od Lao-c’a. Při četných příležitostech, kdy se tchangská knížata stala korunními princi, nebo tchangské princezny přijaly stav taoistických kněžek, byla jejich bývalá bohatá sídla přeměněna na taoistické kláštery a chrámy. Mnoho taoistů ve věnovalo alchymii při svých snahách najít elixír nesmrtelnosti a prostředek k vytvoření zlata ze směsí mnoha dalších prvků. Ačkoli nikdy nedosáhli svých cílů v žádné z těchto marných snah, přispěli k objevu nových kovových slitin, porcelánových výrobků a nových barviv. Podle mínění historika Josepha Needhama práce taoistických alchymistů byla „více protověda než pseudověda“. Úzká souvislost mezi taoismem a alchymií, zdůrazňovaná některými sinology, byla však odmítnuta Nathanem Sivinem, který uvedl, že alchymie byla v sekulární sféře stejně tak oblíbená (jestli ne více) a častěji než taoisté ji praktikovali laici.\nTchangský stát oficiálně uznal různá cizí náboženství. Asyrská církev Východu, jinak známá jako nestoriánská církev (čínským názvem \"ťing-ťiao\", , doslova „náboženství světla“), byla uznána tchangskými úřady. V roce 781 byl v Čchang-anu vztyčena stéla na počest úspěchů čínské nestoriánské komunity. Křesťanství z Číny z velké části vymizelo ještě před koncem tchangského období, avšak po mongolských invazích třináctého století v Číně znovu ožilo.\n\nAčkoli Sogdové byli zodpovědni za přenos buddhismu do Číny z Indie během 2. až 4. století, brzy poté převážně konvertovali k zoroastriánství kvůli jejich kontaktům se sasánovskou Persií. Sogdští obchodníci a jejich rodiny žijící ve městech, jako Čchang-an, Luo-jang a Siang-jang, si obvykle vystavěli zoroastrijský chrám, jakmile jejich místní společenství vzrostlo na více než 100 domácností. Sogdové byli také zodpovědní za šíření manicheismu v tchangské Číně a ujgurském kaganátu. Ujgurové v roce 768 postavili první manichejský klášter v Číně, avšak v roce 843 tchangská vláda zabavila majetek všech manichijských klášterů v reakci na vypuknutí války s Ujgury. S všeobecným zákazem cizích náboženství o dva roky později, byl manicheismus zatlačen do ilegality a v Číně se nikdy významněji nerozšířil.\n\nKoncepce sociálních práv a společenského postavení žen tchangské éry byly pro tuto dobu pozoruhodně liberální. To bylo ovšem vyhrazeno vesměs jen městským ženám elitního statusu, jelikož muži a ženy na venkově pracovali tvrdě na různých úkolech; s manželkami a dcerami odpovědnými za vesměs domácí prací – tkaní textilií a chovu hedvábníků, zatímco muži zpravidla pracovali na polích.\n\nV tchangské době bylo mnoho žen, které získaly přístup k náboženské autoritě, když se staly taoistickými kněžkami. Ženy vedoucí nevěstince v severní čtvrti v hlavním městě Čchang-anua získaly velké množství bohatství a moci. Jejich vysoce postavené kurtizány, které se pravděpodobně staly vzory pro japonské gejši, byly váženy a respektovány. Tyto kurtizány byly známy jako výborné zpěvačky a básnířky, účastnily se banketů a slavností, znaly pravidla všech společenských zábav a her i vznešeného chování a kultury stolování. Ačkoli byly známé svým zdvořilým chováním, kurtizány kontrolovaly chování vznešených mužů a nebály se otevřeně vyhrožovat nebo kritizovat prominenty, kteří příliš mnoho nebo příliš hlasitě mluvili, příliš se chlubili svými úspěchy nebo jiným způsobem ostatním hostům pokazili večeři hrubým jednáním (při jedné příležitosti kurtizána dokonce zbila opilého muže, který ji urazil). Když zpívaly pro zábavu hostů, kurtizány si nejen pro své písně psali své vlastní texty, ale popularizovaly novou podobu lyrické poezie zpíváním skladeb napsanými různými renomovanými a slavnými muži čínské historie.\nV módě byly ženy s plnější postavou, plnoštíhlé. Muži si užívali přítomnost asertivních, aktivních žen. Zahraniční jezdecký sport z Persie – pólo – se stal mezi čínskou elitou populárním a také ženy jej často provozovaly (jako ukazují soudobé hliněné figurky). Upřednostňovaným ženským účesem bylo načesání vlasů do „komplikované stavby nad čelem“, přičemž bohaté dámy si navíc hlavy zdobily extravagantními šperky, hřebeny, perlovými náhrdelníky, pudry a parfémy. V roce 671 byl přijat zákon, který se snažil přinutit ženy, aby znovu nosily klobouky se závoji, aby se podpořila slušnost, ale byl ignorován, když některé ženy začaly nosit čapky a dokonce chodily s nepokrytou hlavou, případně si oblékaly pánské jezdecké oblečení a boty, a přiléhavé šaty.\n\nI po skončení éry císařovny Wu se u císařského dvora vyskytovaly mocné a vlivné ženy, jako například Jang Kuej-fej (719–756), která na císaři Süan-cungovi vymohla jmenování mnoha svých příbuzných a přátel do důležitých ministerských a vojenských pozic.\n\nBěhem dřívějších jižních a severních dynastií (420–589), a možná ještě dříve, v jižní Číně získalo popularitu pití čaje. Čaj začal být vnímán jako nápoj potěšení z chuti a léčivých účinků. V tchangské době se stal synonymem všeho sofistikovaného ve společnosti. Básník Lu Tchung (790–835) věnoval většinu své poezie své lásce k čaji. Autor z 8. století Lu Jü (známý jako Čajový mudrc) dokonce napsal pojednání o umění pití čaje. Ačkoli byl obalový papír používán v Číně od 2. století př. n. l. až za Tchangů Číňané začali používat balicí papír složený a sešitý do čtvercových sáčků, aby uchovaly chuť čajových lístků. Ve skutečnosti, papír našel také mnoho jiných použití kromě psaní a balení.\n\nPrvní zaznamenané použití toaletního papíru je doloženo k roku 589 v zápise učeného úředníka Jen Č’-tchueje (531–591), a roku 851 jistý arabský muslimský cestovatel okomentoval čínskou péči o čistotu jako – jak mínil – nedostatečnou, protože se nemyli vodou (jako Arabové), když šli na toaletu; místo toho, napsal, Číňané prostě používali papír, aby se otřeli.\n\nV dávných dobách Číňané vybrali pět nejzákladnějších potravin známých jako „pět zrnin“: sezam, luštěniny, pšenici a dva druhy prosa. Mingský encyklopedista Sung Jing-sing (1587–1666) poznamenal, že rýže nebyla započítána mezi pět zrnin z doby legendárního vládce Šen-nunga (jehož existenci měl za „nejistou věc“) ve 2. tisíciletí př. n. l., protože vlhké regiony jižní Číny vhodné pro pěstování rýže nebyly dosud Číňany plně osídleny a kultivovány.\nBěhem Tchangů byly kromě již zmíněných potravin součástí jídelníčku také ječmen, česnek, sůl, vodnice, sójové boby, hrušky, meruňky, broskve, jablka, granátová jablka, jujuba, rebarbora, lískové a piniové oříšky, kaštany, vlašské ořechy, jamy, taro atd. Různé maso, které bylo konzumováno, zahrnovalo vepřové, kuřecí, jehněčí (obzvláště oblíbené na severu), vydra, medvěd (kterého bylo těžké chytit, přesto existovaly recepty na vařenou, dušenou a marinovanou medvědinu) a dokonce i baktrijské velbloudy. Na jihu podél pobřeží bylo nejobvyklejší maso z mořských plodů; Číňané si pokrmy přichucovali medem se skořicí, sečuánským pepřem, kardamomem a zázvorem; pochoutkami byly i s ústřice s vínem, smažené chobotnice se zázvorem a octem, různé druhy krabů, krevet a ryb.\n\nNěkteré potraviny byly dováženy ze zahraničí, protože tchangská vláda bránila pojídání hovězího (protože býk byl cenným pracovním zvířetem), a v letech 831–833 císař Wen-cung dokonce pod vlivem buddhistické nauky zakázal zabíjení dobytka.\n\nZahraniční obchod přinášel tchangským poddaným broskve ze Samarkandu, datle, pistácie a fíky z Velkého Íránu, piniové oříšky a kořeny ženšenu z Koreje a manga z jihovýchodní Asie. V Číně byla velká poptávka po cukru; Za vlády Haršy nad severní Indií (v letech 606–647) indičtí vyslanci přivedli dva výrobce cukru, kteří úspěšně naučili Číňany, jak pěstovat cukrovou třtinu. Bavlna přicházela jako hotový produkt z indického Bengálska, ačkoli ji v tchangském období Číňané začali pěstovat a zpracovávat, a za jüanské nadvlády se stala hlavní textilní tkaninou v Číně.\n\nMetody uchování jídla byly důležité a praktikované v celé Číně. Obyčejní lidé používali jednoduché metody konzervace, jako je ukládání v hlubokých sklepích a nasolování. Císař měl velké ledové jámy k uchovávání potravin v čchanganských parcích, zatímco boháči a elita měli vlastní menší ledové jámy. Každý rok císař vysílal dělníky vyřezat 1000 bloků ledu ze zmrzlých říček v horských údolích, každý blok o rozměrech 0,9 m × 1,1 m. Pak se mohl i v létě těšit ze zmrazených lahůdek, například chlazených melounů.\n\nTechnologie tchangského období vycházela z minulých zkušeností. Pokroky v konstrukci hodin a měření času zahrnovaly mechanické převodové systémy Čang Chenga (78–139) a Ma Ťüna (3. století), které inspirovaly inženýra, astronoma a mnicha I Singa (683–727), aby roku 725 – jako první na světě – vynalezl mechanismus kroku. Krok použil společně s vodními hodinami a vodním kolem k pohánění rotující armilární sféry, která znázorňovala pohyby nebeských objektů. Přístroj I Singa měl také mechanicky časovaný zvonek, který hrál každou hodinu a buben, který se spustil každou čtvrthodinu. Astronomický orloj I Singa a vodou poháněná armilární sféra se staly známými po celé zemi, dokonce studenti, kteří skládali úřednické zkoušky roku 730, museli o tomto zařízení napsat esej. Nicméně nejběžnějším typem veřejných a palácových hodin byly přítokové vodní hodiny. Jejich konstrukci kolem roku 610 vylepšili inženýři suejského období Keng Sün a Jü-wen Kchaj. Jejich vylepšení umožnila sezónní nastavení tlakové hlavy kompenzační nádrže, a řízení rychlosti průtoku pro různé délky dne a noci.\n\nBěhem tchangské éry byly konstruovány složité mechanické stroje.\n\nV oblasti konstrukčního inženýrství a technické architektury existovaly vládní standardní stavební předpisy, které byly popsány v knize raného tchangského období \"Jing-šan ling\" (\"Státní stavební právo\"). Fragmenty této knihy přežily v \"Tchang lü\" (\"Tchangský zákoník\"), proto je sungská architektonická příručka \"Jing-cao fa-š’\" (\"Státní stavební standardy\") od Li Ťieho (1065–1101) z roku 1103 nejstarším technickým pojednáním o čínské architektuře, které se dochovalo v plném rozsahu. Za vlády císaře Süan-cunga (712–756) bylo registrováno 34 850 řemeslníků sloužících státu a podléhajících agentuře palácových budov (\"Ťing-cuo ťien\").\n\nTisk z dřevěných desek zpřístupnil psané slovo mnohem většímu publiku. Jedním z nejstarších dochovaných tištěných dokumentů na světě je miniaturní buddhistická sútra Dháraní objevená v Si-anu v roce 1974 a datovaná zhruba mezi roky 650 a 670. První knihou vytištěnou v běžném formátu je Diamantová sútra, doplněná o obrázky vložené do textu a datovaná přesně na rok 868. Mezi nejčasnějšími tištěnými dokumenty byly buddhistické texty a kalendáře, které byly nezbytné pro výpočty příznivých a nepříznivých dnů. S tolika knihami, které se dostaly mezi širokou veřejnost, rostla míra gramotnosti a nižší třídy tak mohly snadněji získat podklady ke studiu. V pozdější, sungské, době se proto mezi kandidáty úřednických zkoušek dostávalo více lidí z nižších tříd. Ačkoli v 11. století Pi Šeng vynalezl tisk pohyblivými literami, tisk z dřevěných desek, který se rozšířil v tchangské době, zůstal v Číně dominantním způsobem tisku, dokud se ve východní Asii nestaly široce přijatými a používanými pokročilejší tiskové stroje z Evropy. Vedlejším efektem nového tchangského tisku bylo první používání a rozšíření hracích karet.\n\nTchangští čtenáři se také velmi zajímali o výhody oficiální klasifikace všech používaných léků. V roce 657 císař Kao-cung (649–683) pověřil své učence publikací oficiální materia medica, seznamu léků a léčivých přípravků, doplněného textem a ilustrovanými kresbami 833 různých léčivých kamenů, minerálů, kovů, rostlin, bylin, zvířat, zeleniny, ovoce a obilovin. Kromě sestavování lékopisů tchangská vláda podpořila výuku medicíny podporou císařských lékařských škol, státními zkouškami jejich absolventů a vydáváním forenzních příruček pro lékaře. K autorům lékařských spisů tchangské doby patří Čen Čchuan († 643) a Sun S’-miao (581–682). Čen Čchuan jako první ve svých spisech uvedl, že pacienti s cukrovkou měli nadbytek cukru v moči, Sun S’-miao si zase uvědomil, že pacienti s diabetem by neměli konzumovat alkohol a škrobové potraviny. Jak napsal Čen Čchuan a další tchangští autoři, štítné žlázy ovcí a prasat byly úspěšně použity k léčbě chřipky; extrakty ze štítné žlázy nebyly na Západě použity k léčbě pacientů s chřipkou až do roku 1890. V lékařském textu \"Sin-siou pen-cchao\" Su Kunga z roku 659 bylo poprvé popsáno použití zubařského amalgámu vyrobeného z cínu a stříbra.\n\nVe sféře kartografie došlo k pokroku a tchangští učenci tak převýšili úroveň svých chanských předchůdců. Když tchangský kancléř Pchej Ťü (547–627) roku 605 pracoval pro suejskou vládu jako obchodní komisař, vytvořil známou mřížkovou mapu v tradici Pej Sioua (224–271). Tchangský kancléř Sü Ťing-cung (592–672) byl také znám svou mapou Číny nakreslenou v roce 658. Od roku 785 pro císaře Te-cunga geograf a kartograf Ťia Tan (730–805) sestavoval kompletní mapu Číny a jejích bývalých protektorátů ve střední Asii. Po dokončení v roce 801 byla mapa 9,1 m dlouhá a 10 m vysoká, s mřížkou o délce jednoho palce, který odpovídal sto \"li\" (cca 50 km). Čínská mapa z roku 1137 je podobná Ťia Tanově mapě, a vytesána na kamenné stéle s mřížkou 100 \"li\". Jediný typ map, které se dochovaly z tchangského období, jsou hvězdné mapy. Navzdory tomu nejstarší terénní mapy Číny pocházejí ze starověkého státu Čchin; jsou to mapy ze 4. století př. n. l., které byly archeology nalezeny v roce 1986.\n\nTchangští Číňané používali složité chemické látky pro řadu různých účelů, často je objevili prostřednictvím alchymistických experimentů. Mezi ně patřil voduodpuzující krém nebo lak na oděvy a zbraně, ohnivzdorná pojidla pro sklo a porcelán, hydroizolační krém aplikovaný na hedvábné oblečení podvodních potápěčů, krém určený pro leštění bronzových zrcadel a mnoho dalších užitečných chemikálií. Zesklovatělá průsvitná keramika známá jako porcelán byla vynalezena v tchangské Číně, i když jí předcházelo mnoho druhů glazované keramiky.\n\nOd doby říše Chan (202 př. n. l. – 220 n. l.) Číňané hloubili hluboké vrty, aby získali zemní plyn, který bambusovým potrubím vedli do sporáků, v nichž odpařovací lišty ze železa vypařily slanou vodu k extrakci soli. Během dynastie Tchang autor ze S’-čchuanu uvedl, že na jedné z těchto až 182 m hlubokých „ohnivých studní“, muži shromažďovali zemní plyn do přenosných bambusových trubek, které by mohly být přepravovány na vzdálenost desítek km a stále produkovaly plamen. Jednalo se v podstatě o první plynové lahve; Robert Temple předpokládá, že v těchto zařízeních byl použit nějaký kohout.\nChanský vynálezce Ting Chuan (žil kolem roku 180 n. l.) vynalezl ručně poháněný rotační ventilátor se sedmi koly o průměru 10 m určený pro ochlazování místností v horkých obdobích roku. V roce 747 měl císař Süan-cung v císařském paláci postavený „chladný sál“, ochlazovaný vodou poháněnými koly ventilátoru a proudy vody stoupajícími z vodotrysků. V následující sungské říši se písemné zdroje se zmiňují o klimatizačním rotačním ventilátoru jako o ještě více užívané pomůcce.\n\nPrvní klasickou prací o říší Tchang je \"Stará kniha Tchang\" autorského kolektivu v čele s Liou Süem (887–946) sestavená v období Pozdní Ťin. O století později, mezi léty 1044 a 1060, tým sungských historiků v jehož čele stáli Ou-jang Siou a Sung Čchi napsal novou verzi tchangských dějin, známou jako \"Nová kniha Tchang\". Obojí dějiny se opíraly o starší anály, které jsou nyní ztraceny. Obojí se rovněž řadí mezi čínských Dvacet čtyři historií. Jeden z přeživších pramenů Staré knihy Tchang, primárně pokrývající období do roku 756, je \"Tchung-tien\", který Tu Jou představil císaři roku 801. Dějiny tchangského období byly také částí rozsáhlého historického díla textu \"C’-č’ Tchung-ťien\", které v roce 1084 dokončil tým učenců vedený S’-ma Kuangem. Tento historický text, obsahující 3 miliony čínských znaků v 294 svazcích, pokrývá historii Číny od počátku období Válčících států (403 př. n. l.) až do vzniku říše Sung (960).\n\n\n\n"}
{"id": "904929", "url": "https://cs.wikipedia.org/wiki?curid=904929", "title": "Sergiu Toma", "text": "Sergiu Toma\n\nSergiu Toma nebo Sergej (Serghei) Toma (* 29. ledna 1987 Kišiněv Sovětský svaz) je moldavský zápasník–judista, který od roku 2013 reprezentuje Spojené arabské emiráty. V roce 2016 vybojoval bronzovou olympijskou medaili.\n\nZápasit začal v devíti letech v rodném Kišiněvě. V začátcích se připravoval v univerzitním sportovním klubu Supes pod vedením Igora Neagu. V moldavské seniorské judistické reprezentaci se pohybuje od roku 2005. V roce 2008 v únoru na sebe výrazně upozornil vítězstvím na prestižním pařížském turnaji a později se kvalifikoval na olympijské hry v Pekingu. Na olympijských hrách v Pekingu vypadl v úvodním kole s Gruzíncem Davitem Kevchišvilim. Po úspěšné sezoně 2011 se v roce 2012 kvalifikoval na olympijské hry v Londýně, kdy vypadl ve druhém kole s Japoncem Takahiro Nakaijem. Špatné financování moldavského sportu a jeho vysoké ambice ho v roce 2013 přiměly změnit reprezentační dres. V dubnu 2013 se poprvé představil jako reprezentant Spojených arabských emirátů.\n\nV roce 2016 se kvalifikoval na olympijské hry v Riu, na které se výborně připravil. Ve druhém kole vyřadil domácího favorita Victora Penalbera technikou sode-curikomi-goši na ippon a ve čtvrtfinále vyřadil úřadujícího mistra světa Japonce Takanori Nagaseho na juko stejnou technikou jako v utkání s Brazilcem. V semifinále se utkal s Chasanem Chalmurzajevem z Ruska a po vyrovnaném průběhu regulérní hrací doby prohrál v prvních sekundách prodloužení po Chalmurzajovi precizně provedené technice sumi-gaeši. V boji o třetí místo nastoupil proti Italu Matteo Marconcinimu a zápas ukončil ve druhé minutě na ippon technikou sumi-gaeši. Získal bronzovou olympijskou medaili a teprve druhou olympijskou medaili pro Spojené arabské emiráty jejich olympijské historii.\n\nStart za jinou zemi<br>\nV únoru 2013 byl odvolán trenér seniorské moldavské judistické reprezentace Vasilij Kolca (Vasile Colța). Nový reprezentační trenér Vjačeslav Bakal (Veaceslav Bacal) svolal na konec února sraz reprezentace, na který se nedostavilo 6 nejlepších judistů. Toma nesouhlasil s odvoláním a následoval Kolcu do Uzbekistánu na tréninkový kemp. Skupina uprchlíků následně vyjádřila vůli startu za jinou zemi z důvodu špatného financování moldavského sportu ministrem Oktavianem Cykou (Octavian Țîcu). Podle prezidenta moldavské judistické federace Vjačeslava Manolakiho (Veaceslav Manolachi) nedostalo moldavské judo od ministerstva sportu finanční podporu prakticky celou olympijskou sezonu 2012. Ke startu za novou zemi moldavští sportovní uprchlíci nutně potřebovali svolení Moldavského judistické svazu, jinak by museli čekat dva roky. Veaceslav Manolachi byl později obviněn z přijetí úplatku 50 tisíc dolarů. O peníze se s ministrem sportu Octavianem Țîcou nerozdělil a do médii zapíral, že přestup judistů do Emirátů posvětil.\n\nV dubnu 2013 obdržel Toma od šajcha Muhammeda bin Zajída al-Nahjána pas Spojených arabských emirátů a poprvé se pod novými barvami představil na Asijském mistrovství.\n\n\n\n"}
{"id": "904931", "url": "https://cs.wikipedia.org/wiki?curid=904931", "title": "Mokva", "text": "Mokva\n\nMokva () je vesnice v Abcházii v Okresu Očamčyra. Nachází se 15 kilometrů vzdušnou čarou severně od okresního města Očamčyra. Vesnicí protéká stejnojmenná řeka. Ve vesnici žije 939 obyvatel, z nichž 85 % jsou Abcházci. V rámci Abcházie má status Obecního centra.\n\nNa severu obec hraničí s obcemi Člou a Tchina, na východě s obcí Džal (Dřív hraničil i s obcí Gup), na jihu s obcemi Baslachu, Merkuloj a Aradu a na západě s obcí Kočara.\nVe vesnici žilo v roce 2011 939 obyvatel, z nichž 85 % jsou Abcházci, 6,1 % Gruzínci, 4,3 % Rusové a 0,9 % Arméni. První dochované sčítání lidu zde proběhlo v roce 1886, ve kterém zde žilo 644 obyvatel a téměř všichni byli Abcházci. V roce 1926 zde žilo už 2852 obyvatel a 11 % z nich byli Gruzínci. V roce 1989 zde žilo 3 046 obyvatel, ale většina jich odešla během války v letech 1992 - 1993.\nMokva je jedna z největších vesnic v Okrese Očamčyra a je to centrum historické oblasti Abzhywa.\nV centru města je středověký pravoslavný kostel postavený abchazským králem Leonem III. v druhé polovině desátého století. Je zde pohřbena spousta důležitých osobností, například poslední abchazský kníže Michael Čačba a jeho syn Georgij.\n\nMokva se historicky dělí na pět částí:\n\n"}
{"id": "904933", "url": "https://cs.wikipedia.org/wiki?curid=904933", "title": "Aleksandar Vulin", "text": "Aleksandar Vulin\n\nAleksandar Vulin (v srbské cyrilici Александар Вулин; 5. října 1972, Novi Sad, Jugoslávie) je srbský levicový politik.\n\nRodina Aleksandra Vulina pochází z Bosny a Hercegoviny. On sám strávil mládí v Novém Sadu, kde později i vystudoval právnickou fakultu novosadské univerzity. V politice se začal angažovat v dramatickém období rozpadu Jugoslávie. Stal se generálním tajemníkem Svazu komunistů - Hnutí pro Jugoslávii. Post předsedy zastával i v organizaci s názvem Jugoslávská revoluční mládež. V roce 2002 založil Stranu demokratické levice. Věnoval se také i žurnalistice a je autorem několika románů.\n\nPři vládě premiéra Ivici Dačiće zastával pozici šéfa kanceláře pro otázky Kosova. Na tento post v souvislosti s vývojem dialogu mezi Bělehraděm a Prištinou dne 24. dubna 2013 rezignoval. Od roku 2014 zastává post ministra práce, zaměstnanosti a záležitostí veteránů ve vládě Aleksandra Vučiće.\n"}
{"id": "904934", "url": "https://cs.wikipedia.org/wiki?curid=904934", "title": "Disko (ostrov)", "text": "Disko (ostrov)\n\nDisko ( – velký ostrov) je ostrov v Baffinově zálivu zhruba v polovině západního pobřeží Grónska. S rozlohou 8 578 km² je druhým největším ostrovem Grónska po hlavním ostrově a 85. největším na světě. Žije tu 905 obyvatel, většina z nich ve městě Qeqertarsuaq () na jihu ostrova (883) a malá část také v Kangerluku na západě ostrova (22). Na severu ostrova se nachází také opuštěná osada Qullissat.\n\nOstrov objevil v 10. století Erik Rudý. Vnitrozemí je zaledněné, nejvyšší bod má 1 919 metrů nad mořem, nejvyšší pojmenovaná hora se jmenuje Qattuneriserpoq () a měří 1610 metrů nad mořem. Na Disku se nacházejí velké zásoby železné rudy.\n\n"}
{"id": "904939", "url": "https://cs.wikipedia.org/wiki?curid=904939", "title": "Maximiliano Pereira", "text": "Maximiliano Pereira\n\nVictorio Maximiliano „Maxi“ Pereira Páez, známý jako Maxi Pereira, (* 8. června 1984, Montevideo, Uruguay) je uruguayský fotbalový obránce a reprezentant, v současnosti působí v portugalském klubu Benfica Lisabon. Účastník Mistrovství světa 2010 v Jihoafrické republice a Mistrovství světa 2014 v Brazílii.\n\nV roce 2007 podepsal kontrakt s Benficou Lisabon, kam přestoupil za 3 miliony eur z uruguayského celku Defensor Sporting.\n\nV Evropské lize 2012/13 se s Benficou probojoval až do finále proti anglickému celku Chelsea FC. V semifinále 2. května v odvetném zápase s tureckým Fenerbahçe SK odehrál kompletní počet minut. Benfica zvítězila 3:1, smazala prohru 0:1 z prvního zápasu v Istanbulu a postoupila do finále, kde podlehla Chelsea FC 1:2.\n\nS Benficou nepostoupil ze základní skupiny C do vyřazovacích bojů Ligy mistrů 2013/14, portugalský tým v ní obsadil třetí místo. Benfica nicméně pokračovala v Evropské lize 2013/14, kde se propracovala po roce opět do finále. V něm opět prohrála, tentokrát v penaltovém rozstřelu 2:4 (0:0 po prodloužení) se španělským týmem Sevilla FC. Maxi Pereira odehrál kompletní finálový duel.\n\nPereira debutoval v národním týmu Uruguaye 26. října 2005 v přátelském utkání s domácím Mexikem (prohra Uruguaye 1:3). Maximiliano odehrál první poločas.\n\nZúčastnil se Mistrovství světa 2010 konaného v Jihoafrické republice, kde Uruguay prohrála 6. července semifinále s Nizozemskem 2:3 (Pereira snižoval v nastaveném čase na konečných 2:3, byl to jeho první gól v národním týmu) a poté stejným výsledkem i zápas o třetí místo 10. července s Německem.\n\nHrál i na turnaji Copa América 2011, kde mužstvo Uruguaye vybojovalo svůj 15. titul, když ve finále porazilo tým Paraguaye 3:0.\n\nTrenér Óscar Tabárez jej nominoval na Mistrovství světa 2014 v Brazílii.\n\n"}
{"id": "904941", "url": "https://cs.wikipedia.org/wiki?curid=904941", "title": "Hanna Pakarinen", "text": "Hanna Pakarinen\n\nHanna Helena Pakarinen (* 17. dubna 1981 Lappeenranta, Finsko) je finská popová a pop-rocková zpěvačka, která se proslavila vítězstvím první série finské pěvecké soutěže Idol (2004). Od doby co participovala na Eurovision Song Contest 2007, prodala přes 91 000 nahrávek ve Finsku, čímž se umístila mezi 50 nejprodávanějších ženských sólistek ve své domovské zemi.\n\nHanna se narodila ve městě Lappeenranta, v Jižní Karélii (přestože teď bydlí v Helsinkách, stále hrdě mluví místním dialektem regionu). Během jejich brzkých dvacátých let pracovala jako řidička vysokozdvižného vozíku a byla součástí finské místní skupiny \"Rained\".\n\nV létě roku 2003 šla třiadvacetiletá Hanna na konkurz premiérové sezóny finské pěvecké soutěže Idol, v hlavním městě, Helsinkách. Její silný a emotivní hlas zapůsobil na porotce a byla jednohlasně posunuta do další části soutěže. Od počátku živých vystoupení byla pasována na horkou favoritku na výhru. Získala si trvalou přízeň porotců a při jedné příležitosti byla dokonce objata jedním z nich. V mnoha případech byla přezdívána jako první skutečná zpěvačka v soutěži.\n\nDne 3. ledna 2004 si zajistila místo ve velkém finále soutěže spolu s Jani Wickholmem. Během finále, které se vysílalo o týden později (9. ledna 2004) vystoupila s písněmi \"\"The Best\"\" od Tiny Turner a s \"\"Eternal Flame\"\" od rockové skupiny The Bangles, také s korunovační písní napsanou pro vítěze Idolu nazvanou \"\"Tulin Voittamaan\"\" (Přišel/Přišla jsem vyhrát). Také nazpívala anglickou verzi písně \"\"Love is Like a Song\"\" (Láska je jako píseň). Později té noci byla vydána zpráva, ve které stálo, že získala 60% (413 000) diváckých hlasů, čili porazila druhého soutěžícího Janiho Wickholma, který získal jen 40% (282 000) hlasů. Hanna byla korunována jako první finský Idol a obdržela částku ve výši €30 000 a také nahrávací kontrakt se společností Sony BMG.\n\nIhned po vítězství v Idolu podepsala nahrávací kontrakt se společností Sony BMG a představila svůj debutový singl \"\"Love Is Like A Song\"\". Singl byl premiérově uveden ve \"Finnish singles chart\" na nejvyšší příčce a tuto si udržel po následující 4 týdny. Její debutové album \"When I Become Me\" bylo vydáno v červnu 2004, pět měsíců po výhře v Idolu a debutovalo na druhém místě ve \"Finnish albums chart\". I když si druhou pozici udržela celkem 5 týdnů a setrvala v nejlepší pětce 10 týdnů, albu se nepodařilo dosáhnout nejvyššího umístění. Nicméně, to byl stále obrovský úspěch a získala platinovou desku za prodej přes 52 000 kopií ve Finsku. Ačkoli druhý singl nebyl oficiálně vydán k prodeji, písně \"\"Fearless\"\", \"\"How Can I Miss You\"\" a titulní píseň \"\"When I Become Me\"\" byly vydány jako singly s cílem propagovat album When I Become Me. K singlu \"\"How Can I Miss You\"\" natočila svůj první videoklip. Hanna také zainvestovala do své první celonárodní tour \"When I Become Me Tour\", na kterou získala skvělé ohlasy, a vyprodáno bylo doslova na každém koncertě.\n\nV létě roku 2005 se vrátila na hudební scénu s druhým prodejním singlem \"\"Kiss Of Life\"\", který byl vzat z jejího druhého alba \"Stronger\". Píseň startovala ve \"Finnish singles chart\" na pozici 4, což bylo její nejvyšší umístění. Když bylo album \"Stronger\" v září (stejně jako její debutové album) vydáno, debutovalo na pozici 2. Album \"Stronger\" nebylo tak úspěšné jako její debutové album, spadlo na desítku během prvních třech týdnů, nicméně se podařilo prodat přes 17 000 kopií a získat zlato. Písně \"\"Stronger Without You\"\" a \"\"Damn You\"\" nebyly vybrány jako promoční singly, první z nich bylo doprovázeno videoklipem. Pro větší podporu alba procestovala Finsko v rámci jejího \"Stronger Tour\", kde zpívala několik skladeb z nové desky, tak i některé předchozí.\n\nV lednu 2007 po krátké přestávce od hudby vydala píseň \"\"Go Go\"\" jako propagační singl z jejího vysoce předvídaného třetího studiového alba. Píseň byla doprovázena videoklipem, který se stal extrémně populárním, a když bylo 14. února vydáno album \"Lovers\", debutovalo v žebříčku na čísle 3. Ačkoli se umístila níže než předchozí album, bylo album \"Lovers\" na cestě stát se mnohem více úspěšným a strávilo více než dvakrát víc týdnů v albumové žebříčku. Bylo certifikováno zlatem a jen ve Finsku se jej prodalo více než 16 00 kopií. Na albu se podílela nejen jako zpěvačka, ale i jako skladatelka. Je spoluautorkou šesti písní z jedenácti obsažených na albu.\n\nDne 17. února 2007 byla vybrána, aby reprezentovala Finsko na Eurovision Song Contest 2007 v Helsinkách s písní \"\"Leave Me Alone\"\", prvním prodejním singlem z jejího nového alba a jejím třetím prodejním singlem celkově. Během živého finále píseň obdržela 53 bodů a skončila na 17. místě. Nicméně ji soutěž dovolila si získat mnohem širší evropské publikum, píseň \"\"Leave Me Alone\"\" a videoklip se stali velmi populárními, a to hlavně ve Švédsku. Zde se píseň umístila v rádio žebříčku tři po sobě následující týdny a vrcholu dosáhla ve \"Swedish singles chart\" na čísle 8. Ve Spojeném království se píseň ve stahování umístila na čísle 122. V domovském Finsku na čísle 11.\n\nV návaznosti na Eurovision Song Contest 2007 se vrátila ke své hudbě a pustila se do \"Lovers Tour\", znovu zpívala před vyprodaným publikem a přijímala nadšené kritiky na svůj silný hlas a ohromující výkony na jevišti. Dne 17. října 2007 se objevila v soundtracku na finský film \"Musta Jää\". Hanna Pakarinen nazpívala titulní píseň \"\"Black Ice\"\", ke kterému udělala videoklip na propagaci filmu.\n\nPo svém velmi úspěšném albu \"Lovers\" si udělala hudební přestávku, aby mohla psát materiál pro své čtvrté studiové album. Později v roce 2008 vydala pilotní singl \"\"Make Believe\"\" pro její nadcházející čtvrté studiové album \"Love In A Million Shades\", titul který byl ohlášen na jejím oficiálním účtě na Myspace. Po téměř dvou letech od publikace jejího třetího alba, bylo \"Love In A Million Shades\" uvolněno 14. ledna 2009. Mít zaujatý tvůrčí krok pryč od rock-image předchozího alba \"Lovers\", \"Love In A Million Shades\" debutovalo a vrcholu dosáhlo na čísle 7 ve Finnish albums chart. Její 1. vydání na vrchol pryč z nejlepší trojice. Druhý singl \"Shout It Out Loud\" nicméně dosáhl vrcholu na čísle 2 na žebříčku singlů, nejvyšší pozice od jejího debutu \"\"Love Is Like A Song\"\". Alba se prodalo na 7 000 kopií a bylo to 1. album od Hanny Pakarinen, které nedostalo certifikaci. Nicméně její nahrávací společnosti Sony BMG uvedla, že pokles tržeb očekáván vzhledem k rostoucímu věku napříč světem, před tvrzením, že věřili, že Pakarinenina kariéra může snadno trvat i více než dalších deset let. Titulní píseň \"\"Love In A Million Shades\"\" byla také vydána jako 2. singl v pozdním únoru a byla doprovázena videoklipem, první od \"\"Black Ice\"\" preš rok zapět. V polovině roku 2009 Hanna dokončila 4. národní tour na podporu jejího 4. studiového alba. Na rozdíl od svých předchozích turné však bylo \"Love In A Million Shades\" hráno v malých komorních místech konání.\n\nV roce 2010 vydává své páté studiové album s názvem \"Paperimiehen tytär\", které debutovalo na devátém místě mezi nejlépe prodávanými alby. Album obsahuje singly \"\"Paperimiehen Tytär\"\", \"\"Miehet\"\" a \"\"Se yksi ainoa\"\". V srpnu 2013 mělo premiéru šesté studiové album s názvem \"Olipa kerran elämä\". Album obsahuje singly \"\"Sydän tuli vastaan\"\", \"\"Jokapäiväinen\"\" a \"\"Olipa kerran elämä\"\". V červenci 2015 vydala svůj nový singl \"\"Stop\"\", na kterém také spolupracovali Lc Nick, Obi a Via.\n\n"}
{"id": "904943", "url": "https://cs.wikipedia.org/wiki?curid=904943", "title": "Eleonora z Vermandois", "text": "Eleonora z Vermandois\n\nEleonora z Vermandois (\"francouzsky\" \"Éléonore de Vermandois\", 1148/1149 – červen 1213) byla hraběnka z Valois a Vermandois, dcera královského senešala a z matčiny strany sestřenice anglických králů. Přes svá četná manželství byla stejně jako její sourozenci bez potomků a proto po její smrti přešla hrabství Valois a Vermandois definitivně do rukou francouzské koruny. Dle současníků to byla zbožná žena a milovnice poezie. Roku 1205 obnovila klášter v Auger-Saint-Vincent.\n\nEleonora byla mladší ze dvou dcer hraběte Rudolfa z Vermandois, kterému preláti \"za dlouhodobé zostuzování církve\" prorokovali chmurný konec a jeho potomstvu taktéž. Zemřel roku 1152 a svou zemi i nezletilé potomstvo svěřil do rukou hraběte ze Soissons.\n\nEleonora se poprvé provdala za Godefroye Henegavského, který krátce po svatbě zemřel. Po rok trvajícím vdovství se stala manželkou hraběte Viléma z Nevers, kterému se stala roku 1168 osudnou výprava do Svaté země. Třetím manželem se stal Matěj Alsaský. Snaha o zplození mužského potomka byla korunována narozením dcery a po dvou letech Eleonora opět ovdověla, když Matěj podlehl následkům zranění z obléhání normandského Driencourtu. Roku 1175 se provdala naposledy. Matěj III. z Beaumontu ji pro neplodnost posléze zapudil.\n\nRoku 1183 zemřela bez potomstva Eleonořina starší sestra Alžběta, která se po smrti taktéž bezdětného malomocného bratra Rudolfa společně se svým chotěm Filipem Alsaským stala dědičkou. Ovdovělý švagr odmítl Eleonoře předat dědický podíl a ta se musela obrátit na francouzského krále Filipa II. 20. března 1186 získala hrabství Valois a část Vermandois a po švagrově smrti i zbytek. Musela se králi zavázat, že v případě, že zemře bez potomstva, přejde její majetek do královské domény, což se po její smrti roku 1213 skutečně stalo.\n\nByla pohřbena po bratrově boku v cisterciáckém klášteře Longpont, kde ještě v 17. století Roger de Gaignières popsal jejich společný náhrobek. Roku 1793 byl klášter za Francouzské revoluce zničen.\n"}
{"id": "904946", "url": "https://cs.wikipedia.org/wiki?curid=904946", "title": "Šárka Volemanová", "text": "Šárka Volemanová\n\nBc. Šárka Volemanová, rozená Kubelková (* 9. února 1974) je česká moderátorka, publicistka, scenáristka, režisérka dokumentárních filmů a odbornice na partnerské vztahy.\n\nŠárka Volemanová studovala na gymnáziu v Přelouči, kde maturovala v roce 1992. Poté studovala 2 roky psychologii.\nV roce 2009 začala studovat bakalářský obor \"Sociální a masová komunikace\" v kombinované formě studia na Univerzitě Jana Amose Komenského v Praze, který absolvovala v roce 2011 a získala titul Bc.\n\n7. listopadu 2010 v Babylon v Liberci se provdala za Josefa Volemana, ředitele Mořského světa na pražském Výstavišti. V pátek 19. února 2010 se jim narodil jejich první syn Josef v porodnici u Apolináře v Praze (vážil 2,7 kg a měřil 48 cm). S rodinou žije v Nehvizdech.\n\nV 90. let. začínala moderovat v rádiu \"Profil\" v Pardubicích a poté v rádiu \"City\" v Praze. Od roku 1994 moderovat pořad \"Studio 6\" na České televizi. V téže době pracovala i pro Český rozhlas 1 – Radiožurnál. Poté přešla na televizní stanici TV Nova, kde moderovala publicistický pořad \"Áčko\", ranní \"Snídani s Novou\" a následně pořad \"Věštírna\". Pro pořad \"Na vlastní oči\" natáčela reportáže. Pracovala také jako mluvčí podniku Lesy České republiky a PR manažerka u společnosti Carollinum.\n\nV roce 2007 se vrátila do České televize, kde moderovala a připravovala pořad 13. komnata. V roce 2009 poté zorganizovala další projekt \"Partnerské ladění\". V současné době scenáristicky připravuje pořad \"Pološero\".\n\n\n"}
{"id": "904951", "url": "https://cs.wikipedia.org/wiki?curid=904951", "title": "Šedina", "text": "Šedina\n\nŠedina (473 m n. m.) je neovulkanický vrch v okrese Česká Lípa Libereckého kraje, ležící asi 2 km ZSZ od vesnice Skalka u Doks. Katastrálně je vrch napůl rozdělen mezi Skalku u Doks a obec Chlum.\n\nVrch náleží do celku Ralská pahorkatina, do podcelku Dokeská pahorkatina, do okrsku Polomené hory, do podokrsku Housecká vrchovina, a do Maršovické části.\n\nŠedina je zalesněný dvouvrcholový kopec, protažený od jihovýchodu k severozápadu. V dolní části čedičového kopce lze spatřit různé skalní tvary v křídových pískovcích. Vrcholové partie jsou tvořeny vulkanickými brekciemi, v nichž se vyskytuje několik několik menších žilek nefelinického hauynitu. Tyto vulkanické brekcie pronikly pronikly na povrch přes druhohorní pískovce v období třetihor. Na vrcholu kopce se prakticky žádné skály nevyskytují, jen výjimečně tu lze najít malé čedičové skalky s nepravidelně vyvinutou sloupcovou odlučností.\nVrcholy Šediny jsou bez výhledu, ale ze svahových teras na severozápadní a východní straně jsou pěkné výhledy na Kokořínsko, České středohoří a Ralskou pahorkatinu. Šedina přiléhá k rozsáhlé členité pískovcové plošině ve skupině Maršovického vrchu.\n\nZápadním svahem nad skalními terasami vede žlutá turistická stezka z Berkovského vrchu do Starých Splavů, k jihovýchodním terasám vede odbočka zelené stezky z osady \"Nová Skalka\", do níž je možno nejblíže přijet automobilem.\n\nV krajině severně od Šediny vede po temeni zalesněné pískovcové plošiny červeně značená \"Máchova cesta\", která je zde součástí turistické evropské dálkové trasy E10. Poblíž této cesty se nachází velký skalní převis, zvaný Braniborská jeskyně. Ve skalnaté oblasti mezi touto červeně značenou trasou a Šedinou se v lesích nachází malé jezírko, na jehož severní straně je uměle vytesaný odtok, označený písmeny J.W. a letopočtem 1878, vyrytými do skály.\n"}
{"id": "904953", "url": "https://cs.wikipedia.org/wiki?curid=904953", "title": "Povodí Sázavy", "text": "Povodí Sázavy\n\nPovodí Sázavy je povodí řeky 3. řádu a je součástí povodí Vltavy. Tvoří je oblast, ze které do řeky Sázavy přitéká voda buď přímo nebo prostřednictvím jejich přítoků. Jeho hranici tvoří rozvodí se sousedními povodími. Na severu jsou to povodí levostranných přítoků Labe včetně povodí Doubravy a na západě povodí menších pravostranných přítoků Vltavy. Na jihu je to povodí Lužnice a na východě povodí Dyje. Nejvyšším bodem povodí je s nadmořskou výškou 824 m Křivý javor ve Žďárských vrších. Rozloha povodí je 4349,2 km² a celé je na území Česka.\n\nSprávou povodí se zabývá státní podnik Povodí Vltavy závod Dolní Vltava.\n\n Labe a jeho povodí\n"}
{"id": "904955", "url": "https://cs.wikipedia.org/wiki?curid=904955", "title": "Valentin Pikul", "text": "Valentin Pikul\n\nValentin Savvič Pikul (; 13. července 1928, Leningrad – 16. července 1990, Riga) byl ruský sovětský spisovatel oblíbených historických románů a románů s námořní válečnou tematikou.\n\nPikul přišel za druhé světové války o oba rodiče. Po evakuaci z obleženého Leningradu vystudoval roku 1943 na Soloveckých ostrovech námořní učiliště a byl převelen k Severnímu loďstvu Sovětského námořnictva, kde sloužil až do konce války. Pak pracoval jako vedoucí potápěčské čety a také na požární stanici. V té době se rozhodl, že se stane spisovatelem. Roku 1954 vydal svůj první román \"Океанский патруль\" (Námořní hlídka). Za svůj život napsal více než dvacet románů, které se odehrávají v období mezi 17. a 20. stoletím.\n\nPikulova díla se těší velké oblibě u širokých čtenářských vrstev pro svůj napínavý děj. Je mu však vyčítáno příliš volné zacházení s historickými fakty, nevraživost vůči náboženství, zkreslování role církve v ruské společnosti a propagování ruského patriotismu hraničícího se šovinismem a antisemitismem.\n\nJako \"Миниатюры\" (Miniatury) jsou označovány série Pikulových historických [[Povídka|povídek]] \"Исторические миниатюры\" (Historické miniatury) a povídek z námořního prostředí \"Морские миниатюры\" (Mořské miniatury).\n\n\n\n\n[[Kategorie:Sovětští spisovatelé]]\n[[Kategorie:Ruští spisovatelé]]\n[[Kategorie:Spisovatelé dobrodružné literatury]]\n[[Kategorie:Narození 1928]]\n[[Kategorie:Úmrtí 1990]]\n[[Kategorie:Muži]]\n[[Kategorie:Narození v Petrohradě]]\n[[Kategorie:Pohřbení na Rižském lesním hřbitově]]\n[[Kategorie:Narození 13. července]]\n[[Kategorie:Úmrtí 16. července]]"}
{"id": "904956", "url": "https://cs.wikipedia.org/wiki?curid=904956", "title": "Mistrovství Evropy v basketbalu žen 1989", "text": "Mistrovství Evropy v basketbalu žen 1989\n\n22. mistrovství Evropy v basketbalu žen proběhlo v dnech 13. – 18. června ve Varně v Bulharsku.\n\nTurnaje se zúčastnilo osm týmů, rozdělených do dvou čtyřčlenných skupin. První dvě družstva postoupila do semifinále. Týmy, které skončily na třetím a čtvrtém místě hrály o 5. – 8. místo. Mistrem Evropy se stalo družstvo Sovětského svazu.\n\n Itálie - Nizozemsko 67:52 (37:21)\n\n13. června 1989 (14:30) – Varna\n\n13. června 1989 (20:00) – Varna\n\n14. června 1989 (16:15) – Varna\n\n14. června 1989 (19:45) – Varna\n\n15. června 1989 (14:30) – Varna\n\n15. června 1989 (19:45) – Varna\n Jugoslávie - Maďarsko 76:52 (41:22)\n\n13. června 1989 (16:30) – Varna\n\n13. června 1989 (18:00) – Varna\n\n14. června 1989 (14:30) – Varna\n\n14. června 1989 (18:00) – Varna\n\n15. června 1989 (16:15) – Varna\n\n15. června 1989 (18:00) – Varna\n ČSSR - Jugoslávie 76:62 (41:34)\n\n17. června 1989 (18:00) – Varna\n\n17. června 1989 (20:00) – Varna\n SSSR - ČSSR 64:61 (47:34)\n\n18. června 1989 (18:00) – Varna\n\n Bulharsko - Jugoslávie 79:69 (38:44)\n\n18. června 1989 (16:15) – Varna\n Nizozemsko - Francie 55:45 (29:29)\n\n17. června 1989 (14:30) – Varna\n\n17. června 1989 (16:15) – Varna\n Itálie - Nizozemsko 51:42 (23:17)\n\n18. června 1989 (14:30) – Varna\n\n Maďarsko - Francie 84:66 (40:36)\n\n18. června 1989 (12:45) – Varna\n\n2. ČSSR\n"}
{"id": "904958", "url": "https://cs.wikipedia.org/wiki?curid=904958", "title": "Adam Burish", "text": "Adam Burish\n\nAdam Burish (* 6. ledna 1983, Madison, Wisconsin, USA) je americký hokejový útočník hrající v týmu San Jose Sharks v severoamerické lize (NHL). V roce 2010 vyhrál Stanley Cup s týmem Chicago Blackhawks.\n\nOd sezony 2002-03 hrál za University of Wisconsin ve WCHA, součásti NCAA. Ještě než na univerzitu nastoupil vybralo si ho v draftu 2002 Chicago až v 9. kole, celkově jako 282. hráče. V sezoně 2004-05 byl jmenován kapitánem Wisconsinu a v následující sezoně zažil nejlepší rok, jak v osobních statistikách tak i s celým týmem. V 42 zápasech nasbíral 33 bodů (9+24) a dokázal dovést Badgers až k titulu v univerzitních soutěžích na turnaji Frozen Four, 6. v historii klubu a 1. od roku 1990. Ve finále proti Bostonu přihrával na oba góly, když jeho tým vyhrál 2-1. Byl vybrán do All-Star týmu Frozen Four. S Blackhawks podepsal 16. května 2006 dvouletou smlouvu.\n\nVzhledem k tomu, že Chicago mělo problém s platovým stropem nechalo Burishe po vítězné sezoně odejít a ten se hned 1. července 2010 dohodl na dvouleté smlouvě s Dallasem Stars, která mu zaručila plat 1,15 milionu dolarů za sezonu. Ve 128 zápasech za obě sezony nasbíral 33 bodů a 167 TM.\n\nDalším jeho působištěm se pak stalo San Jose Sharks, se kterými podepsal 4letou smlouvu 1. července 2012 s průměrným ročním příjmem 1,8 milionu dolarů.\n\nLegenda\n\n"}
{"id": "904961", "url": "https://cs.wikipedia.org/wiki?curid=904961", "title": "Chotča", "text": "Chotča\n\nChotča je obec na Slovensku v okrese Stropkov. První zmínka o obci je z roku 1379. Obec leží v Nízkých Beskydech na řece Chotčiance.\n\nV obci se nachází římskokatolický kostel Nejsvětějšího srdce Ježíšova z roku 1910 a řeckokatolický chrám Svatého Petra a Pavla z roku 1968. Řeckokatolický chrám byl vysvěcen a otevřen až 21. 11. 1990.\n"}
{"id": "904966", "url": "https://cs.wikipedia.org/wiki?curid=904966", "title": "Cupertino", "text": "Cupertino\n\nCupertino je název města, které se nachází Kalifornii (USA), v jeho západní části (nedaleko města San José), na pobřeží Tichého oceánu v nadmořské výšce 72 m.\n\nGeograficky se část města nachází v blízkosti Sanfranciského zálivu (východní část); západní část pak postupně přechází v podhůří Santa Cruz Mountains. Městem protéká několik potoků; samo se rozkládá na ploše 29 km. V roce 2010 mělo 58 000 obyvatel.\n\nJeho název pochází podle města Copertino, které se nachází v italské Apulii. Vzniklo v 19. století z malé vesnice, nacházející se na silnici, vedoucí do San José. Místní obyvatelstvo se věnovalo ovocnářství, vinařství a zemědělství obecně. Ke změně došlo po zavedení železnice a také po druhé světové válce, kdy se Kalifornie stala centrem nejvyspělejších technologií v USA. Cupertino je dnes jedním z nejvýznamnějších měst tzv. Silicon Valley.\n\nMěsto patří k významným centrům z hlediska výpočetní techniky. Sídlí v něm společnosti Apple, Borland, Seagate a Symantec a samo město zabírá na žebříčku nejvyššího průměrného příjmu v USA 11. pozici.\n\nPodle sčítání lidu z roku 2010 zde žilo 58 302 obyvatel.\n\n\nObyvatelé hispánského nebo latinskoamerického původu, bez ohledu na rasu, tvořili 3,6% populace.\n\n"}
{"id": "904975", "url": "https://cs.wikipedia.org/wiki?curid=904975", "title": "Wonder-ful", "text": "Wonder-ful\n\nWonder-ful je dvacátá první epizoda čtvrté série amerického hudebního televizního seriálu \"Glee\" a v celkovém pořadí osmdesátá sedmá epizoda tohoto seriálu. Scénář k epizodě napsal Brad Falchuk a režírovala ji Wendey Stanzler. Epizoda se poprvé vysílala ve Spojených státech dne 2. května 2013 na televizním kanálu Fox.\n\nV tomto díle se představila speciální hostující hvězda Katey Sagal v roli Nancy Abrams a vrátila se Kate Hudson jako Cassandra July. Epizoda je hudební poctou zpěvákovi Steviemu Wonderovi.\n\nRachel Berry (Lea Michele) volá vedoucímu sboru Willovi Schuesterovi (Matthew Morrison, aby mu dala vědět, že se stala jednou z finalistek na roli Fanny Brice v nadcházejícím broadwayském revivalu muzikálu \"Funny Girl\". Will to ihned s nadšením sdělí sboru a povzbudí je, aby zpívali písně Stevieho Wondera k oslavě úžasných věcí v jejich životech.\n\nKitty Wilde (Becca Tobin) zjistí, že Artie Abrams (Kevin McHale) byl přijat na filmařskou školu do New Yorku, ale jeho matka, Nancy Abrams (Katey Sagal), mu tam nedovolí odejít. Kitty zpívá \"Signed, Sealed, Delivered I'm Yours\", aby ho povzbudila, aby na školu šel, ale Artie je stále přesvědčen o tom, že zůstane. Kitty posléze navštíví Nancy, která o tom vůbec neví a dozví se o tom od Kitty. Artieho konfrontuje jeho matka a Artie přiznává, že se bojí být sám, ale Nancy ho ujišťuje, že si zvykne a Artie se rozhodne jít do New Yorku.\n\nMercedes Jones (Amber Riley), která nahrává své první album, se vrací do Limy společně s Mikem Changem (Harry Shum mladší) a Kurtem Hummelem (Chris Colfer), aby pomohli New Directions s přípravou na regionální kolo soutěže sborů. Mercedes pomáhá Marley Rose (Melissa Benoist) k zlepšení jejího hlasu a obě dvě za doprovodu Blaina Andersona (Darren Criss) zpívají \"Superstition\" ve školní hale.\n\nKurt se dozvídá, že rakovina jeho otce, Burta Hummela (Mike O'Malley), je již téměř vyléčena a oslavuje jeho vyléčení písní \"You Are the Sunshine of My Life\". Blaine později žádá Burta o svolení, aby mohl Kurta požádat o ruku, ale Burt mu řekne, že ještě nejsou připraveni na tento druh závazku a že nakonec stejně skončí spolu. Mezitím si Mercedes a Mike povšimnou talentu Jaka Puckermana (Jacob Artist) a motivují ho k tomu, aby se stal výraznějším hlasem ve sboru, a tak Jake tedy zpívá před všemi píseň \"I Wish\".\n\nV New Yorku se Cassandra July (Kate Hudson) dozví o Rachelině konkurzu a gratuluje jí. Prozrazuje, že se k ní neustále chovala tak špatně, aby z ní udělala lepší umělkyni. Cassandra a studenti NYADY poté zazpívají \"Uptight (Everything's Alright)\" pro Rachel a Cassandra jí popřeje mnoho štěstí.\n\nMercedes je zklamaná, když jí nahrávací společnost nutí, aby změnila svou fotku na albu a rozhodne se zrušit smlouvu a své sny si vyplnit sama. Připomíná New Directions, aby si vždy připomínali pravdu a zpívá \"Higher Ground\". Sbor se později setkává v hale, kde oslavují Artieho úspěch a zpívají \"For Once in My Life\".\n\n"}
{"id": "904976", "url": "https://cs.wikipedia.org/wiki?curid=904976", "title": "Mléčivec alpský", "text": "Mléčivec alpský\n\nMléčivec alpský (\"Cicerbita alpina\") je planě rostoucí rostlina dorůstající až do výše okolo 2 m která při poranění vydatně mléčí, v letním období vykvétá modrofialově.\n\nTento horský druh je považován po stránce fytogeografické za boreo-alpidský a arkto-alpidský floroelement. Svůj výskyt neomezuje pouze na vysoká evropská pohoří alpidy, ale vyrůstá i na severu Evropy v boreální i arktické zóně. Vyrůstá na východě Skotska, téměř v celé Skandinávii a na poloostrově Kola, v Pyrenejích, Alpách, Apeninách, Karpatech i na severu Balkánského poloostrova. V Alpách vystupuje do nadmořské výšky až 2400 m.\n\nJeho hlavním biotopem jsou vysokostébelné a širokolisté mokřady okolo vodních toků a nádrží, vlhké křoviny a lužní les. V České republice tento alpínský migrant vyrůstá v nadmořské výšce přibližně od 500 po 1500 m. Často se vyskytuje v horských oblastech od Šumavy přes Krušné hory a Krkonoše až po Hrubý Jeseník, vzácněji i v Karpatech. Vyhledává zásadité hlinito-kamenité půdy dobře zásobené humusem a živinami. Mléčivec alpský je diagnostickým druhem společenstev svazu \"Adenostylion\".\n\nVytrvalá vlhkomilná bylina dorůstající do výše až 2,5 m. Z tlustého, válcovitého nevětveného oddenku vyrůstá nevětvená lodyha která je pevná, dutá, přímá a pouze v horní části je žláznatě chlupatá. Spodní lodyžní listy s řapíky jsou kracovité, se 2 až 3 páry vejčitých nepravidelně zubatých úkrojků a s velkým koncovým úkrojkem trojúhelníkovitého tvaru. Horní méně členěné listy jsou menší, s křídlatými řapíky nebo jsou k lodyze přisedlé a srdčitě objímavé, nejhořejší jsou celistvé. Nejdelší spodní listy mívají délku 8 až 25 cm a šířku 2 až 12 cm a směrem vzhůru se zmenšují. Listy na lodyze vyrůstají střídavě a jejich čepele jsou tenké, lysé, na rubu sivozelené a na líci tmavší.\n\nV horní, červenohnědé chlupaté části lodyhy, rostou v koncové latě nebo hroznu květní úbory. Vyrůstají na krátkých stopkách z úžlabí listenů a bývají v průměru velké 2,5 cm. Obsahují modro-fialově (vzácně bíle či růžově) zbarvené oboupohlavné jazykovité kvítky které mají 10 až 15 mm jazýčky zakončené pěti zoubky, trubkovité zcela chybí. Kvítky mají po pěti tyčinkách, pestík je tvořen dvěma plodolisty, z kvítků čnící nitkovité blizny jsou rozdvojené. Nepravidelně dvouřadý zákrov dlouhý 1 až 1,5 cm je tvořen čárkovitými nebo trojúhelníkovitými tupě zakončenými listeny zelené nebo nafialovělé barvy porostlými žláznatými chloupky.\n\nRostliny vykvétají v červnu až srpnu. Plodem jsou 3 až 5 mm dlouhé žebernaté nažky s jednořadým chmýrem asi 7 mm dlouhým.\n\nPři poranění lodyhy nebo utržení listu vytéká z rány hustá, bílá, nahořklá (ale ne jedovatá), na vzduchu tuhnoucí tekutina (latex) která má za úkol zacelit vzniklou ránu a zároveň odradit býložravce od spásání. Říká se, že rostlina mléčí, odtud pojmenování celého rodu mléčivec.\n\nV ČR je mléčivec alpský s hlediska ohrožení považován za vzácnější druh žádající si další pozornosti (C 4a). Nejvíce mu škodí přeměna jeho biotopů (zamokřeného území) na úrodnou půdu.\n\n"}
{"id": "904978", "url": "https://cs.wikipedia.org/wiki?curid=904978", "title": "Mléčivec", "text": "Mléčivec\n\nMléčivec (\"Cicerbita\") je rod vytrvalých mléčicích rostlin, v minulosti byl součásti rodu locika. Nyní je jako samostatný rod řazen do podčeledě čekankové (\"Cichorioideae\") v čeledi hvězdnicovitých.\n\nTento nevelký rod je tvořený asi 35 druhy které jsou rozšířené jako planě rostoucí rostliny převážně v mírném podnebném pásu Evropy a Asie.\n\nV České republice vyrůstají dva druhy mléčivce:\nDruhý z nich je naturalizovaný neofyt který se jen řídce vyskytuje pouze v Krkonoších a Jizerských horách.\n\nJsou to jednoleté nebo vytrvalé rostliny vyrůstající často z oddenků. Listy mívají lyrovitě zpeřené i nedělené, po obvodě nepravidelně hrubě zubaté. Květní úbory s 5 až 30 jazykovými kvítky jsou barvy namodralé nebo purpurové, výjimečně i bílé a bývají na vrcholech lodyh seskupeny do koncových lat nebo hroznů. Několikařadé zákrovy jsou úzce válcovitého až zvonkovitého tvaru, jejich často chlupaté střechovitě uspořádané listeny jsou lineární až kopinaté. Listy a hlavně lodyha je prostoupena pletivem naplněným mléčnou lepkavou šťávou latexem která po poranění z rostliny vytéká, sráží se a uzavírá takto vzniklé poranění.\n\nPlody jsou více nebo méně stlačené elipsoidní nebo vřetenovité nažky v různých odstínech hnědé barvy, mívají několik podélných žeber. Na vrcholu jsou uťaté nebo se zobáčkem, jsou opatřeny jedno nebo dvouřadým chmýrem. Ploidie mléčivce je 2n = 18.\n\n \n"}
{"id": "904980", "url": "https://cs.wikipedia.org/wiki?curid=904980", "title": "Luisão", "text": "Luisão\n\nÂnderson Luís da Silva známý jako Luisão (* 13. února 1981, Amparo, Brazílie) je brazilský fotbalový obránce a reprezentant, v současnosti působí v portugalském klubu Benfica Lisabon.\n\nV Evropské lize 2012/13 se s Benficou probojoval až do finále proti anglickému celku Chelsea FC. V semifinále 2. května v odvetném zápase s tureckým Fenerbahçe SK odehrál kompletní počet minut. Benfica zvítězila 3:1, smazala prohru 0:1 z prvního zápasu v Istanbulu a postoupila do finále. 15. května 2013 nastoupil ve finále proti Chelsea, Benfica podlehla soupeři 1:2. V 59. minutě mu utekl útočník Chelsea Fernando Torres, který postupoval sám na brankáře Artura a vstřelil první gól zápasu.\n\nS Benficou nepostoupil ze základní skupiny C do vyřazovacích bojů Ligy mistrů 2013/14, portugalský tým v ní obsadil třetí místo. Benfica nicméně pokračovala v Evropské lize 2013/14, kde se propracovala po roce opět do finále. V něm opět prohrála, tentokrát v penaltovém rozstřelu 2:4 (0:0 po prodloužení) se španělským týmem Sevilla FC. Luisão svůj penaltový pokus proměnil.\n\nNastupoval za brazilskou reprezentaci U20.\nZúčastnil se Mistrovství světa hráčů do 20 let 2001 v Argentině, kde mladí Brazilci vypadli ve čtvrtfinále s Ghanou (porážka 1:2).\n\nLuisão debutoval v národním A-týmu Brazílie 23. července 2001 ve čtvrtfinále turnaje Copa América 2001 proti Hondurasu (prohra Brazílie 0:2 a vyřazení z turnaje). Luisão odehrál první poločas.\n\n"}
{"id": "904981", "url": "https://cs.wikipedia.org/wiki?curid=904981", "title": "Sheryl Sandbergová", "text": "Sheryl Sandbergová\n\nSheryl Kara Sandbergová (* 28. srpna 1969 Washington, D.C.) je americká manažerka. Od srpna 2008 pracuje jako provozní ředitelka Facebooku, předtím byla viceprezidentkou Global Online Sales and Operations ve společnosti Google, ředitelkou kanceláře ministra financí USA Larryho Summerse v administrativě Williama J. Clintona a konsultantem ve společnosti McKinsey. V roce 2012 byla zařazena na žebříček 100 nejvlivnějších osobností světa časopisu Time.\n\nV roce 2012 se stala osmým členem (a první ženou) ve správní radě Facebooku.\n\nV březnu 2013 vydala svoji první knihu \"Lean In: Women, Work, and the Will to Lead\", spolu s žurnalistkou Nell Scovellovou (česky jako \"Opřete se do toho. Ženy, práce a vůle uspět\", Dokořán, duben 2013, s předmluvou Renaty Mrázové, ředitelky ING Pojišťovny).\n"}
{"id": "904983", "url": "https://cs.wikipedia.org/wiki?curid=904983", "title": "Listová skvrnitost mišpule", "text": "Listová skvrnitost mišpule\n\nListová skvrnitost mišpule je houbová choroba vyvolaná houbou \"Diplocarpon mespili\" z čeledi kožatkovité (\"Dermateaceae\"). Mikromyceta, poškození se objevuje zvláště po vlhkém chladném jarním období. Infekce začíná převážně na mladých listech. Následně mohou být napadeny i listová stopka a výhonky.\n\nPodle biolib.cz je pro patogena \"Diplocarpon mespili\" používáno více rozdílných názvů například \"Diplocarpon maculatum\", \"Xyloma mespili\" nebo \"Entomopeziza soraueri\".\n\n\nDřeviny z čeledi růžovité, obvykle hloh, kdoule, mišpule, hruška, muchovník.\n\nMalé, kulaté, červené až červenohnědé skvrny na vrchní a spodní straně listů, které se později zbarvují šedohnědě. Skvrny mají červený až tmavohnědý okraj. Poškození se při silném napadení spojuje a tvoří velké, nahnědlé plochy. Ve středu skvrn se vyskytují často drobné, ploché, černé plodnice. V plodnicích se vyvíjejí nápadné spóry.\n\nEstetická vada. Způsobuje předčasný opad listů, zcela výjimečně dochází k odumření výhonků nebo mladých rostlin.\n\nVyhrabání opadaného listí na podzim, vyvážená výživa, spodní zálivka.\n\n"}
{"id": "904984", "url": "https://cs.wikipedia.org/wiki?curid=904984", "title": "Agung", "text": "Agung\n\nAgung je stratovulkán nacházející se na východním konci ostrova Bali. Jeho severozápadní okraj se nachází nedaleko kaldery Batur, severní a jižní úpatí zasahují až k moři. S výškou 3142 m se jedná o nejvyšší bod ostrova. Sopka je od ledna 1964 neaktivní, avšak poslední erupce byla jednou z nejsilnějších ve 20. století. Objem vyvrhnuté lávy přesáhnul 10 mil. m³, objem tefry byl dokonce desetkrát vyšší. Vyvrženo bylo také množství sopečných plynů, ze kterých vzniklo okolo 16 až 30 megatun aerosolu kyseliny sírové. Početné pyroklastické proudy a lahary zničily široké okolí sopky a vyžádaly si i oběti na životech.\n\nV září 2017 se sopka začala opětovně probouzet. Indonéské úřady z jejího okolí preventivně evakuovaly tisíce lidí. K několika erupcím sopky došlo na konci listopadu 2017. Sloupec dýmu vystoupal do výšky přes 6 kilometrů. Podle některých vědců by mohla být hlavní erupce stejně silná jako v roce 1963, kdy erupce sopky zabila více než tisíc lidí a snížila teplotu na Zemi o 0,2 až 0,3 stupňů Celsia. K takové erupci ale nedošlo.\n\n"}
{"id": "904987", "url": "https://cs.wikipedia.org/wiki?curid=904987", "title": "Kanton Dole-Nord-Est", "text": "Kanton Dole-Nord-Est\n\nKanton Dole-Nord-Est ( ) je francouzský kanton v departementu Jura v regionu Franche-Comté. Tvoří ho sedm obcí.\n\n"}
{"id": "904988", "url": "https://cs.wikipedia.org/wiki?curid=904988", "title": "Kanton Dole-Sud-Ouest", "text": "Kanton Dole-Sud-Ouest\n\nKanton Dole-Sud-Ouest ( ) je francouzský kanton v departementu Jura v regionu Franche-Comté. Tvoří ho osm obcí.\n\n"}
{"id": "904989", "url": "https://cs.wikipedia.org/wiki?curid=904989", "title": "Kanton Gendrey", "text": "Kanton Gendrey\n\nKanton Gendrey ( ) je francouzský kanton v departementu Jura v regionu Franche-Comté. Tvoří ho 14 obcí.\n\n"}
{"id": "904991", "url": "https://cs.wikipedia.org/wiki?curid=904991", "title": "Ahyi", "text": "Ahyi\n\nAhyi (-137 m n. m.) je aktivní podmořská sopka nacházející se v souostroví Severní Mariany v západním Pacifiku asi 18 km jihovýchodně od ostrova Farallon de Pajaros. Sopka má kuželovitý tvar a její vrchol se nachází 137 m pod mořskou hladinou. První náznaky vulkanické aktivity v oblasti pozorovala posádka rybářské lodě v roce 1979. Poslední erupce byla zaznamenána v roce 2001 ze seismologické stanice na atolu Rangiroa v souostroví Tuamotu.\n\n"}
{"id": "904992", "url": "https://cs.wikipedia.org/wiki?curid=904992", "title": "Petrohradská státní univerzita", "text": "Petrohradská státní univerzita\n\nPetrohradská státní univerzita (\"Санкт-Петербургский государственный университет, СПбГУ\") je vysoká škola sídlící v Sankt-Petěrburgu, druhá největší v Rusku. Má 24 fakult, okolo 32 000 studentů (z toho 27 000 řádného studia) a 12 000 zaměstnanců (z toho 7 000 pedagogů). Sídlí na Vasiljevském ostrově, jádrem areálu je historická budova \"Dvanácti kolejí\". Další velký kampus se nachází v Petěrgofu.\n\nŠkola navazuje na \"Akademickou univerzitu\", kterou zřídil Petr Veliký v roce 1724 a která zanikla roku 1766. V roce 1803 vznikl \"Petrohradský pedagogický institut\", povýšený na univerzitu v roce 1819. Prvním rektorem byl Michal Baluďanský (1769–1847).\n\nV letech 1933–1938 nesla univerzita jméno Andreje Bubnova, v letech 1948–1988 Andreje Ždanova.\n\nRektorem je od roku 2008 právník Nikolaj Michajlovič Kropačev.\n\n"}
{"id": "904993", "url": "https://cs.wikipedia.org/wiki?curid=904993", "title": "Kanton Montbarrey", "text": "Kanton Montbarrey\n\nKanton Montbarrey ( ) je francouzský kanton v departementu Jura v regionu Franche-Comté. Tvoří ho 13 obcí.\n\n"}
{"id": "904994", "url": "https://cs.wikipedia.org/wiki?curid=904994", "title": "Kanton Montmirey-le-Château", "text": "Kanton Montmirey-le-Château\n\nKanton Montmirey-le-Château ( ) je francouzský kanton v departementu Jura v regionu Franche-Comté. Tvoří ho 13 obcí.\n\n"}
{"id": "904995", "url": "https://cs.wikipedia.org/wiki?curid=904995", "title": "Kanton Rochefort-sur-Nenon", "text": "Kanton Rochefort-sur-Nenon\n\nKanton Rochefort-sur-Nenon ( ) je francouzský kanton v departementu Jura v regionu Franche-Comté. Tvoří ho 24 obcí.\n\n"}
{"id": "904996", "url": "https://cs.wikipedia.org/wiki?curid=904996", "title": "Kanton Villers-Farlay", "text": "Kanton Villers-Farlay\n\nKanton Villers-Farlay ( ) je francouzský kanton v departementu Jura v regionu Franche-Comté. Tvoří ho 11 obcí.\n\n"}
{"id": "904998", "url": "https://cs.wikipedia.org/wiki?curid=904998", "title": "Kanton Les Bouchoux", "text": "Kanton Les Bouchoux\n\nKanton Les Bouchoux ( ) je francouzský kanton v departementu Jura v regionu Franche-Comté. Tvoří ho 11 obcí.\n\n"}
{"id": "904999", "url": "https://cs.wikipedia.org/wiki?curid=904999", "title": "Kanton Moirans-en-Montagne", "text": "Kanton Moirans-en-Montagne\n\nKanton Moirans-en-Montagne ( ) je francouzský kanton v departementu Jura v regionu Franche-Comté. Tvoří ho 16 obcí.\n\n"}
{"id": "905000", "url": "https://cs.wikipedia.org/wiki?curid=905000", "title": "Kanton Morez", "text": "Kanton Morez\n\nKanton Morez ( ) je francouzský kanton v departementu Jura v regionu Franche-Comté. Tvoří ho devět obcí.\n\n"}
{"id": "905001", "url": "https://cs.wikipedia.org/wiki?curid=905001", "title": "Kanton Saint-Laurent-en-Grandvaux", "text": "Kanton Saint-Laurent-en-Grandvaux\n\nKanton Saint-Laurent-en-Grandvaux ( ) je francouzský kanton v departementu Jura v regionu Franche-Comté. Tvoří ho 15 obcí.\n\n"}
{"id": "905002", "url": "https://cs.wikipedia.org/wiki?curid=905002", "title": "Kanton Saint-Claude (Jura)", "text": "Kanton Saint-Claude (Jura)\n\nKanton Saint-Claude ( ) je francouzský kanton v departementu Jura v regionu Franche-Comté. Tvoří ho 19 obcí.\n\n"}
{"id": "905003", "url": "https://cs.wikipedia.org/wiki?curid=905003", "title": "Kanton Saint-Claude (Guadeloupe)", "text": "Kanton Saint-Claude (Guadeloupe)\n\nKanton Saint-Claude ( ) byl francouzský kanton v departementu Guadeloupe v regionu Guadeloupe. Tvořila ho pouze město Saint-Claude. Zrušen byl při reformě francouzských kantonů z roku 2014.\n"}
{"id": "905006", "url": "https://cs.wikipedia.org/wiki?curid=905006", "title": "Kmen Amudža", "text": "Kmen Amudža\n\nKmen Amudža nebo Rod Amudža, Klan-Amudža, Amudža-rod, Amudža-klan také (nespávně) Amudžové ( \"Amuca kabilesi\") jsou komunita potomků větve kočovných kmenů z Oghuzkých Turků. V Osmanské říši to byla skupina lidí, která se na konci 14. století přesunula z Anatolie na Balkán. Tento kmen se usadil v Thrákií. Dnes žijí v Kırklarelské a části Edirneské provincie v Turecku a v Burgaské, Chaskovské a části Jambolské oblasti v Bulharsku. Velká část kmene Amudža jsou členy sekty Šajcha Bedreddina, většina však patří Alevi (odnož šíitského islámu) - Bektaši (bratrstvo). Menší část přijala formu sunnitského islámu. Mluví starým dialektem turečtiny - osmanskou turečtinou.\n\nAmudžové pocházejí z potomků Gündüz-beje , jež byl mladší bratr Saru Batu Savdži-beje a starší bratr Osmana Gâzi (synové Ertuğrula Gâzi, české čtení: Erturul Gazi) . Protože měly původ v osmanské dynastií, tomuto klanu Kajıů byl daný název „Amudža“. \"Amudža\" je staré hovorové slovo, jež nese význam \"otcův bratr\" čili \"strýček\" → \"amca\" (české čtení: amdža). Slovo označující \"„klan“\" - \"„rod“\" je ve vztahu s kmenem Amudža, v záznamech Osmanské říše používané ve smyslu \"„kmen“\". Kmen Amudža je odnoží kmene Kajı, který náleží rodině „Günchána“, jež je začleněný do uskupení Bozoků (Sivé šípy) . V současné době je stále častěji uvádějí jako \"„kmen Amıca“\" (české čtení: Amıdža).\n\nErturul Gâzi (otec Osmana Gâzi) rozdělil kmen Kajıů na čtyři klany (Karakečili → Černé kozy, Sarıkečili → Žluté kozy, Kızılkečili → Rudé kozy, Akkečili → Bílé kozy). Karakečiliové se roztrousily po mnoha místech v Anatolií. Do Karakečili kmene patří větev Softalı, která se usídlila v Domaniçském distriktu (české čtení: Domanyč) v Kütahyanské oblasti a hlavně v Söğütském distriktu v Bilecikské oblasti (české čtení: Biledžik). Z tohoto důvodu (před příchodem Amudžů do Thrákie), se za jejich rodné město považuje Söğüt v Biledžiku.\n\nKajıové a Bajati se stali il-bašové (vůdci, vládnoucí kmeny) všech 24 Oguzských kmenů (Turecké kmeny) (Oguzské knížectví ve Střední Asii). Společně byli nazýváni „Kajı-Bajat“. První vlna jejich společné migrace ze Střední Asie na Blízký Východ započala v 11. století. Druhá část, kterou tlak Tataro-mongolů přinutil k útěku z dosavadních sídel v Chorásánu, přitáhla do Malé Asie v druhé polovině 13. století jako poslední vlna kočovných kmenů Oguzů, kteří migrovaly na západ. Této migrace se účastnil také kmen Kajı.\n\nV období založení Osmanské říše byl kladený velký důraz na přidělování důležitých pozic Turkménům . V období její rozmachu tento postoj zmizel a poté znovu získal na hodnotě. Obávající se Osmané znemožnili vedení Turkmenským silám, a zmocněním se vedení pozvedli svou ústřední moc. Také Amudžové viděli újmu v této nové politice. V průběhu času posílili růstem kmenového počtu. Protože pocházeli z rodiny Erturula Gâzi a měli právo na svůj státeček, usídlili se na Balkánu. Má se zato, že ještě předtím, se část kmene usadila u Sivasu a později kolem Karsu.\n\nČas příchodu Amudžů do Thrákie nebyl dosud zjištěn. V této souvislosti přitahuje pozornost registrace Amudžovské\nvesnice Malkoçlar (české čtení: Malkočlar) z roku 1491 . Na úpatí pohoří Strandža ( Yıldız Dağları) → Hvězdné hory, v Kofçazské oblasti založili deset vesnic. První vesnicí založenou tímto kmenem byl Keşirlik (Kofçaz) (české čtení: Keširlik, Kofčaz). Nachází se v Mahya Dağı → Horský hřeben, jež je nejvyšší horou pohoří Strandža. Ostatní jsou: Ahmetler, Karaabalar, Ahlatlı, Topçular, Malkoçlar, Kocatarla, Börklüce, Dikence, Gaybılar a Gündüzler.\n\nPoté co Amudžové založili prvních deset obcí, jejich populace začala růst v počtu, a rozšířila se zejména ve východní části Bulharska v Burgaské a Starozagorské oblasti. Do Rusko-turecké války (1877-1878) ( 93 Harbi → 93 Válka) vytvořili 33 vesnic. Je pak usadili v blízkých městech. Po válce jedna část z Keşirlikské oblasti zůstala v Bulharsku.\n\n\n"}
{"id": "905007", "url": "https://cs.wikipedia.org/wiki?curid=905007", "title": "Kanton Aigues-Mortes", "text": "Kanton Aigues-Mortes\n\nKanton Aigues-Mortes ( ) je francouzský kanton v departementu Gard v regionu Languedoc-Roussillon. Tvoří ho tři obce.\n\n"}
{"id": "905008", "url": "https://cs.wikipedia.org/wiki?curid=905008", "title": "Kanton Aramon", "text": "Kanton Aramon\n\nKanton Aramon ( ) je francouzský kanton v departementu Gard v regionu Languedoc-Roussillon. Tvoří ho devět obcí.\n\n"}
{"id": "905009", "url": "https://cs.wikipedia.org/wiki?curid=905009", "title": "Kanton Uzès", "text": "Kanton Uzès\n\nKanton Uzès ( ) je francouzský kanton v departementu Gard v regionu Languedoc-Roussillon. Tvoří ho 15 obcí.\n\n"}
{"id": "905016", "url": "https://cs.wikipedia.org/wiki?curid=905016", "title": "Okrouhlice (rozcestník)", "text": "Okrouhlice (rozcestník)\n\nOkrouhlice je druh sídlištního útvaru. Tento pojem se vyskytuje také jako místopisný název, a to:\nsídla:\nkopce:\nvodní plochy:\na další\ntaké ulice:\n\n"}
{"id": "905020", "url": "https://cs.wikipedia.org/wiki?curid=905020", "title": "Silnice II/386", "text": "Silnice II/386\n\nSilnice II/386 je silnice II. třídy v Česku, která spojuje silnici I/43 u Kuřimi a Ostrovačice. Dosahuje délky 21 km.\n\nOkres Brno-venkov – Jihomoravský kraj\n\nOkres Brno-město – Jihomoravský kraj\n\nOkres Brno-venkov – Jihomoravský kraj\n"}
{"id": "905036", "url": "https://cs.wikipedia.org/wiki?curid=905036", "title": "LiMux", "text": "LiMux\n\nLiMux je projekt radnice německého velkoměsta Mnichov, jehož cílem je provozovat na městských počítačích (včetně zhruba 15 000 osobních počítačů a notebooků) převážně svobodný software. Současně se jedná o název za tímto účelem vznikající linuxové distribuce postavené nejprve čistě na Debianu a později na Ubuntu. Jedná se o první linuxový systém certifikovaný pro průmyslové užití (ISO 9241) dle TÜV.\n\nProjekt běží od roku 2003, kdy 28. května radní odhlasovali, že chtějí přejít z proprietárního software, kdy jsou závislí na jediném dodavateli, a že se má začít plánovat, zda je možný přechod na platformu Linux\n\n"}
{"id": "905073", "url": "https://cs.wikipedia.org/wiki?curid=905073", "title": "Dron", "text": "Dron\n\nSlovo dron má několik významů.\n\n"}
{"id": "905084", "url": "https://cs.wikipedia.org/wiki?curid=905084", "title": "Borisov", "text": "Borisov\n\nBorisov (\"Борисов\") nebo Borisova (\"Борисова\") je společné rusko-bulharské příjmení těchto osob:\n\n\n\n\n\n"}
{"id": "905088", "url": "https://cs.wikipedia.org/wiki?curid=905088", "title": "Kanton Bagnols-sur-Cèze", "text": "Kanton Bagnols-sur-Cèze\n\nKanton Bagnols-sur-Cèze ( ) je francouzský kanton v departementu Gard v regionu Languedoc-Roussillon. Tvoří ho 18 obcí.\n\n"}
{"id": "905089", "url": "https://cs.wikipedia.org/wiki?curid=905089", "title": "Kanton Beaucaire", "text": "Kanton Beaucaire\n\nKanton Beaucaire ( ) je francouzský kanton v departementu Gard v regionu Languedoc-Roussillon. Tvoří ho pět obcí.\n\n"}
{"id": "905090", "url": "https://cs.wikipedia.org/wiki?curid=905090", "title": "Borišov", "text": "Borišov\n\nBorišov (1509.5 metrů nad mořem) je výrazná slovenská hora v centrální části Velké Fatry. Jde o mohutný vrch, poskytující vynikající kruhový výhled. Nachází se západně od Ploské, od které jej odděluje výrazné horské sedlo.\n\nV horní části Belianské doliny pod Borišovem se nalézá belianské okno, kde pod subtatranských příkrovů vystupuje tatrikum.\n\nNa jeho severním svahu se rozprostírá Národní přírodní rezervace Borišov, pramení zde Belianský potok. Jeho jižní svah obtéká Necpalský potok.\n\nNa křižovatce turistických cest pod vrcholem, nedaleko sedla s Ploskou, se v nadmořské výšce 1366 metrů nachází chata pod Borišovom, od které vede žlutě značená strmá odbočka na vrchol. Samotná chata je přístupná z několika směrů:\n\n\n"}
{"id": "905091", "url": "https://cs.wikipedia.org/wiki?curid=905091", "title": "Kanton La Vistrenque", "text": "Kanton La Vistrenque\n\nKanton La Vistrenque ( ) je francouzský kanton v departementu Gard v regionu Languedoc-Roussillon. Tvoří ho šest obcí.\n\n"}
{"id": "905092", "url": "https://cs.wikipedia.org/wiki?curid=905092", "title": "Kanton Lussan", "text": "Kanton Lussan\n\nKanton Lussan ( ) je francouzský kanton v departementu Gard v regionu Languedoc-Roussillon. Tvoří ho 12 obcí.\n\n"}
{"id": "905093", "url": "https://cs.wikipedia.org/wiki?curid=905093", "title": "Kanton Marguerittes", "text": "Kanton Marguerittes\n\nKanton Marguerittes ( ) je francouzský kanton v departementu Gard v regionu Languedoc-Roussillon. Tvoří ho osm obcí.\n\n"}
{"id": "905094", "url": "https://cs.wikipedia.org/wiki?curid=905094", "title": "Kanton Pont-Saint-Esprit", "text": "Kanton Pont-Saint-Esprit\n\nKanton Pont-Saint-Esprit ( ) je francouzský kanton v departementu Gard v regionu Languedoc-Roussillon. Tvoří ho 16 obcí.\n\n"}
{"id": "905095", "url": "https://cs.wikipedia.org/wiki?curid=905095", "title": "Kanton Remoulins", "text": "Kanton Remoulins\n\nKanton Remoulins ( ) je francouzský kanton v departementu Gard v regionu Languedoc-Roussillon. Tvoří ho devět obcí.\n\n"}
{"id": "905096", "url": "https://cs.wikipedia.org/wiki?curid=905096", "title": "Lysec (rozcestník)", "text": "Lysec (rozcestník)\n\nLysec může být:\n\n"}
{"id": "905097", "url": "https://cs.wikipedia.org/wiki?curid=905097", "title": "Kanton Nîmes-1", "text": "Kanton Nîmes-1\n\nKanton Nîmes-1 ( ) je francouzský kanton v departementu Gard v regionu Languedoc-Roussillon. Tvoří ho část města Nîmes a zahrnuje městské čtvrti \"La Placette\", \"Les Hauts-de-Nîmes\", \"Quartier d'Espagne\", \"Montaury\", \"Allées Jean Jaurès\", \"Route de Sauve\", \"Castanet\", \"Vacquerolles\", \"La Cigale\", \"Carémeau\" a \"L'Eau Bouillie\".\n"}
{"id": "905098", "url": "https://cs.wikipedia.org/wiki?curid=905098", "title": "Valašská kolonizace", "text": "Valašská kolonizace\n\nValašská kolonizace je v literatuře používaný termín, kterým je označováno dosídlování Slovenska a severovýchodní Moravy na základě valašského práva ve 14. až 17. století.\n\nBěhem valašské kolonizace se obyvatelstvo usídlovalo převážně na hřebenech Karpat, kde se živilo pastevectvím. Vznikalo tak osídlení nazývané \"hole\".\n\n"}
{"id": "905099", "url": "https://cs.wikipedia.org/wiki?curid=905099", "title": "Kanton Nîmes-2", "text": "Kanton Nîmes-2\n\nKanton Nîmes-2 ( ) je francouzský kanton v departementu Gard v regionu Languedoc-Roussillon. Tvoří ho část města Nîmes a zahrnuje městské čtvrti \"Ecusson\" (severní část), \"Vauban\", \"La Croix-de-Fer\", \"Route d'Uzès\", \"Le Creux de l'Assemblée\", \"Le Rendez-Vous\", \"Ventabren\", \"Courbessac\", \"Mas de Mingue\" a \"La Gazelle\".\n"}
{"id": "905100", "url": "https://cs.wikipedia.org/wiki?curid=905100", "title": "Kanton Nîmes-3", "text": "Kanton Nîmes-3\n\nKanton Nîmes-3 ( ) je francouzský kanton v departementu Gard v regionu Languedoc-Roussillon. Tvoří ho část města Nîmes a zahrnuje městské čtvrti \"Grézan\", \"Pont de Justice\", \"Chemin Bas d'Avignon\", \"Mas de Possac\", \"Les Oliviers\", \"Les Amoureux\", \"Mas de Ville\", \"Haute-Magaille\" a \"Le Clos d'Orville\".\n"}
{"id": "905101", "url": "https://cs.wikipedia.org/wiki?curid=905101", "title": "Kanton Nîmes-4", "text": "Kanton Nîmes-4\n\nKanton Nîmes-4 ( ) je francouzský kanton v departementu Gard v regionu Languedoc-Roussillon. Tvoří ho část města Nîmes a zahrnuje městské čtvrti \"Ecusson\" (jižní část), \"Les Arènes\", \"Feuchères\", \"Mont Duplan\", \"Gare\", \"Le Creux des Canards\" a \"La Tour-l'Evêque\".\n"}
{"id": "905103", "url": "https://cs.wikipedia.org/wiki?curid=905103", "title": "Kanton Nîmes-5", "text": "Kanton Nîmes-5\n\nKanton Nîmes-5 ( ) je francouzský kanton v departementu Gard v regionu Languedoc-Roussillon. Tvoří ho část města Nîmes a zahrnuje městské čtvrti \"Montcalm-République\", \"Mas de Vignolles\", \"Km Delta\", \"Ville-Active\", \"Costières\", \"Puech du Teil\", \"Casa del Sol\", \"Colisée\" a \"Duhoda\".\n"}
{"id": "905104", "url": "https://cs.wikipedia.org/wiki?curid=905104", "title": "Kanton Nîmes-6", "text": "Kanton Nîmes-6\n\nKanton Nîmes-6 ( ) je francouzský kanton v departementu Gard v regionu Languedoc-Roussillon. Tvoří ho část města Nîmes a zahrnuje městské čtvrti \"Saint Césaire\", \"Mas Roman\", \"Nîmes-Ouest\", \"Valdegour\", \"Pissevin\", \"Marché-Gare\" a \"Mas des Juifs\".\n"}
{"id": "905105", "url": "https://cs.wikipedia.org/wiki?curid=905105", "title": "Chavanges", "text": "Chavanges\n\nChavanges je francouzská obec v departementu Aube v regionu Grand Est. V roce 2009 zde žilo 665 obyvatel.\n\n"}
{"id": "905107", "url": "https://cs.wikipedia.org/wiki?curid=905107", "title": "Valašské právo", "text": "Valašské právo\n\nValašské právo je souhrn právních norem a zvyklostí, kterými se původní – nejdříve od vrcholného středověku – řídilo rumunské obyvatelstvo (tedy Valaši v užším, původním významu), později – do 18./19. století – téměř všechno to obyvatelstvo Střední Evropy a Balkánu (tedy hlavně Valaši v širším, přeneseném smyslu), u nichž byl způsob života a ekonomika založen na transhumanci (pastevectví nekočovného obyvatelstva se střídáním pastvin mezi vrchy v létě a nížinami v zimě). \n\nSetkáváme se s ním zejména u Rumunů (Valašsko, Moldávie, Sedmihradsko, Podkarpatská Rus, Polsko, Slovensko), Makedonských Arumunů, Rusínů (Podkarpatská Rus, Polsko, Slovensko), Poláků, Slováků, Moravanů (Moravské Valašsko), Srbů a Chorvatů.\n\nValašské právo představuje souhrn právních norem a zvyklostí valašského obyvatelstva na Slovensku ve 14. století až 17. století, často potvrzené panovníkem (nejznámější privilegium pro oravské a liptovské Valachy z roku 1474 vydané Matyášem I. Korvínem). Podle něho byli Valaši po určitou dobu (6–20 let) osvobozeni od všech poddanských povinností, později od placení církevních desátků a roboty, za to ale museli hlídat cesty, hranice a vykonávat vojenskou službu. Od 2. poloviny 16. století s utužováním nevolnictví jejich práva postupně zanikala.\n\n"}
{"id": "905109", "url": "https://cs.wikipedia.org/wiki?curid=905109", "title": "Valaši (severní Karpaty)", "text": "Valaši (severní Karpaty)\n\nValaši byla etnická skupina, která se původně vyznačovala salašnickým způsobem života a dobytkářstvím, pocházela původně z rumunského Valašska. \n\nOd 14. století se Valaši postupně šířili z dnešní Karpatské Ukrajiny na severní Slovensko, do jižního Polska a od 16. století i na Moravu (Moravští Valaši). Osídlování Valachy skončilo v 17. století, kdy na Slovensku splynuli (asimilovali) s místním obyvatelstvem.\n\nZ etnického hlediska šlo původně o rusínsko-rumunské obyvatelstvo, ale už v 16. století šlo převážně o Slováky a částečně o Poláky. Definovali se tedy nikoliv svou národností, ale svým způsobem života (pastevectví). Souhrn právních zvyklostí a norem Valachů se nazývá valašské právo, doosídlování Slovenska na základě valašského práva (tedy nikoliv pouze Valachy) se ne zcela správně nazývá valašská kolonizace. Osobitá valašská duchovní i hmotná kultura patří k základním složkám slovenského lidového umění.\n\nValaši na území Slovenska přicházeli postupně převážně od východu. Původně postupovali pasouce svá stáda po vrcholech hor a holí zřejmě z rumunského Valašska až na území dnešní Ukrajiny. V době svého putování získali vyznání pravoslavné nebo katolické. Dále na západ se vydávali nejvíce v době panování krále Matyáše Korvína (1458-1490), který jim napomáhal, později i krále Ludvíka Jagellonského (1516-1526). V dobových písemných pramenech jsou nazýváni například \"Coloni Valachales\" nebo \"Valachi seu Ruthéni\" (Valaši tedy Rusíni). Panovníci měli vícero důvodů zvát Valachy na území Uherska na méně osídlená území Liptova, Oravy a Turce. Proto jim dávali výsady. Měli však povinnosti chytat zbojníky, platit desátek z masa a sýra. Museli hlídat horské přechody, zúčastnit se vojenských akcí panovníka. Valaši neplatili peněžní desátek ani neměli povinnost robotovat na panském, také neplatili ani církevní desátek, protože nebyli římští katolíci. Postupně kolonizovali sever Slovenska a došli až na Moravu (Valašsko).\n\n"}
{"id": "905111", "url": "https://cs.wikipedia.org/wiki?curid=905111", "title": "Zdeno Štrba", "text": "Zdeno Štrba\n\nZdeno Štrba (* 9. června 1976, Krásno nad Kysucou) je bývalý slovenský fotbalový záložník a reprezentant. Účastník Mistrovství světa 2010 v Jihoafrické republice.\nMimo Slovensko prošel angažmá v Řecku a Rakousku.\n\nSvou fotbalovou kariéru začal v malém klubu Tatran Krásno nad Kysucou a přes mládežnický tým Dukly Banská Bystrica se dostal do Matadoru Púchov, kde zažil debut v Corgoň lize. Po 4½ sezónách strávených v Púchově odešel v lednu 2003 do Žiliny, kde nasbíral řadu trofejí včetně ligových titulů. 3. června 2009 přestoupil za 150 000 eur do řeckého klubu Škoda Xanthi, kde podepsal dvouletý kontrakt. V první sezóně řecké Superligy odehrál 27 utkání a vstřelil 4 góly. V prosinci 2010 po vzájemné dohodě kontrakt přerušil a vrátil se do Žiliny, kde se upsal na 1½ roku.\n\nV roce 2012 hrál za Spartak Myjava. Od ledna 2013 působil v rakouském klubu SC St. Martin, od léta 2015 v ESV Schwarzenau.\n\nV letech 2003–2010 byl členem slovenské seniorské reprezentace, za kterou nastoupil celkem ve 26 zápasech. Debutoval 13. února 2003 v přátelském zápase s domácím Kyprem, odehrál druhý poločas. Slovensko porazilo soupeře 3:1. V říjnu 2010 ohlásil ukončení reprezentační kariéry.\n\nZúčastnil se Mistrovství světa 2010 v Jihoafrické republice, kam jej nominoval trenér Vladimír Weiss. Slovensko se utkalo ve svém prvním utkání v základní skupině F s nováčkem šampionátu Novým Zélandem a po gólu Róberta Vitteka vedlo 1:0. Slovensko vítězství neudrželo, nakonec remizovalo 1:1. Zdeno odehrál celé střetnutí a obdržel žlutou kartu. Ve druhém utkání 20. června 2010 podlehlo Slovensko jihoamerickému mužstvu Paraguaye 0:2, i toto střetnutí Štrba absolvoval kompletní. 24. června ve třetím zápase Slovenska v základní skupině proti Itálii dostal opět žlutou kartu, ale svým výkonem pomohl reprezentaci k cennému vítězství 3:2 a postupu do osmifinále ze druhého místa na úkor Itálie. V 87. minutě jej vystřídal na hřišti Kamil Kopúnek. V osmifinále se Slovensko střetlo s Nizozemskem, tento zápas Zdeno nemohl odehrát kvůli trestu za dvě žluté karty v základní skupině. Slovensko podlehlo favoritovi 1:2 a bylo z turnaje vyřazeno.\n\n"}
{"id": "905112", "url": "https://cs.wikipedia.org/wiki?curid=905112", "title": "MOWAG Spy", "text": "MOWAG Spy\n\nMOWAG Spy (spy - angl. \"špión\") je švýcarské průzkumné vozidlo. Korba vozu má takový tvar, aby odklonil tlakovou vlnu. MOWAG Spy je ve službách několika zemí Středního východu.\n\n"}
{"id": "905113", "url": "https://cs.wikipedia.org/wiki?curid=905113", "title": "Kanton Rhôny-Vidourle", "text": "Kanton Rhôny-Vidourle\n\nKanton Rhôny-Vidourle ( ) je francouzský kanton v departementu Gard v regionu Languedoc-Roussillon. Tvoří ho osm obcí.\n\n"}
{"id": "905115", "url": "https://cs.wikipedia.org/wiki?curid=905115", "title": "Kanton Roquemaure", "text": "Kanton Roquemaure\n\nKanton Roquemaure ( ) je francouzský kanton v departementu Gard v regionu Languedoc-Roussillon. Tvoří ho devět obcí.\n\n"}
{"id": "905118", "url": "https://cs.wikipedia.org/wiki?curid=905118", "title": "Panhard EBR", "text": "Panhard EBR\n\nPanhard EBR ( Panhard Engin Blindé de Reconnaissance, \"obrněné průzkumné vozidlo Panhard\") je francouzské těžké obrněné průzkumné vozidlo. V roce 1950 byly tyto vozy zavedeny do služby armády Francie kde je roku 1987 vystřídaly vozy AMX-10RC.\n\nVozidlo je čtyřnápravové, s pohonem všech osmi kol a na komunikaci se typicky pohybuje na kolech přední a zadní nápravy, osazených pneumatikami. Prostřední dvě nápravy jsou osazeny koly s kovovými obručemi, při jízdě na silnici mohou být vyzdviženy tak aby kola nebyla v kontaktu s povrchem vozovky, a při pohybu vozidla nerovným terénem spuštěny k zemi.\n\nŘidičská stanoviště se nacházejí na obou koncích vozidla, a řízené mohu být obě krajní nápravy, ačkoliv obvykle je k zatáčení vozidla používána ta která je přední ve směru jízdy. Otáčení kol zadní nápravy může být zapnuto manuálně ze stanoviště řidiče, anebo automaticky při spuštění vnitřních náprav.\n\nVýkyvná věž FL-11 či FL-10 je velmi podobná jako věž u tanku AMX-13, ačkoliv jí v některých variantách schází systém pro automatické nabíjení. Panhard EBR slouží zemím severní Afriky, Portugalsku a Francii.\n\n\n"}
{"id": "905120", "url": "https://cs.wikipedia.org/wiki?curid=905120", "title": "Kanton Saint-Chaptes", "text": "Kanton Saint-Chaptes\n\nKanton Saint-Chaptes ( ) je francouzský kanton v departementu Gard v regionu Languedoc-Roussillon. Tvoří ho 16 obcí.\n\n"}
{"id": "905121", "url": "https://cs.wikipedia.org/wiki?curid=905121", "title": "Kanton Saint-Gilles", "text": "Kanton Saint-Gilles\n\nKanton Saint-Gilles ( ) je francouzský kanton v departementu Gard v regionu Languedoc-Roussillon. Tvoří ho dvě obce.\n\n"}
{"id": "905123", "url": "https://cs.wikipedia.org/wiki?curid=905123", "title": "Kanton Saint-Mamert-du-Gard", "text": "Kanton Saint-Mamert-du-Gard\n\nKanton Saint-Mamert-du-Gard ( ) je francouzský kanton v departementu Gard v regionu Languedoc-Roussillon. Tvoří ho 14 obcí.\n\n"}
{"id": "905127", "url": "https://cs.wikipedia.org/wiki?curid=905127", "title": "Kanton Sommières", "text": "Kanton Sommières\n\nKanton Sommières ( ) je francouzský kanton v departementu Gard v regionu Languedoc-Roussillon. Tvoří ho 18 obcí.\n\n"}
{"id": "905128", "url": "https://cs.wikipedia.org/wiki?curid=905128", "title": "Kanton Vauvert", "text": "Kanton Vauvert\n\nKanton Vauvert ( ) je francouzský kanton v departementu Gard v regionu Languedoc-Roussillon. Tvoří ho čtyři obce.\n\n"}
{"id": "905130", "url": "https://cs.wikipedia.org/wiki?curid=905130", "title": "Kanton Villeneuve-lès-Avignon", "text": "Kanton Villeneuve-lès-Avignon\n\nKanton Villeneuve-lès-Avignon ( ) je francouzský kanton v departementu Gard v regionu Languedoc-Roussillon. Tvoří ho pět obcí.\n\n"}
{"id": "905131", "url": "https://cs.wikipedia.org/wiki?curid=905131", "title": "Mistrovství Evropy v basketbalu žen 1991", "text": "Mistrovství Evropy v basketbalu žen 1991\n\n23. mistrovství Evropy v basketbalu žen proběhlo v dnech 12. – 17. června v Tel Avivu v Izraeli.\n\nTurnaje se zúčastnilo osm týmů, rozdělených do dvou čtyřčlenných skupin. První dvě družstva postoupila do semifinále. Týmy, které skončily na třetím a čtvrtém místě, hrály o 5. - 8. místo. Mistrem Evropy se stalo družstvo Sovětského svazu.\n\n Maďarsko - Bulharsko 76:64 (36:25)\n\n12. června 1991 (16:30) – Tel Aviv\n\n12. června 1991 (21:30) – Tel Aviv\n\n13. června 1991 (19:00) – Tel Aviv\n\n13. června 1991 (21:00) – Tel Aviv\n\n14. června 1991 (12:30) – Tel Aviv\n\n14. června 1991 (17:00) – Tel Aviv\n SSSR - Polsko 91:56 (48:29)\n\n12. června 1991 (14:30) – Tel Aviv\n\n12. června 1991 (18:30) – Tel Aviv\n\n13. června 1991 (15:00) – Tel Aviv\n\n13. června 1991 (17:00) – Tel Aviv\n\n14. června 1991 (10:30) – Tel Aviv\n\n14. června 1991 (15:00) – Tel Aviv\n Jugoslávie - Bulharsko 79:56 (39:31)\n\n16. června 1991 (17:00) – Tel Aviv\n\n16. června 1991 (21:00) – Tel Aviv\n SSSR - Jugoslávie 97:84 (39:53)\n\n17. června 1991 (21:00) – Tel Aviv\n\n Maďarsko - Bulharsko 65:61 (32:27)\n\n17. června 1991 (19:00) – Tel Aviv\n ČSFR - Itálie 58:57 (24:31)\n\n16. června 1991 (15:00) – Tel Aviv\n\n16. června 1991 (19:00) – Tel Aviv\n ČSFR - Polsko 67:46 (33:28)\n\n17. června 1991 (17:00) – Tel Aviv\n\n Itálie - Izrael 78:65 (36:42)\n\n17. června 1991 (15:00) – Tel Aviv\n1. SSSR\n2. Jugoslávie\n3 Maďarsko\n\n"}
{"id": "905133", "url": "https://cs.wikipedia.org/wiki?curid=905133", "title": "Kanton Vézénobres", "text": "Kanton Vézénobres\n\nKanton Vézénobres ( ) je francouzský kanton v departementu Gard v regionu Languedoc-Roussillon. Tvoří ho 17 obcí.\n\n"}
{"id": "905134", "url": "https://cs.wikipedia.org/wiki?curid=905134", "title": "Kanton Génolhac", "text": "Kanton Génolhac\n\nKanton Génolhac ( ) je francouzský kanton v departementu Gard v regionu Languedoc-Roussillon. Tvoří ho 11 obcí.\n\n"}
{"id": "905136", "url": "https://cs.wikipedia.org/wiki?curid=905136", "title": "Kanton Lédignan", "text": "Kanton Lédignan\n\nKanton Lédignan ( ) je francouzský kanton v departementu Gard v regionu Languedoc-Roussillon. Tvoří ho 12 obcí.\n\n"}
{"id": "905137", "url": "https://cs.wikipedia.org/wiki?curid=905137", "title": "Elfryd", "text": "Elfryd\n\nElfryd je ženské křestní jméno. Pochází ze staroanglického jména Ælfþryð znamenající \"Elfí síla (moudrá rádce)\". Ælfþryð byla anglická královna z 10. století.\nDalší varianty můžou být Elfreda, Elfrida, Alfrida, Elfrieda, Elfriede, Elftrude, Elftraut.\n\n\n"}
{"id": "905138", "url": "https://cs.wikipedia.org/wiki?curid=905138", "title": "Kanton La Grand-Combe", "text": "Kanton La Grand-Combe\n\nKanton La Grand-Combe ( ) je francouzský kanton v departementu Gard v regionu Languedoc-Roussillon. Tvoří ho šest obcí.\n\n"}
{"id": "905139", "url": "https://cs.wikipedia.org/wiki?curid=905139", "title": "Kanton Saint-Ambroix", "text": "Kanton Saint-Ambroix\n\nKanton Saint-Ambroix ( ) je francouzský kanton v departementu Gard v regionu Languedoc-Roussillon. Tvoří ho 16 obcí.\n\n"}
{"id": "905140", "url": "https://cs.wikipedia.org/wiki?curid=905140", "title": "Kanton Saint-Jean-du-Gard", "text": "Kanton Saint-Jean-du-Gard\n\nKanton Saint-Jean-du-Gard ( ) je francouzský kanton v departementu Gard v regionu Languedoc-Roussillon. Tvoří ho tři obce.\n\n"}
{"id": "905142", "url": "https://cs.wikipedia.org/wiki?curid=905142", "title": "Kanton Bessèges", "text": "Kanton Bessèges\n\nKanton Bessèges ( ) je francouzský kanton v departementu Gard v regionu Languedoc-Roussillon. Tvoří ho pět obcí.\n\n"}
{"id": "905143", "url": "https://cs.wikipedia.org/wiki?curid=905143", "title": "Kanton Barjac", "text": "Kanton Barjac\n\nKanton Barjac ( ) je francouzský kanton v departementu Gard v regionu Languedoc-Roussillon. Tvoří ho sedm obcí.\n\n"}
{"id": "905145", "url": "https://cs.wikipedia.org/wiki?curid=905145", "title": "Kanton Anduze", "text": "Kanton Anduze\n\nKanton Anduze ( ) je francouzský kanton v departementu Gard v regionu Languedoc-Roussillon. Tvoří ho osm obcí.\n\n"}
{"id": "905146", "url": "https://cs.wikipedia.org/wiki?curid=905146", "title": "Kanton Alès-Nord-Est", "text": "Kanton Alès-Nord-Est\n\nKanton Alès-Nord-Est ( ) je francouzský kanton v departementu Gard v regionu Languedoc-Roussillon. Tvoří ho tři obce.\n\n"}
{"id": "905147", "url": "https://cs.wikipedia.org/wiki?curid=905147", "title": "Parvati", "text": "Parvati\n\nParvati je ženské křestní jméno. Parvata je jedno ze slov pro \"horu\" a překládá se jako \"ta z hor\", \"horská\". Může pocházet též ze slova pavitra znamenající \"svatá\" v sánskrtu.\n\n\n"}
{"id": "905148", "url": "https://cs.wikipedia.org/wiki?curid=905148", "title": "Kanton Alès-Sud-Est", "text": "Kanton Alès-Sud-Est\n\nKanton Alès-Sud-Est ( ) je francouzský kanton v departementu Gard v regionu Languedoc-Roussillon. Tvoří ho osm obcí.\n\n"}
{"id": "905149", "url": "https://cs.wikipedia.org/wiki?curid=905149", "title": "Miroslav Barus", "text": "Miroslav Barus\n\nMiroslav Barus (* 12. října 1970, Vsetín) je bývalý český profesionální hokejista.V současnosti působí jako trenér v projektu ZHM (základna hokejových mistrů)\n"}
{"id": "905150", "url": "https://cs.wikipedia.org/wiki?curid=905150", "title": "Kanton Alès-Ouest", "text": "Kanton Alès-Ouest\n\nKanton Alès-Ouest ( ) je francouzský kanton v departementu Gard v regionu Languedoc-Roussillon. Tvoří ho šest obcí.\n\n"}
{"id": "905151", "url": "https://cs.wikipedia.org/wiki?curid=905151", "title": "Kanton Lasalle", "text": "Kanton Lasalle\n\nKanton Lasalle ( ) je francouzský kanton v departementu Gard v regionu Languedoc-Roussillon. Tvoří ho devět obcí.\n\n"}
{"id": "905157", "url": "https://cs.wikipedia.org/wiki?curid=905157", "title": "Kanton Alzon", "text": "Kanton Alzon\n\nKanton Alzon ( ) je francouzský kanton v departementu Gard v regionu Languedoc-Roussillon. Tvoří ho šest obcí.\n\n"}
{"id": "905164", "url": "https://cs.wikipedia.org/wiki?curid=905164", "title": "Kanton Le Vigan", "text": "Kanton Le Vigan\n\nKanton Le Vigan ( ) je francouzský kanton v departementu Gard v regionu Languedoc-Roussillon. Tvoří ho 13 obcí.\n\n"}
{"id": "905165", "url": "https://cs.wikipedia.org/wiki?curid=905165", "title": "Kanton Quissac", "text": "Kanton Quissac\n\nKanton Quissac ( ) je francouzský kanton v departementu Gard v regionu Languedoc-Roussillon. Tvoří ho 12 obcí.\n\n"}
{"id": "905166", "url": "https://cs.wikipedia.org/wiki?curid=905166", "title": "Kanton Saint-André-de-Valborgne", "text": "Kanton Saint-André-de-Valborgne\n\nKanton Saint-André-de-Valborgne ( ) je francouzský kanton v departementu Gard v regionu Languedoc-Roussillon. Tvoří ho pět obcí.\n\n"}
{"id": "905167", "url": "https://cs.wikipedia.org/wiki?curid=905167", "title": "Krtčí uši", "text": "Krtčí uši\n\nKrtčí uši je označení pro stavební úpravu křižovatky dvou ulic, jehož cílem je dopravní zklidnění daného místa a omezení parkování na přechodu. Vyskytuje se často na hraničním křížení tranzitní komunikace se zklidněnou ulicí, příp. s rychlostní zónou 30. Jedná se o vysazené chodníkové plochy, které se většinou kombinují s přechodem pro chodce. Tyto úpravy zkracují vzdálenost, kterou chodec překonává při přecházení vozovky. \n\n"}
{"id": "905168", "url": "https://cs.wikipedia.org/wiki?curid=905168", "title": "Kanton Saint-Hippolyte-du-Fort", "text": "Kanton Saint-Hippolyte-du-Fort\n\nKanton Saint-Hippolyte-du-Fort ( ) je francouzský kanton v departementu Gard v regionu Languedoc-Roussillon. Tvoří ho pět obcí.\n\n"}
{"id": "905169", "url": "https://cs.wikipedia.org/wiki?curid=905169", "title": "Kanton Sauve", "text": "Kanton Sauve\n\nKanton Sauve ( ) je francouzský kanton v departementu Gard v regionu Languedoc-Roussillon. Tvoří ho devět obcí.\n\n"}
{"id": "905170", "url": "https://cs.wikipedia.org/wiki?curid=905170", "title": "Tranše", "text": "Tranše\n\nTranše (, z francouzštiny \"odříznout\") je ve finančnictví splátka dluhu nebo jedna z částí, po kterých se emise uvádí na kapitálový trh. Může jít o vládní nebo jiné obligace nebo jiné cenné papíry.\n"}
{"id": "905171", "url": "https://cs.wikipedia.org/wiki?curid=905171", "title": "Kanton Sumène", "text": "Kanton Sumène\n\nKanton Sumène ( ) je francouzský kanton v departementu Gard v regionu Languedoc-Roussillon. Tvoří ho sedm obcí.\n\n"}
{"id": "905173", "url": "https://cs.wikipedia.org/wiki?curid=905173", "title": "Rethymno (regionální jednotka)", "text": "Rethymno (regionální jednotka)\n\nRegionální jednotka Rethymno (řecky: ) je jednou ze čtyř regionálních jednotek na Krétě, která je v Řecku. Má rozlohu 1496 km². V roce 2011 v ní žilo 85 609 obyvatel. Hlavním městem je stejnojmenné Rethymno. Hlavním zdrojem příjmů je turistika.\n\nRegionální jednotka Rethymno se od 1. ledna 2011 člení na 5 obcí:\n\n\nAgios Vasileios, Akoumia, Amari, Amnatos, Apodoulou, Archaia Eleftherna, Argyroupoli, Chromonastiri, Eleftherna, Gerani, Gonia, Lefkogeia, Maroulas, Monastiraki, Myriokefala, Pantanassa, Pigi, Prines, Roussospiti, Roustika, Skouloufia,\n\n"}
{"id": "905174", "url": "https://cs.wikipedia.org/wiki?curid=905174", "title": "Prozatímní zákon obecní", "text": "Prozatímní zákon obecní\n\nProzatímní zákon obecní (také Stadionovo prozatímní obecní zřízení), vyhlášen jako císařský patent č. 170/1849 ř. z., představuje první právní vymezení samosprávy území Rakouského císařství.\n\nZměny v přístupu k státoprávnímu uspořádání zasáhly i habsburskou monarchii a jednou z významných legislativních úprav této doby bylo i přijetí zásady samosprávy, tedy přijetí obecního zřízení. Zákon byl přijat v březnu 1849, bývá také označován jako „Stadionovo“ či „prozatímní“ obecní zřízení. Už z názvu je vidět, že mělo jít jen o prozatímní úpravu, ale vzhledem k potlačení revoluce, prosazení absolutismu nakonec zůstal v platnosti (i když několikrát novelizován) až do roku 1860, obnovení ústavnosti a zahájení moderní éry v mocnářství. \n\nObsah tohoto právního předpisu je dán jeho ustanovením všeobecným: „Základ svobodného státu jest obec svobodná.“ Obce a města dostaly možnost správy svých vlastních věcí, která měla být uskutečňována skrze zastupitelstvo (obecní výbor) a radu (představenstvo). Obecní výbor volený všemi občany pak ze svého středu volil představenstvo obce v čele s obecním představeným – starostou. Starosta měl po boku radní. Obecní výbor dozoroval činnost představenstva obce. Starosta naopak byl výkonným orgánem obce, v jehož gesci byly věci policejní, dále dopravní (silniční, železnici měl na starost stát), chudinské, hasičské, čelední, tržní, mravnostní a stavební. Starosta odpovídal za věci na poli drobné kriminality (bezpečnost osob a majetku), zveřejňoval zákony a nařízení, v oblasti financí vybíral a odváděl přímé daně, spolupracoval při soupisech branců a odvodech, vydával domovské listy apod. Zároveň byl přijat princip samostatné a přenesené působnosti, tedy věcná působnost byla dána tím, k čemu byly obce oprávněny samostatně v rámci samosprávy, přenesená tím, co na obec v rámci výkonu státní správy přenášel stát.\n\nPo porážce revoluce v Uhrách v druhé polovině roku 1849 pak byly v první polovině roku 1850 provedeny první obecní volby a nové obecní výbory se ujaly funkce. Na sklonku roku 1851 byly přijaty tzv. Silvestrovské patenty, které zrušily i oktrojovanou Březnovou ústavu z roku 1849. Obecní zřízení pak bylo podřízeno absolutistickým trendům, samosprávné pravomoci byly postátněny, stát převzal dohled nad obcemi, když okresní úřady dávaly vládě pravomoc stvrzovat zvolené obecní představitele, případně je jmenovat. Také bylo zrušené právo přítomnosti veřejnosti při jednáních obecních výborů, čímž bylo odstraněno právo kontroly veřejné správy občany. Plné prosazení principů obecní samosprávy pak nastalo v 60. letech 19. století.\n\n"}
{"id": "905175", "url": "https://cs.wikipedia.org/wiki?curid=905175", "title": "Kanton Trèves", "text": "Kanton Trèves\n\nKanton Trèves ( ) je francouzský kanton v departementu Gard v regionu Languedoc-Roussillon. Tvoří ho šest obcí.\n\n"}
{"id": "905176", "url": "https://cs.wikipedia.org/wiki?curid=905176", "title": "Kanton Valleraugue", "text": "Kanton Valleraugue\n\nKanton Valleraugue ( ) je francouzský kanton v departementu Gard v regionu Languedoc-Roussillon. Tvoří ho tři obce.\n\n"}
{"id": "905177", "url": "https://cs.wikipedia.org/wiki?curid=905177", "title": "Milan Peroutka", "text": "Milan Peroutka\n\nMilan „Ferda“ Peroutka (19. ledna 1964, Radotín – 4. května 2013 Radotín, Praha) byl český bubeník, známý především jako člen hudební skupiny Olympic.\n\nHrál se skupinami Kvintet FM, S.L.S. Leška Semelky či OK Band. Od roku 1986, po odchodu Petra Hejduka, se stal členem skupiny Olympic. V 90. letech 20. století ještě hrál v kapelách doprovázejících zpěváky Jana Kalouska, Janka Ledeckého, Marcelu Březinovou. Od roku 1995 byl také členem ASPM Jana Spáleného.\n\nZemřel náhle v noci z 3. na 4. května 2013. Ještě 3. května hrál na koncertu skupiny Olympic v Karlových Varech v rámci turné k 50. výročí skupiny. Podle prvních vyjádření mluvčí skupiny Gabriely Šimonové si Milan Peroutka po koncertu stěžoval, že mu není dobře. Jeho problémy ale ustaly a on se ještě zúčastnil autogramiády, která se na místě konala.\n\nMilan Peroutka měl 3 děti: Barboru (* 1987), Milana (* 1990) a Jana (* 1991).\n\nRok po smrti Milana Peroutky byla na jeho rodném domě za účasti členů Olympiku odhalena pamětní deska.\n\n"}
{"id": "905178", "url": "https://cs.wikipedia.org/wiki?curid=905178", "title": "Kanton Agde", "text": "Kanton Agde\n\nKanton Agde ( ) je francouzský kanton v departementu Hérault v regionu Languedoc-Roussillon. Tvoří ho čtyři obce.\n\n"}
{"id": "905179", "url": "https://cs.wikipedia.org/wiki?curid=905179", "title": "Ústřední církevní nakladatelství", "text": "Ústřední církevní nakladatelství\n\nÚstřední církevní nakladatelství v Praze (používaná zkratka ÚCN) vzniklo na základě výnosu ministra pověřeného řízením Státního úřadu pro věci církevní (SÚC) č. 3765/52-IIIze dne 31. 12. 1952 sloučením několika církevních nakladatelských podniků existujících na území Československé republiky před rokem 1948. Na Slovensku (SSR) podle téhož dokumentu a s analogickými úkoly i kompetencemi působilo \"Ústredné cirkevné nakladatelstvo\" se sídlem v Bratislavě.\n\nPo vydání tzv. církevních zákonů v roce 1949 bylo jedním z cílů nové totalitní moci dostat pod svou absolutní kontrolu mj. také vydavatelskou a nakladatelskou činnost církví a náboženských společností, jak v oblasti neperiodických tiskovin, tak periodik i příležitostných tisků. Na území historických zemí ÚCN bylo jako jediné nakladatelství oprávněno pod státním dozorem vydávat „…církevní a náboženskou literaturu a časopisy, učebnice náboženství, modlitební knihy a zpěvníky, hudebniny pro církevní potřeby, kalendáře, různé tiskoviny pro všechny církve, jakož i církevně politickou literaturu…“Současně zabezpečovalo po nakladatelské stránce ediční činnost dalších církevních institucí i organizací a všech tří českých bohosloveckých fakult (CMBF, HČBF a Komenského evangelické bohoslovecké fakulty). V letech 1953–1956 jeho činnost řídil SÚC, 1956–1968 Církevní oddělení Ministerstva školství a kultury, 1969–1990 Sekretariát pro věci církevní Ministerstva kultury ČSR.\n\nJeho produkce byla zájemcům nabízena zejména prostřednictvím knihkupectví České katolické charity, Blahoslav (CČSH) a Kalich (ČCE). Z hlediska tehdejší legislativy byly řazeny k tzv. účelovým zařízením církví s vydavatelským oprávněním, které však bylo realizováno výlučně prostřednictvím edičních plánů ÚCN.\nPřes výrazné restriktivní zásahy státních orgánů, limitované kvóty papíru i omezený počet vydávaných titulů, se podařilo v ÚCN vydat řadu hodnotných prací ze všech teologických oborů, církevní i obecné historie, ale také např. biografie a jubilejní publikace. Dodnes právem oceňovaným počinem je vydání českého ekumenického překladu Bible v roce 1979 (s deuterokanonickými texty 1985) na počest 400. výročí vytištění prvního svazku Bible kralické a s ním související čtrnáctisvazkové edice \"Starý zákon : překlad s výkladem\" (1968–1985) a dvousvazkový \"Nový zákon : překlad s výkladem\" (I.– 1973; II.– 1978).\nV rámci zásadních společenských změn po listopadu 1989 v Československu i v dalších středoevropských zemích, ÚCN v průběhu roku 1990 zaniklo.\n\n\n"}
{"id": "905186", "url": "https://cs.wikipedia.org/wiki?curid=905186", "title": "Jaromír Meixner", "text": "Jaromír Meixner\n\nJaromír Meixner (* 11. března 1940, Brno) je bývalý český profesionální hokejista.\n"}
{"id": "905187", "url": "https://cs.wikipedia.org/wiki?curid=905187", "title": "Kanton Lamentin", "text": "Kanton Lamentin\n\nKanton Lamentin ( ) je francouzský kanton v departementu Guadeloupe v regionu Guadeloupe. Tvoří ho pouze obec Lamentin.\n"}
{"id": "905188", "url": "https://cs.wikipedia.org/wiki?curid=905188", "title": "Kanton La Salvetat-sur-Agout", "text": "Kanton La Salvetat-sur-Agout\n\nKanton La Salvetat-sur-Agout ( ) je francouzský kanton v departementu Hérault v regionu Languedoc-Roussillon. Tvoří ho čtyři obcí.\n\n"}
{"id": "905189", "url": "https://cs.wikipedia.org/wiki?curid=905189", "title": "Kanton Gourbeyre", "text": "Kanton Gourbeyre\n\nKanton Gourbeyre ( ) byl francouzský kanton v departementu Guadeloupe v regionu Guadeloupe. Tvořila ho pouze obec Gourbeyre. Zrušen byl při reformě francouzských kantonů z roku 2014.\n"}
{"id": "905190", "url": "https://cs.wikipedia.org/wiki?curid=905190", "title": "Kanton Pézenas", "text": "Kanton Pézenas\n\nKanton Pézenas ( ) je francouzský kanton v departementu Hérault v regionu Languedoc-Roussillon. Tvoří ho pět obcí.\n\n"}
{"id": "905191", "url": "https://cs.wikipedia.org/wiki?curid=905191", "title": "Enrique Peña Nieto", "text": "Enrique Peña Nieto\n\nEnrique Peña Nieto (* 20. července 1966 Atlacomulco, Mexiko) byl mexický prezident. Do úřadu nastoupil 1. prosince 2012, kdy vystřídal svého předchůdce Felipe Calderóna. Mandát mu vypršel 30. listopadu 2018. Je členem Institucionální revoluční strany. V letech 2005 až 2011 byl guvernérem státu México.\n\nV roce 1984 se stal členem Institucionální revoluční strany. V roce 1999 začal pracovat pro svého bratrance, Artura Montiela Rojase, který byl guvernérem státu México. V roce 2005 se guvernérem tohoto státu stal sám a funkci zastával do roku 2011.\n\nV červenci 2012 Nieto ziskem 38 procent hlasů zvítězil v prezidentských volbách. V jeho osobě se tak k moci vrátila Institucionální revoluční strana, jejímiž členy byli mexičtí prezidenti po více než sedm desetiletí v rozmezí let 1928–2000.\n\nSvými oponenty je však Nieto obviňován z dohody s hlavní televizní stanicí \"Televisa\", která o něm během prezidentské kampaně podle nich informovala jen pozitivně a preferovala jej před ostatními kandidáty. V kampani také „zmateně blekotal“, když byl dotázán na své tři nejoblíbenější knihy; dokázal jmenovat pouze Bibli. Mexický spisovatel Carlos Fuentes tak o něm prohlásil, že „kvůli svému ignorantství ztratil právo stát se prezidentem\".\n\nOd svého zvolení čelí Peña Nieto protestům. Jejich důvodem se staly plánované reformy, obavy z potlačování opozice nebo kontroly médií. Aktivně vůči němu vystupuje studentské hnutí Yo Soy 132, které jej po volbách obvinilo z kupování hlasů.\n\nJeho první manželkou byla Mónica Pretelini (1963–2007), s níž měl tři děti. V lednu 2007 utrpěla epileptický záchvat, na jehož důsledky zemřela. Během tohoto manželství se mu z jiných vztahů narodily dvě další děti, z nichž jedno později zemřelo. Jeho druhou ženou se v roce 2010 stala herečka známá z telenovel, Angélica Rivera.\n\n"}
{"id": "905192", "url": "https://cs.wikipedia.org/wiki?curid=905192", "title": "Máša a medvěd", "text": "Máša a medvěd\n\nMáša a medvěd (v ruském originále Маша и Медведь) je ruský animovaný televizní seriál pro děti. Pojednává o příhodách nezbedného děvčátka jménem Máša a medvěda Míši, bývalého cirkusového artisty. Seriál je připravován za pomoci 3D grafiky. Jeho producenty jsou \"Andrej Dobruna, Oleg Kuzovkov\" a \"Dmitrij Lovejko\". Poprvé byl odvysílán 7. ledna 2009 na ruském kanálu Rossija 1. V roce 2012 vyšel první spin-off (nepřímé pokračování) pod názvem Mášiny pohádky (rus. Машины сказки), který se skládá z 26 dílů na motivy ruských národních pohádek. V roce 2014 vyšel druhý spin-off, pod názvem Mášiny strašidelné příběhy (rus. Машкины страшилки). V současnosti (2017) má seriál 64 epizod. Délka většiny z nich se pohybuje kolem 7 minut.\n\nNápad na projekt se zrodil u animátora Olega Kuzovkova v roce 1996, když odpočíval na pláži na Krymu a zahlédl nezbedné děvčátko, které se podobalo svým chováním Máše.\n\nObecná myšlenka tématu je založena na stejnojmenné národní ruské pohádce Máša a medvěd. Pro modelaci, rigging (animaci kostry modelu) a animaci se používá program Autodesk Maya. Render se vyrábí ve vlastní render firmě Animakkord. Seriál se vysílá na televizní stanici Rossija 1 v programu \"Dobrou noc, děti!\" a na televizní stanici Karusel. Seriál je také vysílán v dalších zemích například ve Velké Británii, Německu, Francii, Itálii, Španělsku, Kanadě, v zemích Latinské Ameriky, v zemích Středního Východu, v České republice a v dalších. Od listopadu roku 2009 se animovaný seriál vydává na DVD a Blu-Ray společnosti „Misterija zvuka“. Vydavateli je od roku 2013 publikován také na portále YouTube.\n\nMáša je děvčátko s povahou extroverta. Je laskavá, zvědavá, veselá, nezbedná, citlivá a bezprostřední. Miluje lízátka, bonbóny a jiné sladkosti. Hraje si s cenami a poháry medvěda, hraje si s míčem, skáče v kbelíku, sleduje animované filmy, ptá se na různé otázky a vypráví pohádky. Bydlí v domě u železničního přejezdu.\n\nDříve populární cirkusový medvěd, který v lese, kde bydlí, hledá zasloužený odpočinek. Z období cirkusového vystupování má spoustu listin, medailí a ocenění. Opatruje každý pohár a medaili, pravidelně je čistí, aby zářily leskem. Má rád klid, ticho, pohodlí, lovení ryb, med a fotbal. Má své vlastní hospodářství: včelín, květinové záhonky a zahradu. Má mnoho lidských dovedností. Když ho přijde navštívit Máša, stará se o ni jak rodič, ačkoliv trpí jejími stálými lumpárnami. Neumí mluvit lidským jazykem, ale rozumí mu. S Mášou se domlouvá hlavně gesty a doprovází je různými tóny hlasu.\n\n\n\n\nSeriál vysílá Česká televize ve \"Studiu Kamarád\" souběžně na kanálech ČT2 a .\n\nMášiny pohádky – první spin-off animovaného seriálu. V seriálu Máša vypráví svým hračkám panence a medvídkovi pohádky ve své vlastní verzi, nejčastěji jsou to smíchané motivy ze dvou různých pohádek.\n\nMášiny strašidelné příběhy — druhý spin-off animovaného seriálu. V seriálu Máša vypráví divákům hrozné historky, které jsou ve skutečnosti směšné a poučné.\n\n\n"}
{"id": "905197", "url": "https://cs.wikipedia.org/wiki?curid=905197", "title": "Kanton Servian", "text": "Kanton Servian\n\nKanton Servian ( ) je francouzský kanton v departementu Hérault v regionu Languedoc-Roussillon. Tvoří ho osm obcí.\n\n"}
{"id": "905198", "url": "https://cs.wikipedia.org/wiki?curid=905198", "title": "Kanton Murviel-lès-Béziers", "text": "Kanton Murviel-lès-Béziers\n\nKanton Murviel-lès-Béziers ( ) je francouzský kanton v departementu Hérault v regionu Languedoc-Roussillon. Tvoří ho 11 obcí.\n\n"}
{"id": "905199", "url": "https://cs.wikipedia.org/wiki?curid=905199", "title": "Adygejci", "text": "Adygejci\n\nAdygejci (adygejsky Адыгэ, \"Adyge\") jsou etnická skupina obývající severozápadní část Kavkazu. Původně se pro tuto etnickou skupinu vžil název Čerkesové. Označení vzniklo pravděpodobně z tureckého slova \"Çerkes\", které znamená „bojovník sekač“ (Warrior-Cutter). Adygejci (Čerkesové) často působili v cizích armádách jako nájemní bojovníci (\"mamlukové\").\n\nSoučasnou domovinou Adygejců jsou tři republiky v Ruské federaci:\n\nAdygejcům jsou velmi blízcí Abcházci.\n\nPůvodním jazykem Adygejců je adygejština. Jazykem se v dnešní době mluví jen v úzkých komunitách.\n\nV dnešní době se celosvětový počet Adygejců odhaduje na 6 miliónů. Hlásí k islámu. Řada z nich žije v diasporách v cizích zemích, kam byli vyhnání po rusko-čerkeské válce v 60. letech 19. století.\n\nPředkové Adygjeců byli původní obyvatelé úrodné nížiny kolem řeky Kubáň a dál k Černému moři. V 12. století se část obyvatel přesídlila do údolí řeky Těrek a začala si říkat Kabardinci. Kabardinci tvoří v současnosti nejsilnější skupinu Adygejců. Kabardinci žijící v Karačajevsku-Čerkesku si říkají od konce 19. století Čerkesové.\n\nAdygejci mimo počátek našeho letopočtu nikdy netvořili samostatný státní útvar. Během staletí byli pod nadvládou jiných národů Avarů, Hunů, Mongolů, Tatarů, Osmanů a v současnosti Rusů. Adygejšti muži sloužili v armádách těchto národů jako vojáci (mamlukové) a ve 13. století se část z nich usadila v Káhiře kde založili Mamlúcký sultanát. Během let tento útvar získal velkou moc a udržel si jí i potom co oblast padla do rukou Osmanské říše. V 18. století se k moci dostal sultán Muhammad Alí Paša. Ten se rozhodl mamluky v Káhiře vybít, protože podporovali britské zájmy.\n\nAdygejci měli pod nadvládou Osmanské říše prakticky volné ruce v udržování svého území na severu Kavkazu. Museli však odvádět daně a dodržovat další podmínky dané Osmanskou říší. Při jejich dodržování se Osmani do chodu země nemíchali. Jednou z podmínek bylo například konverze k islámu, ke které se Adygejci rozhodli od 15. století.\n\nV polovině 18. století spravovali velké území na severu Kavkazu od Černého moře po centrální část Kavkazu. V dalších letech do oblasti začal pronikat Rusové (kozáci), kteří během 100 let území zabrali. Nejprve si v roce 1859 podmanili Čečence a Dagestánce na východě Kavkazu a v následujících 5 letech dobyli po rusko-čerkeské válce i západ Kavkazu. Ruští kozáci vyhnali a především vybili podstatnou část Adygejců. Řada publikací označuje konec tohoto konfliktu jako genocidu. Vyhnaní Adygejci se usadili na severu Turecka, v Bulharsku, v Sýrii, v Izraeli a v dalších zemích blízkého východu.\n\nAdygejci neměli do konce 19. století prakticky žádnou intelektuální elitu. Jejich denní náplní byl chov dobytka a válčení. Známí jsou především Adygejcí, kteří vyrostli ve vyhnanství v Turecku, Izraeli, Egyptě apod.\n\n\n"}
{"id": "905200", "url": "https://cs.wikipedia.org/wiki?curid=905200", "title": "Kanton Olargues", "text": "Kanton Olargues\n\nKanton Olargues ( ) je francouzský kanton v departementu Hérault v regionu Languedoc-Roussillon. Tvoří ho 12 obcí.\n\n"}
{"id": "905202", "url": "https://cs.wikipedia.org/wiki?curid=905202", "title": "Kanton Olonzac", "text": "Kanton Olonzac\n\nKanton Olonzac ( ) je francouzský kanton v departementu Hérault v regionu Languedoc-Roussillon. Tvoří ho 13 obcí.\n\n"}
{"id": "905203", "url": "https://cs.wikipedia.org/wiki?curid=905203", "title": "Kanton Petit-Bourg", "text": "Kanton Petit-Bourg\n\nKanton Petit-Bourg ( ) je francouzský kanton v departementu Guadeloupe v regionu Guadeloupe. Tvoří ho část obce Petit-Bourg a obec Goyave.\n"}
{"id": "905204", "url": "https://cs.wikipedia.org/wiki?curid=905204", "title": "Kanton Saint-Pons-de-Thomières", "text": "Kanton Saint-Pons-de-Thomières\n\nKanton Saint-Pons-de-Thomières ( ) je francouzský kanton v departementu Hérault v regionu Languedoc-Roussillon. Tvoří ho devět obcí.\n\n"}
{"id": "905206", "url": "https://cs.wikipedia.org/wiki?curid=905206", "title": "Kanton Saint-Gervais-sur-Mare", "text": "Kanton Saint-Gervais-sur-Mare\n\nKanton Saint-Gervais-sur-Mare ( ) je francouzský kanton v departementu Hérault v regionu Languedoc-Roussillon. Tvoří ho 11 obcí.\n\n"}
{"id": "905207", "url": "https://cs.wikipedia.org/wiki?curid=905207", "title": "Jessy Matador", "text": "Jessy Matador\n\nJessy Kimbangi, známější pod svým uměleckým jménem Jessy Matador (* 27. října 1982, Kinshasa, Demokratická republika Kongo) je francouzský zpěvák.\n\nSvoji uměleckou kariéru započal jako tanečník v roce 2001. Později se přidal do skupiny \"Les cœurs brisés\" (Zlomená srdce), se kterou procestoval Spojené státy americké, Demokratickou republiku Kongo, Spojené království, Itálii a Kanadu.\n\nV roce 2005 se rozhodl se založit svou vlastní skupinu se jménem \"La Sélésao\" složenou z Dr.Love, Linho a Benkoff. Stejní členové také utvořili skupinu \"Magic System\". Později v roce 2007 podepsali kontrakt s Oyas Records, poté s Wagram Records na jaře 2008.\nV červenci 2008 vydali svůj debutový singl \"Décalé Gwada, \"který se stal jedním z hitů léta. Dne 24. listopadu 2008 skupina vydala album \"Afrikan New Style\" – hudební hybrid afrického a karibského vlivu s více městskými zvuky. Styl obsahuje vlivy zouku, dancehallu, reggae, hip hopu, Coupé-Décalé, ndombolu and kuduru.\n\nV prosinci 2008 vydali 2. singl \"Mini Kawoulé\".\n\nDne 19. února 2010 bylo oznámeno společenstvím France Télévisions, že by mohl reprezentovat Francii na Eurovizi 2010, která se konala 29. května 2010 v norském Oslu s písní \"Allez Ola Olé\". Ve finále se umístil na 12. místě, čímž se zasloužil o jeden z nejlepších výsledků Francie v 10. letech 21. století.\n"}
{"id": "905208", "url": "https://cs.wikipedia.org/wiki?curid=905208", "title": "Kanton Saint-Chinian", "text": "Kanton Saint-Chinian\n\nKanton Saint-Chinian ( ) je francouzský kanton v departementu Hérault v regionu Languedoc-Roussillon. Tvoří ho 13 obcí.\n\n"}
{"id": "905211", "url": "https://cs.wikipedia.org/wiki?curid=905211", "title": "Kanton Roujan", "text": "Kanton Roujan\n\nKanton Roujan ( ) je francouzský kanton v departementu Hérault v regionu Languedoc-Roussillon. Tvoří ho 11 obcí.\n\n"}
{"id": "905213", "url": "https://cs.wikipedia.org/wiki?curid=905213", "title": "Vlajka Svatého Martina (Nizozemské království)", "text": "Vlajka Svatého Martina (Nizozemské království)\n\nVlajka Svatého Martina je vlajkou jižní (nizozemské) části ostrova, jehož severní část je francouzským zámořským společenstvím.\n\nVlajka jedné ze tří ostrovních zemí, které společně s evropským Nizozemskem tvoří Nizozemské království, se používá od roku 1985. Její podoba byla vybrána mezi více než stem návrhů místních obyvatel. \n\nPodobá se vlajce Filipín a vlajce České republiky. Barvy na svatomartinské vlajce odpovídají barvám nizozemské vlajky, v bílém žerďovém trojúhelníku je umístěn znak Svatého Martina.\n\n"}
{"id": "905214", "url": "https://cs.wikipedia.org/wiki?curid=905214", "title": "Kanton Bédarieux", "text": "Kanton Bédarieux\n\nKanton Bédarieux ( ) je francouzský kanton v departementu Hérault v regionu Languedoc-Roussillon. Tvoří ho devět obcí.\n\n"}
{"id": "905216", "url": "https://cs.wikipedia.org/wiki?curid=905216", "title": "Slavomír Bartoň", "text": "Slavomír Bartoň\n\nSlavomír Bartoň (12. ledna 1926 Lipůvka — 16. ledna 2004 Brno) byl český hokejista a fotbalista. Jeho syn Milan Bartoň byl prvoligovým hokejistou.\n\nSouběžně se věnoval také vrcholovému fotbalu, zasáhl do 29 prvoligových utkání za Zbrojovku (1949: 20) a na vojně za Duklu (1951: 9, tehdy ATK), aniž by skóroval. Za Zbrojovku hrál ještě druhou ligu v roce 1952 po návratu z vojny v Praze, poté už se soustředil na lední hokej ve Zbrojovce (1952–1953) a Rudé hvězdě Brno (1953–1961).\n\n"}
{"id": "905217", "url": "https://cs.wikipedia.org/wiki?curid=905217", "title": "Kanton Montagnac", "text": "Kanton Montagnac\n\nKanton Montagnac ( ) je francouzský kanton v departementu Hérault v regionu Languedoc-Roussillon. Tvoří ho 12 obcí.\n\n"}
{"id": "905221", "url": "https://cs.wikipedia.org/wiki?curid=905221", "title": "Jeremy Grantham", "text": "Jeremy Grantham\n\nJeremy Grantham (* 1938) je britský investor a spoluzakladatel a hlavní investiční stratég bostonské společnosti Grantham Mayo van Otterloo (GMO), která působí v oblasti investičního managementu. GMO je jednou z největších společností svého druhu na světě, v prosinci roku 2011 měla ve své správě aktiva v hodnotě 97 miliard amerických dolarů. Grantham je považován za velmi znalého a zkušeného investora v oblasti cenných papírů, dluhopisů a komodit a je zvláště znám pro své predikce různorodých bublin. Je hlasitým kritikem reakcí různých vlád na globální finanční krizi. Na začátku 70. let jeden z prvních světových indexových fondů. V roce 2011 byl uveden na seznam 50 nejvlivnějších lidí časopisu Bloomberg Markets. \n\n\n"}
{"id": "905225", "url": "https://cs.wikipedia.org/wiki?curid=905225", "title": "Arsenij Semjonov", "text": "Arsenij Semjonov\n\nArsenij Vasiljevič Semjonov ( ) (16. ledna 1935, vesnice Jazvy, Novgorodská oblast – 8. února 1976, Chabarovsk) byl ruský sovětský básník a prozaik.\n\nStřední školu Semjonov absolvoval ve Staré Russe, poté studoval na státní univerzitě v Leningradě na filologické fakultě, kterou ukončil roku 1959. Již během studií začal psát básně, které publikoval v novinách \"Смена\" (Směna) a v kolektivních studentských sbornících, například \"Первая встреча\" (První schůzka).\n\nPo promoci odešel na Kamčatku, zabýval se historií poloostrova a jeho etnografií a v Palaně, správním centru Korjackého autonomního okruhu, se stal ředitelem Kamčatského oblastního muzea. Své básně publikoval v kamčatských novinách a v časopise \"Дальний Восток\" (Dálný Východ).\n\nRoku 1966 se Semjonov přestěhoval do Chabarovska, kde pracoval jako redaktor knižního nakladatelství a vydal zde svou první básnickou sbírku \"Маятник\" (Kyvadlo). Druhou s názvem \"Монолог\" (Monolog) vydal roku 1968 a třetí, \"Родство\" (Spříznění), roku 1972.\n\nV sedmdesátých letech pracoval Semjonov na svém historickém románu o objevení a dobývání Kamčatky za vlády Petra I. v letech 1696 až 1737, na jehož napsání pomýšlel již v šedesátých letech. První díl s názvem \"Царская награда\" (Carské vyznamenání) vyšel roku 1973, druhý, \"Край земли\" (Okraj země), roku 1975. Roku 1976, již po autorově smrti, byly obě původně samostatné části spojeny a vydány po názvem \"Землепроходцы\" (Průzkumnicí, česky jako \"Za sobolem na kraj světa\"). Také jeho poslední básnická sbírka \"Синь-синева\" (1976, Modř-modravost) vyšla až po jeho smrti.\n\n\n\n"}
{"id": "905226", "url": "https://cs.wikipedia.org/wiki?curid=905226", "title": "Bávo", "text": "Bávo\n\nBávo může znamenat:\n\n\n"}
{"id": "905227", "url": "https://cs.wikipedia.org/wiki?curid=905227", "title": "Zdeněk Trávníček", "text": "Zdeněk Trávníček\n\nZdeněk Trávníček (* 6. května 1925, Brno) je bývalý český profesionální hokejista.\n\n"}
{"id": "905228", "url": "https://cs.wikipedia.org/wiki?curid=905228", "title": "Mistrovství Evropy v basketbalu žen 1993", "text": "Mistrovství Evropy v basketbalu žen 1993\n\n24. mistrovství Evropy v basketbalu žen proběhlo v dnech 8. – 13. června v Perugii v Itálii.\n\nTurnaje se zúčastnilo osm týmů, rozdělených do dvou čtyřčlenných skupin. První dvě družstva postoupila do semifinále. Týmy, které skončily na třetím a čtvrtém místě hrály o 5. - 8. místo. Mistrem Evropy se stalo družstvo Španělska.\n\n Španělsko - Polsko 92:68 (40:40)\n\n8. června 1993 (14:30) – Perugia\n\n8. června 1993 (16:30) – Perugia\n\n9. června 1993 (14:30) – Perugia\n\n9. června 1993 (16:30) – Perugia\n\n10. června 1993 (14:30) – Perugia\n\n10. června 1993 (16:30) – Perugia\n Francie - Rusko 71:53 (46:29)\n\n8. června 1993 (19:00) – Perugia\n\n8. června 1993 (21:00) – Perugia\n\n9. června 1993 (18:30) – Perugia\n\n9. června 1993 (20:30) – Perugia\n\n10. června 1993 (18:30) – Perugia\n\n10. června 1993 (20:30) – Perugia\n Francie - Itálie 56:54 (23:28)\n\n12. června 1993 (13:00) – Perugia\n\n12. června 1993 (15:00) – Perugia\n Španělsko - Francie 63:53 (27:30)\n\n13. června 1993 (18:30) – Perugia\n\n Slovensko - Itálie 68:67 (32:39)\n\n13. června 1993 (16:30) – Perugia\n Bulharsko - Rusko 76:74 (41:48)\n\n12. června 1993 (13:00) – Perugia\n\n12. června 1993 (15:00) – Perugia\n Polsko - Bulharsko 77:72 (36:36)\n\n13. června 1993 (14:30) – Perugia\n\n Rusko - Maďarsko 103:83 (51:42)\n\n13. června 1993 (12:30) – Perugia\n"}
{"id": "905231", "url": "https://cs.wikipedia.org/wiki?curid=905231", "title": "Ignác (pivo)", "text": "Ignác (pivo)\n\nIgnác je světlé dvanáctistupňové nepasterované a nefiltrované pivo plzeňského typu z jihlavského Radničního pivovaru. Vaří ho sládek Jára Vodrážka z českého, mnichovského a karamelového sladu, žateckého chmele, místní pramenité vody a pivovarských kvasnic.\n\nPivo se jmenuje podle kostela svatého Ignáce, který se nachází v sousedství pivovaru.\n\nReklamní slogan zní: „Čerstvé pivo z jihlavského podzemí“.\n\n"}
{"id": "905233", "url": "https://cs.wikipedia.org/wiki?curid=905233", "title": "Al Cohn", "text": "Al Cohn\n\nAl Cohn (24. listopadu 1925 New York City, New York, USA − 15. února 1988 Stroudsburg, Pensylvánie, USA) byl americký jazzový saxofonista, hudební skladatel a aranžér. Ve čtyřicátých letech byl členem skupiny klarinetisty Woodyho Hermana, kde s ním hrál i Zoot Sims. V roce 1959 spolu se Simsem doprovázel básníka Jacka Kerouaca na jeho album \"Blues and Haikus\". Mimo dlouholeté spolupráce se Simsem vydal několik alb pod svým jménem a hrál i na albech jiných interpretů, mezi něž patřili Lalo Schifrin, kytarista Mundell Lowe nebo kontrabasista Trigger Alpert. Zemřel na rakovinu jater ve věku 62 let.\n"}
{"id": "905234", "url": "https://cs.wikipedia.org/wiki?curid=905234", "title": "Časová pásma ve Spojených státech amerických", "text": "Časová pásma ve Spojených státech amerických\n\nČasová pásma ve Spojených státech amerických pokrývají délkový rozsah 113°17', což odpovídá časovému rozdílu nejvýchodnějšího a nejzápadnějšího cípu území Spojených států 7,55 hodin. Tento rozdíl je administrativně rozdělen do 6 časových zón. Sezónní změna času je zavedena na většině území.\n\nFederální zákon ze sbírky zákonů (Code of Laws of the United States of America) č.15 § 260 definuje devět standardních časových pásem ve vztahu na UTC. Přitom vlastní území USA leží v šesti pásmech a tři pásma jsou učena pro území ležící mimo. Hranice pásem a určování sezónní změny času je v pravomoci ministerstva dopravy (Department of Transportation).\n\nHranice mezi pásmy obecně nesledují hranice států.\n\nZavedení sezónní změny času vychází ze zákona o energetické politice z r. 2005. Ten definuje tzv. čas šetřící denní světlo - \"daylight saving time (DST)\", ve kterém je čas posunut o jednu hodinu dopředu oproti standardnímu času příslušného pásma, a odpovídá tak našemu letnímu času. Přechod na tento čas nastává druhou březnovou neděli, kdy se ve 2 hod. posouvá čas o jednu hodinu dopředu, a končí první listopadovou neděli, kdy se ve 2 hod. posouvá čas o jednu hodinu zpět. Následující tabulka udává data dnů, kdy se mění čas:\nV souladu s americkým zákonodárstvím má každý stát právo rozhodnout, zda zavede na svém území sezónní změnu času. Sezónní změnu nezavedla Havaj a používá standardní čas HST po celý rok. Podobně nezavedla sezónní změnu času Arizona, nicméně zde je situace komplikována indiánskými rezervacemi, které mají přiznán jistý díl samostatnosti, takže Navahové na svém území sezónní změnu času zavedli, zatímco jiné indiánské národy ne.\n\nNěkteré menší odlehlé ostrovy leží mimo časové zóny definované zákonem. Tato území používají čas příslušný ideálnímu časovému pásmu odpovídajícímu jejich zeměpisné délce:\n\n\nVýchodní čas (EST) bývá užíván sdělovacími prostředky i jinými organizacemi jako národní čas pro celé Spojené státy. Sdělovací prostředky často informují o událostech po celých USA, jakoby nastaly ve východním pásmu, přestože se staly jinde. Televizní programy, a to především celostátní, se většinou vydávají ve východním čase. Podobně hlavní sportovní ligy určují hodinu utkání ve východním čase.\n\nNa druhé straně železnice nemají jednotný železniční čas a užívají příslušný místní čas stejně tak jako letiště a ostatní veřejné dopravní prostředky.\n\nAmerické vysílání na kontinentálním území je obecně rozděleno nejméně do dvou pásem: východní vysílá souběžně pro zóny EST a CST, a to v čase odpovídajícímu EST; západní, které je oproti němu posunuto o tři hodiny, což odpovídá pásmu PST. Někdy se přidává třetí pásmo, které je oproti východnímu, posunuto o jednu hodinu. To znamená, že oznámení \"„dnes v 8“\", nemusí odpovídat místnímu času.\n\nLokální stanice, stejně tak jako stanice na Aljašce a Havaji vysílají v příslušném místním čase.\n\nPřed zavedením pásmového času se používal místní sluneční čas obvykle podle hodin na kostele nebo výkladní skříně místního hodináře. S rozvojem železnic byl 18. listopadu 1883 ve Spojených státech a Kanadě zaveden na železnici pásmový čas. Přestože toto opatření nebylo zpočátku vítáno, postupně se ujalo díky své zjevné praktičnosti při cestování. Čas nebyl standardizován zákonem až do 19. března 1918, kdy byl předepsán pásmový čas a zavedena sezónní změna času (DST). Federální regulace DST byla zrušena v r. 1919 a stala se místní záležitostí. Celostátně byl DST zaveden v období druhé světové války a po jejím ukončení se obnovil předchozí stav.\n\nKvůli nepřehlednosti začal být od r. 1966 sezónní čas regulován celostátně nejprve zavedením jednotných dat jeho počátku a ukončení. Také schvalování hranic mezi pásmy přešlo na federální úroveň. V následujících letech (1986 a 2005) se měnila data přechodu na DST a postupně se posouvaly hranice mezi jednotlivými pásmy, a to vesměs západním směrem.\n\n"}
{"id": "905236", "url": "https://cs.wikipedia.org/wiki?curid=905236", "title": "Bramantino", "text": "Bramantino\n\nBartolomeo Suardi zvaný Bramantino (přibližně 1456 – přibližně 1530) byl italský malíř a architekt, který působil především v oblasti Lombardie.\n\nPrvní písemný doklad o Bartolomeu Suardim pochází ze dne 8. prosince 1480. Hovoří o tom, že chlapcova matka Pietrina da Sulbiate svého syna dala do zlatnické dílny Francesca de Caseris, v níž má setrvat šest let. Dokument dále uvádí, že mladík do Milána přichází z Bergama. R. 1487 je již zřejmě úspěšným malířem, kterému toto povolání vynáší dostatečné množství peněz, a tak si může pořídit vlastní dům blízko jedné z milánských brán Porta Nuova. Pracuje pro nejvýznamnější osobnosti centra Lombardie, jako je Lodovico il Moro a po invazi Francouzů r. 1499 do Milána i pro Louise de Luxembourg, hraběte z Ligny. Jeho soukromý život se před r. 1502 naplňuje sňatkem s Elisabetta Della Chiesa, jež věnem přináší do manželství velké množství majetku, například i mlýn. Pozice Bramantina neustále posiluje. Roku 1503 se žádá jeho rada ve fabrice milánského dómu a je dokonce vyzván ke kopírování slavné Poslední večeře od Leonarda da Vinciho v refektáři kláštera u kostela Santa Maria delle Grazie v Miláně. Svou nejrozsáhlejší známou zakázku, cyklus dvanácti rozměrných tapiserií, obdržuje už r. 1501. R. 1508 pobývá v Římě, kam přichází kvůli výzdobě apartmánů pro papeže Julia II. Ke konci života se kromě malování závěsných obrazů a nástěnných maleb začíná věnovat architektuře, jak dokazují dveře, tvořící součást kostela Santa Maria Presso San Satiro.\nPrvní nesnáze přicházejí 22. ledna 1525, kdy je Bramantino přinucen opustit město a přemístit se pěšky přes Alpy do exilu do města Susa. 10. března téhož roku je ale zase zpět v Miláně a pracuje pro vévodu Francesca II. Sforzu na pozici dvorního malíře a architekta. Z manželství s Elisabettou má dceru Giulii, jež dá Bramantinovi vnuka Francesca. Zprávy o malíři a architektovi Bramantinovi mizí ke dni 23. března 1530, což znamená, že k tomuto datu byl již mrtev. Přesné datum smrti zůstává stejně jako datum jeho narození dosud neznámé.\n\nJeho první malířskou práci zřejmě představuje postava sv. Jana Evangelisty na hlavním oltáři baziliky v Treviglio,jehož zhotovení bylo svěřeno malířům Bernardovi Zenale a Bernardinu Butinone v osmdesátých letech patnáctého století. Na všech raných dílech Bramantina se projevuje vliv expresivity ferarského malířství – Madonna s Ježíškem z r. 1485 v Bostonu, Filémón a Baukis či Adorace Ježíška z téhož roku. Kromě ozvuku zmíněných malířů se nacházejí v raném bramantinově díle paralely i s dobovým sochařstvím, zejména s Giovannim Antoniem Piattim. Zlom nastal po roce 1503, kdy byl požádán pořídit kopii „Cenacolo“ od Leonarda da Vinci.\n\nPostavy na obrazech z tohoto období jsou výrazně štíhlé, protáhlé do výšky, a zahalené do šatů s ostrými záhyby. Architektura, obklopující postavy, je přetížena ornamenty a detaily stejně jako to můžeme vidět na stavbách Bramanteho v Miláně – Santa Maria presso San Satiro a Santa Maria delle Grazie. Na obraze Bolestný Kristus z roku 1490 jeho vliv ještě zesiluje, porovnáme- li jej s bramantovým Kristem u sloupu z roku 1485, dnes umístěným v Pinacoteca di Brera v Miláně po boku obrazů Raffaela a Piera della Francescy.\nNa počátku tvorby se Bramantino věnoval i malbě technikou fresky, jak dokazují Múzy na zámku ve městě Voghera, nedaleko Milána, namalované pravděpodobně mezi lety 1499 – 1503, kde lze dobře sledovat malířův zájem o architekturu. Další fresky se nacházely v Miláně, z nichž se na původním místě dochovala pouze malba Arga v Castello Sforzesco, dlouho spojovaná s Bramantem.\n\nRoku 1503, kdy byl vyzván k malbě dle Leonardovi Poslední večeře, se Bramantinův malířský styl pod vlivem Leonarda výrazně mění.\n\nPod vlivem Leonarda začal užívat sfumato a zahajuje novou práci se světlem, jak můžeme pozorovat na Ukřižování z let 1503 – 1504, kde na Leonarda odkazuje i fyziognomie některých postav či Triptychu Archanděla Michaela z r. 1505. Od r. 1501 se Bramantino věnuje návrhům kartonů pro tapisérie, zobrazující dvanáct měsíců v roce, jež byly realizované mezi lety 1504 – 1509. Objednány byly Gian Giacomem Trivulziem, řečeným il Magno pro svatbu jeho syna a Paoly Gonzaga. Koncept jednotlivých tapisérií se shoduje. V centru malíř vždy umístil personifikaci příslušného měsíce, obklopeného dalšími postavami, oddávajících se pracím, pro jednotlivé měsíce typickými. Vyobrazení pokaždé doprovází zobrazení Slunce a příslušného znamení zvěrokruhu. Za společnou charakteristiku lze pokládat symetričnost, zájem o architekturu a patrné shody s aktuální malířovou tvorbou.\n\nPřesné datum, kdy Bramantino přijíždí do Říma, neznáme, ale víme, že 4. prosince 1508 už pracoval ve vatikánských apartmánech Julia II. Vasari nás spravuje o tom, že se tyto práce odehrávaly v dnešní Heliodorově síni, z nichž se zachovala blíže neurčitelná alegorická figura umístěná v klenáku nad výjevem Cacciata di Eliodoro od Raffaela. 1. listopadu 1509 je už Bramantino v Miláně, kde začíná pracovat v Palazzo del Carmagnola na fresce Madony s Ježíškem mezi dvěma anděly, jež byla součástí dekorativní výzdoby v paláci se nacházející, na níž náš malíř spolupracoval již se svou dílnou. Spolu s novou monumentalitou, kterou mu přinesl římský pobyt zejména, co se týče zpracování drapérie, jeho dílo i po r. 1508 doprovází znalost tvorby Leonarda da Vinciho, jak vidíme na Seslání Ducha Svatého z let 1512–1513, inspirované v postavách apoštolů v popředí Leonardovou Sv. Annou Samotřetí z let 1508 – 1513, umístěnou dnes v Louvru. Kromě Leonarda lze v dílech z této doby vysledovat i souvislost s dobovým sochařstvím, například sochařem Bambaiou. Z let 1510 – 1515 pochází jediné malířem signované plátno Útěk do Egypta, k jehož zajímavé ikonografii se vrátíme v následující kapitole.\n\nIkonografické zvláštnosti provázejí celou malířovu tvorbu už od jejích počátků. První takovéto dílo představuje Adorace Ježíška, již přihlíží řada postav, jejichž identifikace je ve dvou případech obzvlášť obtížná. Dle nejnovější publikace, věnující se Bramantinovu dílu v postavě muže zcela nalevo se skrývá buď císař Augustus nebo Virgilius a v ženské postavě zcela napravo Sibyla Tiburtinská. Vlastní invenci, co se týče ikonografie, ukazuje i na Múzách ve Vogheře, jejichž atributy neodpovídají běžným atributům v té době pro ně používaných. Neobvyklý prvek nalezneme i v Ukřižování z let 1503 – 1504, kde je ďábel po Kristově levici vyobrazen nahý. Jeho obrazy často zachycují i apokryfní líčení jako ve Svaté rodině z let 1503–1504, vyobrazující svatou rodinu utíkající před draky, jak vypráví Pseudo-Matoušovo evangelium, které Bramantino zná velmi dobře, neboť stejnou situaci vyobrazuje i na signovaném Útěku z Egypta. Pro běžného pozorovatele je ale daleko zajímavější pojetí ďábla jako velké antropomorfní ropuchy na Triptychu sv. Michala.\n\nPrvní důležitou zakázku tohoto typu představují pro Bramantina dvoje dveře, směřující do via Falcone, umístěné na kostele Santa Maria presso San Satiro. Aspoň u jedněch z nich máme jistotu, že byla provedena r. 1514 sochařem Giovannim Antoniem Oggionim, který několik let poté realizoval náhrobek Pietra Foppy v milánském kostele San Marco dle návrhu Bramantina. Dalším vodítkem pro spojování těchto dveří s Bramantinem je grafika zachycující obraz Oplakávání Krista od našeho malíře i s jeho rámem, který nápadně připomíná formy dveří na milánském kostele.\n\nVíce informací máme v případě jeho největší známé architektonické zakázky, mauzolea pro Gian Giacoma Trivulzia, přiléhající ke kostelu San Nazaro. Nejbližší stavbu, kterou mohlo být mauzoleum pro Trivulzia inspirované, představuje Cappella Colleoni v Bergamu, která je stejně jako mauzoleum založena na principu centrály, jež se zvenku jeví jako čtverec, ale vnitřní prostor je oktogonální a členěný nikami, v nichž se nachází kamenné sarkofágy jednotlivých členů rodiny Trivulzio. Dle fragmentů nástěnných maleb lze usuzovat na bohatou výzdobu. Kromě prací na mauzoleu se ve stejné době věnuje i pracím pro kostel Santa Maria del Pilastrello v Binasco.\n"}
{"id": "905237", "url": "https://cs.wikipedia.org/wiki?curid=905237", "title": "Environmentální rasismus", "text": "Environmentální rasismus\n\nEnvironmentální rasismus (anglicky \"Environmental racism\") je pojem, který vznikl v Americe v 80. letech a který se postupně šíří po celém světě. Tento pojem se nyní běžně používá mezi environmentálními aktivisty a organizacemi, i když převážná část populace si ho ještě nepřisvojila. \n\nOriginální definice podle Benjamina Chavise: \"\"Environmentální rasismus je rasová diskriminace ve vytváření zákonů a postupů týkajících se životního prostředí, prosazování předpisů a zákonů, úmyslné vybírání komunit jiné než bílé rasy pro zařízení používající toxický odpad, oficiální schvalování přítomnosti životu nebezpečných jedů a nečistot v komunitách, a historie vyřazující lidi různých ras z postů vůdců různých ekologických hnutí.\"\"\n\nProfesor Robert Bullard tuto definici později rozšířil takto: \"\"Environmentální Rasismus odkazuje na jakýkoliv zákon, praxi nebo direktivu která různě ovlivňuje nebo znevýhodňuje (úmyslně nebo neúmyslně) jednotlivce, skupiny nebo komunity kvůli jejich rase nebo barvě pleti. Environmentální rasismus ve veřejných zákonech a průmyslových praxích má za následek to, že bílé komunity jsou zvýhodňovány na úkor lidí jiných barev. Environmentální rasismus je posilován vládními, legálními, ekonomickými, politickými a vojenskými institucemi.\"\"\n\nEnvironmentální rasismus je tedy důležitý koncept z hlediska lidské spravedlnosti. \n\nU přemýšlení nad environmentálním rasismem je třeba pozastavit se nad pojmem \"rasismus\". Legálně, rasismus – rasová diskriminace – musí být výsledkem zlomyslného úmyslu jednotlivce nebo skupiny na základě rasy postiženého člověka nebo skupiny. Na druhou stranu je třeba také vzít v potaz strukturální rasismus, který je zabudovaný v našich zákonech a postupech a který nevyžaduje, aby jednotlivci měli úmysl poškodit jistou rasovou skupinu. Namísto toho přichází do hry takzvané bílé privilegium (white privilege), které zvýhodňuje skupiny lidí bílé pleti\n\nKromě rasy se environmentální rasismus týká také společenské vrstvy – environmentální rasismus se děje nejen lidem různých barev pleti, ale také lidem s chudým zázemím. Ovšem rasa se ukazuje jako nejsilnější faktor v určování toho, jaké komunity budou znevýhodněny, silnější než společenská vrstva, chudoba, nebo cena půdy.\n\nPro existenci environmentálního rasismu existují různá vysvětlení. Mnoho lidí a institucí se snaží vinit oběti tohoto rasismu tvrzením, že si sami vybírají kde budou žít a že vědí o možných problémech, když se stěhují do kterého daného místa. Tohle je debata stylu slepice-nebo-vejce, snažící se určit, kdo byl první. Mnohá studie ale potvrzují, že v naprosté většině případů existuje komunita první a environmentální hazard je na ni poté přesunut skrze environmentální rasismus. Dalším častým vysvětlením je pak dynamika svobodného trhu. V kapitalismu jde jen o zisk a o cestu nejmenšího odporu – jak získat co nejvíc a vystavit se co nejnižšímu riziku? Zbavit se odpadu na místě, kde je levná půda a kde hrozí nejméně, že se lidé budou schopni efektivně bránit. Proto břemeno často padá na nebílé komunity. A na závěr, environmentální rasismus by nebyl možný, kdyby lidé již nežili odděleně podle různých rasových skupin – například v ghettech a tak podobně. Kdyby neexistovaly komunity oddělené podle barev, ale všichni byli stejně smíšení, nebylo by možné, aby environmentální rasismus existoval.\n\n\n"}
{"id": "905238", "url": "https://cs.wikipedia.org/wiki?curid=905238", "title": "Kanton Florensac", "text": "Kanton Florensac\n\nKanton Florensac ( ) je francouzský kanton v departementu Hérault v regionu Languedoc-Roussillon. Tvoří ho čtyři obce.\n\n"}
{"id": "905240", "url": "https://cs.wikipedia.org/wiki?curid=905240", "title": "Kanton Capestang", "text": "Kanton Capestang\n\nKanton Capestang ( ) je francouzský kanton v departementu Hérault v regionu Languedoc-Roussillon. Tvoří ho devět obcí.\n\n"}
{"id": "905242", "url": "https://cs.wikipedia.org/wiki?curid=905242", "title": "Woody Herman", "text": "Woody Herman\n\nWoody Herman (16. května 1913 Milwaukee, Wisconsin, USA − 29. října 1987 Los Angeles, Kalifornie, USA) byl americký jazzový klarinetista, saxofonista a hudební skladatel. Svou profesionální kariéru zahájil v polovině třicátých let v orchestru saxofonisty Ishama Jonese a následně si sestavil svůj vlastní orchestr. V roce 1947 založil skupinu Second Herd, ve které s ním v různých obdobích hráli například Shelly Manne, Al Cohn, Oscar Pettiford nebo Gene Ammons.\n\n"}
{"id": "905243", "url": "https://cs.wikipedia.org/wiki?curid=905243", "title": "Kanton Béziers-4", "text": "Kanton Béziers-4\n\nKanton Béziers-4 ( ) je francouzský kanton v departementu Hérault v regionu Languedoc-Roussillon. Tvoří ho pět obcí.\n\n\nZ města Béziers se v kantonu nacházejí městské čtvrti \"Gare\", \"Port Neuf\", \"Fonserannes\", \"Pech de la Pomme\", \"La Devèze\", \"Montimaran\", \"La Gayonne\", \"Hôpital\", \"Z.I. du Capiscol\" a \"Domaine de Bayssan\".\n"}
{"id": "905244", "url": "https://cs.wikipedia.org/wiki?curid=905244", "title": "František Mašlaň", "text": "František Mašlaň\n\nFrantišek Mašlaň (* 19. února 1933, Chornice) je bývalý československý hráč ledního hokeje.\n\n"}
{"id": "905245", "url": "https://cs.wikipedia.org/wiki?curid=905245", "title": "Kanton Béziers-3", "text": "Kanton Béziers-3\n\nKanton Béziers-3 ( ) je francouzský kanton v departementu Hérault v regionu Languedoc-Roussillon. Tvoří ho sedm obcí.\n\n\nZ města Béziers se v kantonu nacházejí městské čtvrti \"Centre Historique\", \"Cathédrale\", \"Saint-Jacques\", \"Les Oiseaux\", \"La Galinière\", \"Le Faubourg\", \"La Plantade\", \"La Présidente\" a \"Font-Neuve\".\n"}
{"id": "905246", "url": "https://cs.wikipedia.org/wiki?curid=905246", "title": "Kanton Béziers-2", "text": "Kanton Béziers-2\n\nKanton Béziers-2 ( ) je francouzský kanton v departementu Hérault v regionu Languedoc-Roussillon. Tvoří ho sedm obcí.\n\n\nZ města Béziers se v kantonu nacházejí městské čtvrti \"L'Iranget\", \"La Grangette\", \"La Dullague\", \"Le Progrès\", \"Croix-Poumeyrac\", \"La Crouzette\", \"Les Oliviers\", \"Route de Bédarieux\" a \"Saint-Jean-de-Libron\".\n"}
{"id": "905247", "url": "https://cs.wikipedia.org/wiki?curid=905247", "title": "Jan Zbavitel", "text": "Jan Zbavitel\n\nDoc. Jan Zbavitel (* 31. července 1942 v Frenštátu pod Radhoštěm) je český dirigent a pedagog.\n\nStudoval na konzervatoři v Ostravě (klavír, hoboj, kompozice, dirigování), na Janáčkově akademii múzických umění dirigování u Františka Jílka a Josefa Veselky. Od roku 1968 byl angažován v brněnské opeře jako korepetitor a sbormistr. V letech 1979–1985 byl šéfdirigentem opery v Ústí nad Labem, 1985–1992 opět v Brně, 1992–1994 dirigentem Slovenském národním divadla v Bratislavě. Od roku 1994 je uměleckým šéfem a šéfe dirigentem brněnské opery a od roku 2004 též šéfem opery v Plzni. Od roku 1988 působí jako pedagog Janáčkovy akademie múzických umění.\n\n\n\n"}
{"id": "905248", "url": "https://cs.wikipedia.org/wiki?curid=905248", "title": "Bible brestská", "text": "Bible brestská\n\nBible brestská (pol. \"Biblia brzeska\") je nejstarším polským překladem Bible uskutečněným z originálních jazyků. Vznikla v prostředí polských kalvinistů. Podle fundátora Mikuláše Radziwiłła Černého se jí někdy říká Bible Radziwiłłovská. Kolektiv překladatelů tvořili mj. Grzegorz Orszak, Jan Laský, Piotr Stoiński či Francesco Stancaro.\n\nByla vytištěna roku 1563 v Brestu Litevském v nákladu asi 500 exemplářů.\n\nPředstavovala jeden z inspiračních zdrojů pro překladatele Bible kralické.\n\nV roce 2001 byl uskutečněn reprint Bible brestské v rámci projektu \"Biblia slavica\".\n\n"}
{"id": "905249", "url": "https://cs.wikipedia.org/wiki?curid=905249", "title": "Kanton Béziers-1", "text": "Kanton Béziers-1\n\nKanton Béziers-1 ( ) je francouzský kanton v departementu Hérault v regionu Languedoc-Roussillon. Tvoří ho pouze část města Béziers a jeho městské čtvrti \"Centre-Ville\", \"Allés Paul Riquet\", \"République\", \"Centre Universitaire Du Guesclin\", \"Champ de Mars\"\n\"Avenue Wilson\", \"Capnau\" a \"Place de Gaulle\".\n"}
{"id": "905250", "url": "https://cs.wikipedia.org/wiki?curid=905250", "title": "Kanton Mèze", "text": "Kanton Mèze\n\nKanton Mèze ( ) je francouzský kanton v departementu Hérault v regionu Languedoc-Roussillon. Tvoří ho sedm obcí.\n\n"}
{"id": "905251", "url": "https://cs.wikipedia.org/wiki?curid=905251", "title": "Kanton Pignan", "text": "Kanton Pignan\n\nKanton Pignan ( ) je francouzský kanton v departementu Hérault v regionu Languedoc-Roussillon. Tvoří ho sedm obcí.\n\n"}
{"id": "905253", "url": "https://cs.wikipedia.org/wiki?curid=905253", "title": "Kanton Sète-1", "text": "Kanton Sète-1\n\nKanton Sète-1 ( ) je francouzský kanton v departementu Hérault v regionu Languedoc-Roussillon. Tvoří ho pouze část města Sète a jeho městské čtvrti \"Centre-ville\", \"Vieux-Port\", \"Gare\", \"Zone-Industrielle\", \"Pointe Courte\" a \"La Corniche\".\n"}
{"id": "905254", "url": "https://cs.wikipedia.org/wiki?curid=905254", "title": "Kanton Sète-2", "text": "Kanton Sète-2\n\nKanton Sète-2 ( ) je francouzský kanton v departementu Hérault v regionu Languedoc-Roussillon. Tvoří ho pouze část města Sète a jeho městské čtvrti \"Mont Saint Clair\", \"L'Ile de Thau\", \"Le Barrou\", \"Le Pont-Levis\", \"Les Quilles\", \"Le Saunier\" a \"Les Plages\".\n"}
{"id": "905255", "url": "https://cs.wikipedia.org/wiki?curid=905255", "title": "Kanton Mauguio", "text": "Kanton Mauguio\n\nKanton Mauguio ( ) je francouzský kanton v departementu Hérault v regionu Languedoc-Roussillon. Tvoří ho šest obcí.\n\n"}
{"id": "905256", "url": "https://cs.wikipedia.org/wiki?curid=905256", "title": "Kanton Les Matelles", "text": "Kanton Les Matelles\n\nKanton Les Matelles ( ) je francouzský kanton v departementu Hérault v regionu Languedoc-Roussillon. Tvoří ho 14 obcí.\n\n"}
{"id": "905257", "url": "https://cs.wikipedia.org/wiki?curid=905257", "title": "Ben Webster", "text": "Ben Webster\n\nBen Webster (27. března 1909 Kansas City, Missouri, USA − 20. září 1973 Amsterdam, Nizozemsko) byl americký jazzový saxofonista a hudební skladatel. V letech 1935−1943 hrál v orchestru Duke Ellingtona. Již předtím hrál například s Teddy Wilsonem, Cab Callowayem nebo Benny Carterem.\n\nPo odchodu z Ellingtonova orchestru začal hrát s vlastní kapelou, ale rovněž doprovázel i jiné hudebníky, například Raymonda Scotta a Sida Catletta. Dále spolupracoval například s Miltem Jacksonem, Kenny Clarkeem, Percy Heathem a John Lewis, což byla sestava jeho doprovodné skupiny; hrál také s Oliverem Nelsonem, Joe Zawinulem, Lionelem Hamptonem a Clarkem Terryem.\n"}
{"id": "905258", "url": "https://cs.wikipedia.org/wiki?curid=905258", "title": "Kanton Lunel", "text": "Kanton Lunel\n\nKanton Lunel ( ) je francouzský kanton v departementu Hérault v regionu Languedoc-Roussillon. Tvoří ho 13 obcí.\n\n"}
{"id": "905260", "url": "https://cs.wikipedia.org/wiki?curid=905260", "title": "Karel Ševčík", "text": "Karel Ševčík\n\nKarel Ševčík (* 26. února 1939 Ostrava) je bývalý český profesionální hokejista.\n\n"}
{"id": "905261", "url": "https://cs.wikipedia.org/wiki?curid=905261", "title": "Wyndham Halswelle", "text": "Wyndham Halswelle\n\nWyndham Halswelle (30. května 1882 Londýn – 31. března 1915 Neuve-Chapelle) byl britský atlet, olympijský vítěz v běhu na 400 metrů z roku 1908.\n\nPocházel ze skotské rodiny, ale narodil se a vyrůstal v Anglii. V 19 letech odcestoval do Jižní Afriky, kde sloužil jako voják v burské válce (1901 až 1904). Po návratu do Londýna se začal věnovat atletickému tréninku a brzo získal první úspěchy. V roce 1906 se v jednom dni stal mistrem Skotska v bězích na 100, 220, 440 i 880 yardů. Navíc v běhu na 300 yardů časem 31,2 vytvořil světový rekord.\n\nNa olympiádě v Londýně v roce 1908 startoval v běhu na 400 metrů. Při postupu do finále vytvořil nový olympijský rekord 48,4. Spolu s ním startovali ve finále tři Američané - John Carpenter, Wiliam Robbins a John Taylor. Během závodu vedl Robbins, následovaný Halswellem a Carpeneterm. V cílové rovince se Halswelle snažil dostat do čela, Carpenter ho však blokoval pravým loktem. Tento manévr byl v mezích pravidel v USA, ale zakázán britskými pravidly, podle nichž se závodilo. Nejbližší rozhodčí proto přerušil závod (čas Robbinse, který bez ohledu na přerušení závodu proběhl cílem, byl 47,8).\nPřerušení závodu vyvolalo diplomatický konflikt mezi USA a Velkou Británií, nakonec však Američané se smířili s výrokem rozhodčích a závod byl opakován. Na start tohoto běhu však nebyl připuštěn Carpenter. Zbylí dva Američané proto na znamení solidarity nenastoupili také. Halswelle tak běžel opakovaný finálový závod sám a doběhl do cíle v čase 50,2. Šlo o jediný závod v historii olympijských her, ve kterém startovala pouze jedna osoba. Tento incident vedl ke změně pravidel, když běžci na 400 metrů začali běhat tuto trať v samostatných drahách.\n\nPo návratu z olympiády ukončil svoji sportovní kariéru. Po vypuknutí první světové války v roce 1914 narukoval do britské armády, padl ve Francii na jaře 1915. V roce 2003 byl in memoriam uveden do skotské sportovní síně slávy. Cenu, nesoucí jeho jméno, každoročně obdrží vítěz skotského šampionátu juniorů na trati 400 metrů.\n\n"}
{"id": "905262", "url": "https://cs.wikipedia.org/wiki?curid=905262", "title": "Kanton Lattes", "text": "Kanton Lattes\n\nKanton Lattes ( ) je francouzský kanton v departementu Hérault v regionu Languedoc-Roussillon. Tvoří ho tři obce.\n\n"}
{"id": "905265", "url": "https://cs.wikipedia.org/wiki?curid=905265", "title": "Řecký honič", "text": "Řecký honič\n\nŘecký honič (řecky: Hellinikos ichnilatis) je větší honicí pes, pocházející z Řecka. V České republice se vyskytuje v menším množství. V Řecku je však stále hojně využíván k práci s ovcemi.\n\nPůvodní důvod vyšlechtění tohoto plemeno byl lov zajíců, dnes se ale využívá jako pastevecký pes. Vznikl již ve středověku, není tedy jasné, z jakých plemen vzešel, ale je nápadně podobný balkánskému honiči. Jejich příbuznost ale nebyla prokázána. Toto plemeno je uznané FCI a patří do skupiny honičů, barvářů a příbuzných plemen, v sekci pak patří do středních honičů.\n\nStředně velký pes s krátkou srstí, která dobře izoluje proti vodě i zimě, většinou černou s pálením. Jemné konstrukce s lehkou kostrou. Hlava je dlouhá. Mozkovna je stejně dlouhá jako nosní hřbet. Uši jsou střední délky, zavěšené vysoko a jsou ploché. Nošené jsou podél hlavy. Krk je středně dlouhý, velmi dobře osvalený a rovný, bez laloku. Srst na něm netvoří límec. Hřbet je dlouhý a rovný, spíše široký. Ocas není dlouhý, maximálně k hlezennímu kloubu. Nohy jsou dlouhé, dobře osvalené a stavěné na běh na dlouhé tratě.\n\nHonič s velmi jemným nosem, přizpůsobivý a schopný zvyknout si na horko i na zimu, jelikož srst skvěle izoluje. Je to společenské plemeno a nejlépe mu bude ve společnosti dalších psů. Vyznačuje se znělým a harmonickým hlasem. S ostatními zvířaty moc dobře nevychází, to však neplatí o fenách - k psům (samcům) se ale může chovat dominantně. Děti má rád a celou svoji rodinu miluje a chrání ji. Je to dobrý hlídač, nicméně pokud není ohrožen, nenapadá ostatní lidi či zvířata. Je oddaný a těžko si přivyká na novou rodinu.\n\nSrst nepotřebuje speciální péči, jen v době línání, kdy je třeba ji každodenně vyčesávat. Voda srsti nevadí, a na kůži se nedostane, proto časté koupání se ve vodě nevadí. Šampon ale stačí použít jen 2x za rok. Vyžaduje hodně pohybu a nejlépe mu je jako honiči - má silné lovecké pudy a nejlépe se proto uplatní u myslivců. Při nedostatku pohybu může být agresivní nebo mít sklony k ničení např. zahrady. Potřebuje pevnou ruku a výcvik.\n"}
{"id": "905266", "url": "https://cs.wikipedia.org/wiki?curid=905266", "title": "Kanton Frontignan", "text": "Kanton Frontignan\n\nKanton Frontignan ( ) je francouzský kanton v departementu Hérault v regionu Languedoc-Roussillon. Tvoří ho šest obcí.\n\n"}
{"id": "905267", "url": "https://cs.wikipedia.org/wiki?curid=905267", "title": "Tereza Patočková", "text": "Tereza Patočková\n\nTereza Patočková (provd. Šubčíková) (* 15. dubna 1992) je česká zápasnice – judistka.\n\nPřipravovala se v sokolovně v pražských Vršovicích pod vedením Zdeňka Kasíka. V české ženské reprezentaci se pohybovala mezi lety 2009 až 2015 v polostřední váze do 63 kg. V roce 2011 jí v přípravě limitovalo bolavé koleno. V létě téhož roku podstoupila operaci a přišla o podstatnou část olympijské kvalifikace na olympijské hry v Londýně v roce 2012. Nový olympijský cyklus začala úspěšně třetím místem na světovém poháru v mongolském Ulánbátaru, ale od roku 2014 upřednostila studium na vysoké škole elektrotechnické na úkor vrcholové sportovní kariéry. V roce 2013 a 2015 se účastnila letní univerziády.\n\n"}
{"id": "905268", "url": "https://cs.wikipedia.org/wiki?curid=905268", "title": "Kanton Claret", "text": "Kanton Claret\n\nKanton Claret ( ) je francouzský kanton v departementu Hérault v regionu Languedoc-Roussillon. Tvoří ho devět obcí.\n\n"}
{"id": "905269", "url": "https://cs.wikipedia.org/wiki?curid=905269", "title": "Kanton Castries", "text": "Kanton Castries\n\nKanton Castries ( ) je francouzský kanton v departementu Hérault v regionu Languedoc-Roussillon. Tvoří ho 18 obcí.\n\n"}
{"id": "905270", "url": "https://cs.wikipedia.org/wiki?curid=905270", "title": "Jaromír Přecechtěl", "text": "Jaromír Přecechtěl\n\nJaromír Přecechtěl (* 1. září 1940, Jihlava – 9. ledna 2015, Hlubočky), byl český profesionální hokejista, později funkcionář a trenér TJ Moravia DS Olomouc.\n\n"}
{"id": "905271", "url": "https://cs.wikipedia.org/wiki?curid=905271", "title": "Kanton Castelnau-le-Lez", "text": "Kanton Castelnau-le-Lez\n\nKanton Castelnau-le-Lez ( ) je francouzský kanton v departementu Hérault v regionu Languedoc-Roussillon. Tvoří ho dvě obce.\n\n"}
{"id": "905272", "url": "https://cs.wikipedia.org/wiki?curid=905272", "title": "Kanton Montpellier-1", "text": "Kanton Montpellier-1\n\nKanton Montpellier-1 ( ) je francouzský kanton v departementu Hérault v regionu Languedoc-Roussillon. Tvoří ho pouze část města Montpellier a jeho městské čtvrti \"Ecusson\", \"Centre Historique\", \"Comédie\", \"Gares\", \"Clemenceau\", \"Gambetta\", \"Rondelet\" a \"Nouveau Saint Roch\".\n"}
{"id": "905274", "url": "https://cs.wikipedia.org/wiki?curid=905274", "title": "Josef Dvořák (lední hokejista)", "text": "Josef Dvořák (lední hokejista)\n\nJosef Dvořák (* 1. září 1937, Olomouc) je bývalý český profesionální hokejista.\n\n\n"}
{"id": "905275", "url": "https://cs.wikipedia.org/wiki?curid=905275", "title": "Kanton Montpellier-3", "text": "Kanton Montpellier-3\n\nKanton Montpellier-3 ( ) je francouzský kanton v departementu Hérault v regionu Languedoc-Roussillon. Tvoří ho pouze část města Montpellier a jeho městské čtvrti \"Antigone\", \"Parc à Ballons\", \"Mermoz\", \"Saint-Lazare\", \"Les Beaux-Arts\", \"Aiguelongue\", \"Justice\", \"Agropolis\" a \"Mas de Calenda\".\n"}
{"id": "905278", "url": "https://cs.wikipedia.org/wiki?curid=905278", "title": "Hřib (Xerocomellus)", "text": "Hřib (Xerocomellus)\n\nHřib (\"Xerocomellus\" ) je rod hřibovitých hub, který v roce 2008 vyčlenil z rodu \"Xerocomus\" (suchohřib) český mykolog Josef Šutara. V České republice jsou místní druhy rodu \"Xerocomellus\" mezi houbaři označované jako babky.\n\nJosef Šutara zároveň v roce 2008 přeřadil 9 (především středoevropských) druhů z rodu \"Xerocomus\" do rodu \"Xerocomellus\"; v přesunech pak pokračovali další mykologové, například Wolfgang Klofac v roce 2011 nebo N. Siegel, C.F. Schwarz a J.L. Frank v roce 2014. Roku 2015 byl z rodu \"Xerocomellus\" vyčleněn nový rod \"Rheubarbariboletus\", do nějž byly přesunuty hřib broskvový (\"R. persicolor\") a hřib meruňkový (\"R. armeniacus\"). Dále byl v roce 2015 z rodu \"Xerocomellus\" vyčleněn nový rod \"Hortiboletus\", do nějž byly přesunuty hřib červený (\"H. rubellus\"), hřib Engelův (\"H. engelii\"), hřib lindový (\"H. bubalinus\") a \"H. campestris\".\n\n\n\n"}
{"id": "905279", "url": "https://cs.wikipedia.org/wiki?curid=905279", "title": "Kanton Montpellier-4", "text": "Kanton Montpellier-4\n\nKanton Montpellier-4 ( ) je francouzský kanton v departementu Hérault v regionu Languedoc-Roussillon. Tvoří ho pouze část města Montpellier a jeho městské čtvrti \"Boulevard de Strasbourg\", \"Gare\", \"Les Aubes\", \"Cité Saint-Roch\", \"Consuls de Mer\", \"Rives du Lez\", \"La Pompignane\", \"Richter\", \"Millénaire\", \"Jardins de la Lironde\", \"Grammont\", \"Odysseum\", \"Montaubérou\" a \"La Méjanelle\".\n"}
{"id": "905280", "url": "https://cs.wikipedia.org/wiki?curid=905280", "title": "David Pulkrábek", "text": "David Pulkrábek\n\nDavid Pulkrábek (30. října 1993 Nové Město na Moravě) je český reprezentant v judu. Je držitelem zlaté medaile z olympijských her mládeže v Singapuru.\n\nS judem začal v 6 letech ve Žďáru nad Sázavou. Vrcholově se judu začal věnovat v Plzni pod vedením Jiřího Dolejše, kam přestoupil na sportovní školu.\n\nV roce 2010 na sebe strhnul pozornost médií vítězstvím na mládežnických olympijských hrách v Singapuru. Tehdy měl za sebou již úspěch v podobě stříbrné medaile z mistrovství Evropy dorostenců, ale mezi juniory se neprosazoval podle představ. Podobně rozpačitě zatím zvládá přechod mezi seniory. Je nižší postavy a tento deficit se snaží kompenzovat rychlostí a kontrachvaty. Má šikovné nohy a vhodně volí taktiku tj. trénink soustředí na techniky paží s pěkným levým ippon seoi-nage. Jako jediný český judista si troufá na vrcholové úrovni o reverse-seio-nage (po korejsku). Zajímavá i jeho kombinace uki-waza + kata-guruma. Na úchopu je však poměrně slabý – z pravého úchopu není jako levák schopen provádět techniky aši-waza (např. o-soto-gari) a to ho do značné míry omezuje. Často doplácí na unáhlenost.\n\nV roce 2013 se stal ještě jako junior stabilním členem české seniorské reprezentace. Na březnovém varšavském světovém poháru si zajistil nominaci na mistrovství Evropy, kde nestačil v prvním kole na později stříbrného Švýcara Chammartina. Zbytek sezony však laboroval se zraněními a připravil se o zajímavé výsledky na juniorských turnajích.\n\nV roce 2014 hned úvod zabodoval na pařížském turnaji, ale zbytek roku se trápil. O pěkný výsledek se připravil hrubou chybou v prvním kole na mistrovství světa a podobně skončil v prvním kole na mistrovství Evropy do 23 let. Zabodoval opět až v závěru sezony, kdy mu na Kano cupu jen o kousek štěstí uniklo semifinále (ve druhém kole vyřadil aktuálního mistra světa Boldbátara).\n\n"}
{"id": "905281", "url": "https://cs.wikipedia.org/wiki?curid=905281", "title": "Kanton Montpellier-5", "text": "Kanton Montpellier-5\n\nKanton Montpellier-5 ( ) je francouzský kanton v departementu Hérault v regionu Languedoc-Roussillon. Tvoří ho pouze část města Montpellier a jeho městské čtvrti \"Moularès\", \"Près-d'Arènes\", \"Saint-Martin\", \"Cité Mion\", \"La Rauze\", \"Tournezy\" a \"Pont-Trinquat\".\n"}
{"id": "905284", "url": "https://cs.wikipedia.org/wiki?curid=905284", "title": "Kanton Montpellier-6", "text": "Kanton Montpellier-6\n\nKanton Montpellier-6 ( ) je francouzský kanton v departementu Hérault v regionu Languedoc-Roussillon. Tvoří ho pouze část města Montpellier a jeho městské čtvrti \"Croix-d'Argent\", \"Lemasson\", \"Tastavin\", \"Saint-Cléophas\", \"Mas Drevon\", \"Garosud\", \"Mas de Bagnères\", \"La Marquerose\", \"Les Sabines\" a \"Les Grisettes\".\n"}
{"id": "905288", "url": "https://cs.wikipedia.org/wiki?curid=905288", "title": "Kanton Montpellier-7", "text": "Kanton Montpellier-7\n\nKanton Montpellier-7 ( ) je francouzský kanton v departementu Hérault v regionu Languedoc-Roussillon. Tvoří ho pouze část města Montpellier a jeho městské čtvrti \"Hauts-d'Argency\", \"Lepic\", \"Figuerolles\", \"Les Arceaux\", \"Cité Astruc\", \"Saint-Clément\", \"Les Cévennes\", \"Alco\", \"Le Petit Bard\" a \"La Pergola\".\n"}
{"id": "905289", "url": "https://cs.wikipedia.org/wiki?curid=905289", "title": "Kanton Montpellier-9", "text": "Kanton Montpellier-9\n\nKanton Montpellier-9 ( ) je francouzský kanton v departementu Hérault v regionu Languedoc-Roussillon. Tvoří ho pouze část města Montpellier a jeho městské čtvrti \"Mosson\", \"La Paillade\", \"Celleneuve\", \"Les Hauts de Massane\", \"Blayac-Pierres Vives\", \"Malbosc\", \"Le Grand Mail\" a \"Les Tritons\".\n"}
{"id": "905291", "url": "https://cs.wikipedia.org/wiki?curid=905291", "title": "Kanton Montpellier-10", "text": "Kanton Montpellier-10\n\nKanton Montpellier-10 ( ) je francouzský kanton v departementu Hérault v regionu Languedoc-Roussillon. Tvoří ho tři obce.\n\n\nZ města Montpellier se v kantonu nacházejí městské čtvrti \"Celleneuve\", \"La Martelle\", \"Bionne\", \"Le Peyrou-Pitot\", \"Carré du Roi-Faubourg Saint-Jaumes\", \"Les Arceaux\", \"Avenue d'Assas\", \"Père Soulas\", \"Las Rebès\", \"Hôpitaux\", \"Euromédecine\", \"Zolad\", \"Château d'O\", \"Saint-Priest\" a \"Malbosc\".\n"}
{"id": "905293", "url": "https://cs.wikipedia.org/wiki?curid=905293", "title": "Polysémie", "text": "Polysémie\n\nPolysémie (z řeckého \"polys\", mnohý – \"mnohoznačnost\") označuje slova, která stejně zní a jejich významy mají nějakou genetickou souvislost.\nMůže se plést s homonymií – homonyma sice stejně zní, jejich souvislost je však pouze náhodná.\n\nTypickým příkladem polysémie je slovo \"oko\"; významem tohoto slova může být:\n\nVšechny tyto významy mají jednu genetickou souvislost – vždy se jedná o kulatý (kruhovitý) útvar.\n\nMezi další příklady může patřit \"koruna\" (vrchní část stromu, korunovační klenot, …), \"ucho\" (lidský orgán, ucho u hrnce, …) či \"noha\" (lidská končetina, noha u stolu, …).\n\nPolysémie se nemusí týkat pouze slov, ale i vět nebo jiných delších textových útvarů, zejména pokud jde o výpovědi vytržené z celkového kontextu. Větnou polysémii způsobují:\n\n\nê"}
{"id": "905296", "url": "https://cs.wikipedia.org/wiki?curid=905296", "title": "Kanton Montpellier-8", "text": "Kanton Montpellier-8\n\nKanton Montpellier-8 ( ) je francouzský kanton v departementu Hérault v regionu Languedoc-Roussillon. Tvoří ho tři obce.\n\n\nZ města Montpellier se v kantonu nacházejí městské čtvrti \"Val-de-Crozes\", \"Montpellier-Village\", \"Les Bouisses\", \"Figuerolles\", \"Cité Gély\", \"Font Carrade\", \"Cité Paul Valéry\", \"Pas du Loup\", \"La Chamberte\", \"Estanove\" a \"Ovalie\".\n"}
{"id": "905297", "url": "https://cs.wikipedia.org/wiki?curid=905297", "title": "Ed Brubaker", "text": "Ed Brubaker\n\nEd Brubaker (* 17. listopadu 1966, Bethesda, Maryland) je americký komiksový scenárista a kreslíř. Začínal jako kreslíř u Dark Horse Comics, posléze proslul jako autor superhrdinských komiksů Batman, Daredevil, Captain America, Catwoman, Uncanny X-Men a The Authority. V roce 2019 byl odvysílán seriál \"Too Old to Die Young\", jehož je Brubaker spoluautorem.\n\nNa českém trhu byly vydány následující komiksy se scénářem a/nebo kresbami Eda Brubakera:\n\n\n\n\n\n\n\n\n\n\n\n\n\n\n\n"}
{"id": "905298", "url": "https://cs.wikipedia.org/wiki?curid=905298", "title": "Kanton Montpellier-2", "text": "Kanton Montpellier-2\n\nKanton Montpellier-2 ( ) je francouzský kanton v departementu Hérault v regionu Languedoc-Roussillon. Tvoří ho tři obce.\n\n\nZ města Montpellier se v kantonu nacházejí městské čtvrti \"Boutonnet\", \"Universités\", \"Plan des 4 Seigneurs\", \"Saint Charles\", \"IUT\", \"Veyrassi\" a \"Vert-Bois\".\n"}
{"id": "905299", "url": "https://cs.wikipedia.org/wiki?curid=905299", "title": "Kanton Aniane", "text": "Kanton Aniane\n\nKanton Aniane ( ) je francouzský kanton v departementu Hérault v regionu Languedoc-Roussillon. Tvoří ho sedm obcí.\n\n"}
{"id": "905300", "url": "https://cs.wikipedia.org/wiki?curid=905300", "title": "Matt Smith", "text": "Matt Smith\n\nMatthew Robert Smith (* 28. října 1982, Northampton, Northamptonshire, Anglie) je britský herec. Jeho nejznámější rolí je jedenáctá regenerace Doktora v televizním seriálu \"Pán času\", za kterou v roce 2011 získal nominaci na cenu BAFTA. Dále se také proslavil rolí Prince Philipa v seriálu \"Koruna\".\n\nPůvodně se chtěl stát profesionálním fotbalistou, ale kvůli poranění zad nemohl svůj sen uskutečnit. Poté, co se přidal do National Youth Theatre a studoval drama a tvůrčí psaní na University of East Anglia, tak se v roce 2003 stal hercem, když hrál v londýnských divadlech ve hrách jako \"Murder in the Cathedral\", \"Fresh Kills\", \"The History Boys\" a \"On the Shore of the Wide World\". Poté svůj divadelní repertoár rozšířil i do West Endu, kde vystoupl ve hře \"Swimming with Sharks\" a o rok později získal přízeň kritiků za roli Henryho ve hře \"That Face\".\n\nPřed účinkováním v \"Pánovi času\" přišla jeho první televizní zkušenost v roce 2006 ve filmech \"Záhady Sally Lockhartové - Rubín v kouři\" a \"Záhady Sally Lockhartové - Stín na severu\", ale jeho první větší role přišla v roce 2007 v seriálu BBC, \"Party Animals\". V lednu 2009 byl Smith ohlášen jako jedenáctá internace Doktora, čímž se stal nejmladší osobou, která tuto roli hrála, v celé britské televizní historii.\n\nNarodil se a vyrostl v Northamptonu v Northamptonshire. Navštěvoval northamptonskou chlapeckou školu. Plánoval, že se stane profesionálním fotbalistou a hrál za dorostenecké týmy Northampton Town, Nottingham Forest a Leicester City. Po vážném zranění zad již nemohl profesionálně hrát a tak mu jeho učitel herectví bez jeho souhlasu sehnal roli ve hře \"Dvanáct rozhněvaných mužů\". Ačkoliv si Matt ve hře zahrál, odmítl se zúčastnit divadelního festivalu, kam ho jeho učitel také zapsal. Jeho učitel to ale nevzdával a nakonec ho přesvědčil, aby šel do National Youth Theatre v Londýně.\n\nPo opuštění této školy studoval drama a tvůrčí psaní na University of East Anglia, kde absolvoval v roce 2005. Jeho první role za působení u National Youth Theatre byly Thomas Becket v \"Murder in the Cathedral\" a Basoon v \"Mistrovi a Markétce\". Tyto role mu získaly agenta a jeho první profesionální práci, ve hrách \"Fresh Kills\" a \"On the Shore of the Wide World\". Jeho nové profesionální role ho vedly k dohodě na univerzitě, aby mohl absolvovat i bez účasti na přednáškách ve svém posledním roce.\n\nV lednu 2009 byl Smith odhalen jako jedenáctý Doktor v britském sci-fi seriálu \"Pán času\". V roli nahradil Davida Tennanta, který svůj odchod oznámil v říjnu 2008. Smith byl téměř neznámý herec v porovnání s herci, kteří se doposud v seriálu objevovali, jako Paterson Joseph, David Morrissey, Sean Pertwee, James Nesbitt, Russell Tovey, Catherine Zeta-Jones, Chiwetel Ejiofor, Robert Carlyle a Billie Piper. Jeho nejasnost vedla k novinovým titulkům \"Doctor Who?\" (Doktor kdo?), což je narážka na název seriálu.\nSmith byl jedním z prvních herců, kteří se o roli ucházeli a na konkurzu vystupoval hned první den. Produkční tým, skládající se z producenta Stevena Moffata a výkonného producenta Pierse Wengera, ho vybrali ihned na základě jeho výkonu. Smith byl navíc i na konkurzu na roli Johna Watsona v Moffatově seriálu \"Sherlock\" a konkurzy se konaly téměř současně, ale byl neúspěšný, protože si Moffat myslel, že jeho výstřední styl hraní byl bližší Holmesovi a tuto roli již získal Benedict Cumberbatch. Ve dvaceti šesti letech byl Smith o tři roky mladší než Peter Davison, který byl v roce 1981 obsazen do role Doktora a vlastně mladší, než jakýkoliv herec, který ztvárňoval Doktora. Po třech týdnech konkurzu se Moffat a Wenger shodli, že to \"stejně vždycky byl Matt\" a tak získal roli Doktora. V BBC byli opatrní ohledně obsazení Matta, protože cítili, že šestadvacetiletý herec nemůže zahrát adekvátně postavu Doktora, ale Smith své herecké kvality prokázal v seriálu \"Party Animals\" a přesvědčil je. Někteří fanoušci seriálu věřili, že Smith nemá pro roli dostatečně zkušeností a je příliš mladý, zatímco ti ostatní ho podporovali a citovali jeho předvedené herecké schopnosti. Za svůj výkon v prvních sériích byl nominován za nejlepší dramatický výkon na National Television Awards.\n\nO své roli řekl: \"Doktor je nadšený a fascinovaný i těmi nejmenšími věcmi. Vším. Opravdu každou věcí. To je na něm jako postavě úžasné. Proto ho myslím mají děti rády. Protože nic neodmítne. Není cynický. Je otevřený ke každému aspektu vesmíru.\" V červnu 2010 se objevil na hudebním festivalu Glastonbury na jevišti se skupinou Orbital a společně s ní zazpíval úvodní znělku \"Pána času\". Také moderoval Ples Pána času, který se konal v Royal Albert Hall ve dnech 24. a 25. července 2010. Dne 26. května 2012 nesl olympijskou pochodeň nad Cardiffem, což je činnost, které si fanoušci všimli s podobností, kdy v epizodě z roku 2006 Doktor také nesl pochodeň. V srpnu 2012 řekl, že bude pokračovat v hraní Doktora ještě nejméně do roku 2014. Ale 2. června 2013 oznámil že v roli končí (za jeho nástupce byl vybrán Peter Capaldi)\n\nObjevil se i na poli filmu, poprvé v roce 2007 ve snímku \"V Bruggách\", kde hrál mladší verzi postavy Ralpha Fiennese, jeho scéna však byla z filmu vymazána. V roce 2009 se objevil ve krátkém filmu s názvem \"Together\" a v roce 2010 ve snímku \"Lůno\", v hlavní roli s Evou Green. \n\nV roce 2019 bylo oznámeno, že bude hrát Loxiase Crowna v superhrdinském filmu \"Morbius\" z franšízy Sony's Marvel Universe natočeného podle komiksů o stejnojmenné postavě od Marvel Comics. Smithovi předtím byly nabídnuty role v superhrdinských filmech, ale nikdy je nepřijal. Rozhodl se být součástí tohoto filmu díky režisérovi Danielu Espinosaovi a také díky přesvědčování ze strany Karen Gillan, která hraje Nebulu ve franšíze Marvel Cinematic Universe.\n\nChodil s Daisy Lowe, ale rozešli se na konci roku 2011 kvůli pracovním závazkům. Od června 2014 chodí s herečkou Lily James. V roce 2016 si společně zahráli ve filmu \"Pýcha, předsudek a zombie\".\n\nJeho sestra Laura Jayne byla jednou z tanečnic, která se objevila v roce 2004 ve videoklipu zpěváka Erica Prydze s názvem \"Call on Me\".\n\nSmith je ateista a podporuje fotbalový klub Blackburn Rovers FC. Uvedl, že jeho oblíbená skupina Radiohead, patří mezi jeho hlavní inspirace.\n\n"}
{"id": "905301", "url": "https://cs.wikipedia.org/wiki?curid=905301", "title": "Environmentální spravedlnost", "text": "Environmentální spravedlnost\n\nEnvironmentální spravedlnost (\"Environmental justice\") je pojem, který vznikl krátce po definování environmentálního rasismu v osmdesátých letech v Americe. Existuje mnoho hnutí a organizací, jejichž cíl je prosadit lokální i globální environmentální spravedlnost pro všechny.\n\nEnvironmentální spravedlnost znamená spravedlivé zacházení a smysluplné zapojení všech lidí nehledě na rasu, barvu pleti, národnost nebo příjem, s ohledem na vývoj, vytváření a prosazování environmentálních zákonů, nařízení a postupů. Spravedlivé zacházení znamená, že žádná skupina lidí by neměla trpět nepřiměřeným množstvím negativních environmentálních důsledků vyplývajících z industriálních, obecních, komerčních, místních nebo státních činností a nařízení. Jednoduše řečeno, environmentální spravedlnost podněcuje právo každého člověka na rovnou ochranu a rovné uplatňování zákonů a regulí týkajících se životního prostředí.\n\nV říjnu roku 1991 vytvořili účastníci Prvního Národního Environmentálního Vůdcovského Summitu Lidí Různých Barev Pleti (\"First National People of Color Environmental Leadership Summit\") tyto principy environmentální spravedlnosti:\n\n\nŽivotní prostředí je místo kde žijeme, pracujeme, hrajeme si a modlíme se. Životní prostředí je tedy vše kolem nás.\n\n\n"}
{"id": "905302", "url": "https://cs.wikipedia.org/wiki?curid=905302", "title": "Jan Kasper", "text": "Jan Kasper\n\nJan Kasper (21. září 1932, Soběšovice — 4. března 2005, Ostrava) byl český profesionální hokejista.\n\n"}
{"id": "905303", "url": "https://cs.wikipedia.org/wiki?curid=905303", "title": "Kanton Saint-Martin-de-Londres", "text": "Kanton Saint-Martin-de-Londres\n\nKanton Saint-Martin-de-Londres ( ) je francouzský kanton v departementu Hérault v regionu Languedoc-Roussillon. Tvoří ho 10 obcí.\n\n"}
{"id": "905304", "url": "https://cs.wikipedia.org/wiki?curid=905304", "title": "Kanton Clermont-l'Hérault", "text": "Kanton Clermont-l'Hérault\n\nKanton Clermont-l'Hérault ( ) je francouzský kanton v departementu Hérault v regionu Languedoc-Roussillon. Tvoří ho 14 obcí.\n\n"}
{"id": "905305", "url": "https://cs.wikipedia.org/wiki?curid=905305", "title": "Římskokatolická farnost Kobeřice u Brna", "text": "Římskokatolická farnost Kobeřice u Brna\n\nŘímskokatolická farnost Kobeřice u Brna je územní společenství římských katolíků s farním kostelem svatého Jiljí v obci Kobeřice u Brna v děkanátu Slavkov. Do farnosti patří obec Kobeřice u Brna.\nPrvní písemná zmínka o obci pochází z roku 1283, kdy ves již existovala a byl v ní farní kostel. V interiéru kostela se nachází freska Panny Marie Ochranitelky, pravděpodobně z přelomu 13.–14. století.\n\nPo vzniku Československa v obci vypukly náboženské vášně, spojené se vznikem československé církve husitské. Ta zde má rovněž svůj sbor. V roce 1970 se v obci konal tajný pastorální synod skryté církve pod vedením jejího tajného biskupa Felixe Maria Davídka.\n\nAdministrátorem excurrendo byl od prosince 2005 do července 2015 R. D. PaedDr. Marek Slatinský ze Šaratic.Ke dni 1. srpna 2015 byl jako administrátor excurrendo ustanoven D. Vít Martin Červenka, OPraem. Počínaje zářím 2018 je duchovním správcem jako administrátor excurrendo D. Mgr. Bc. Petr Pavel Severin, OPraem.\n\nKaždoročně se zde koná tříkrálová sbírka. V roce 2018 se při sbírce vybralo 10 871 korun. \n\nDnem vzájemných modliteb farností za bohoslovce a bohoslovců za farnosti brněnské diecéze je 6. duben. Adorační den připadá na 25. ledna. Na varhany hraje Marta Jedličková z Otnic.\n\n"}
{"id": "905306", "url": "https://cs.wikipedia.org/wiki?curid=905306", "title": "Anatolij Sevasťjanov", "text": "Anatolij Sevasťjanov\n\nAnatolij Alexandrovič Sevasťjanov ( ) (25. září 1931, Tverská oblast) je ruský a sovětský spisovatel, fotograf a biolog.\nJeho otec i dědeček byli oba vášnivými lovci, což ovlivnilo volbu jeho povolání. Roku 1956 ukončil v Moskvě studium na Kožešnickém institutu a poté pracoval jako biolog a myslivec v různých loveckých organizacích a organizacích pro ochranu zvěře v Ťumenské a Kostromské oblasti, na Sibiři a na Kamčatce. Věnoval se průzkumu míst pro vypuštění barguzinského sobola, bobra, amerického norka a dalších zvířat do volné přírody. Celý život se zajímal o fotografii a o focení zvířat. Mnoho let pracoval v časopise \"Охота и охотничье хозяйство\" (Myslivost a myslivecké hospodářství), byl členem redakční rady almanachu \"Охотничьи просторы\" (Lovecké prostory) a vydal několik knih. Nyní žije v Moskvě.\n\n\n\n"}
{"id": "905307", "url": "https://cs.wikipedia.org/wiki?curid=905307", "title": "Kanton Le Caylar", "text": "Kanton Le Caylar\n\nKanton Le Caylar ( ) je francouzský kanton v departementu Hérault v regionu Languedoc-Roussillon. Tvoří ho osm obcí.\n\n"}
{"id": "905308", "url": "https://cs.wikipedia.org/wiki?curid=905308", "title": "Kanton Ganges", "text": "Kanton Ganges\n\nKanton Ganges ( ) je francouzský kanton v departementu Hérault v regionu Languedoc-Roussillon. Tvoří ho devět obcí.\n\n"}
{"id": "905309", "url": "https://cs.wikipedia.org/wiki?curid=905309", "title": "Estádio Major Antônio Couto Pereira", "text": "Estádio Major Antônio Couto Pereira\n\nEstádio Major Antônio Couto Pereira je fotbalový stadion v brazilském městě Curitiba. Otevřen byl 20. listopadu 1932, slouží jako domácí stadion týmu Coritiba Foot Ball Club. Byl postaven v letech 1927-1932.\n\n"}
{"id": "905312", "url": "https://cs.wikipedia.org/wiki?curid=905312", "title": "Kanton Gignac", "text": "Kanton Gignac\n\nKanton Gignac ( ) je francouzský kanton v departementu Hérault v regionu Languedoc-Roussillon. Tvoří ho 21 obcí.\n\n"}
{"id": "905313", "url": "https://cs.wikipedia.org/wiki?curid=905313", "title": "Kanton Lodève", "text": "Kanton Lodève\n\nKanton Lodève ( ) je francouzský kanton v departementu Hérault v regionu Languedoc-Roussillon. Tvoří ho 15 obcí.\n\n"}
{"id": "905315", "url": "https://cs.wikipedia.org/wiki?curid=905315", "title": "Kanton Lunas", "text": "Kanton Lunas\n\nKanton Lunas ( ) je francouzský kanton v departementu Hérault v regionu Languedoc-Roussillon. Tvoří ho 12 obcí.\n\n"}
{"id": "905317", "url": "https://cs.wikipedia.org/wiki?curid=905317", "title": "Art Tatum", "text": "Art Tatum\n\nArt Tatum (13. října 1909 Toledo, Ohio, USA − 5. listopadu 1956 Los Angeles, Kalifornie, USA) byl americký jazzový klavírista. Od dětství byl na jedno oko slepý a špatně viděl i na to druhé. Na klavír začal hrát v útlém věku a brzy uměl zahrát i velmi složité skladby. V roce 1927 začal hrát v místní rozhlasové stanici a v roce 1932 se přestěhoval do New Yorku. V roce 1941 nahrál spolu se zpěvákem Big Joe Turnerem několik skladeb pro Decca Records a v roce 1943 založil trio, ve kterém ho doprovázeli kytarista Tiny Grimes a kontrabasista Slam Stewart. Zemřel ve svých sedmačtyřiceti letech v Los Angeles na selhání ledvin.\n"}
{"id": "905321", "url": "https://cs.wikipedia.org/wiki?curid=905321", "title": "Seznam křížů v Rouchovanech", "text": "Seznam křížů v Rouchovanech\n\nKříže na katastru obce Rouchovany a vsi Šemíkovice.\n\nKříž nyní stojí po pravé straně silnice směrem na Kordulu asi 100 metrů od rešického lesa. Před narovnáním silnice stál vlevo od cesty v zátočině. Čelní strana kříže je dnes otočená o 180 stupňů. Socha Krista chybí. Kříž nechal postavit u svého pole pan František Ludvík z náměstí – Rouchovany č.p. 76.\n\nNa kříži je nápis:\n\nKříž lze nalézt v rákosí u odpadní strouhy z bývalé mlékárny – v polích vlevo od silnice na Rešice. Podle seznamu Státního památkového úřadu v Brně (1947) – kříž z roku 1848 na lukách, p.č. 668, majitel Jan Krys č.p. 54, v ohbí cesty p.č. 1190. Text na kříži je psán švabachem.\n\nNápis na kříži:\n\nKříž je u původní cesty z dnešního Soukupova mlýna do Šemíkovic. V soupisu křížů, kapliček a Božích muk farnosti Rouchovany je uveden jako kříž Soukupův, patřící obci Šamikovice. Z textu na kříži je čitelný pouze zbytek.\n\nKříž stojí hned za vesnicí, vpravo od silnice na Rešice, mezi posledním domem a bývalým hřištěm (dnes sběrný dvůr). Text na kříži je nečitelný.\n\nKříž byl postaven u cesty, která dnes už neexistuje. Zůstal na původním místě a dnes ho najdeme v poli asi 20 m vlevo od přešovské zkratky, před mostkem přes Bořikovskou strouhu. Rouchovanská kronika – kříž postavený nákladem ctných občanů Rouchovanských směrem k Litovanům r roku 1882. Podle oficiálního soupisu památek z roku 1947 – kříž z roku 1882 u Horního Přešovského můstku p.č. 910, maj. František Severin, Rouchovany č. 39, s manželkou Marií. Z textu na kříži je čitelný pouze zbytek.\n\nStojí na místě kde byl postaven. Původně stával na křižovatce polních cest. Cesta kolem rybníka k Přešovicím zůstala, příční cesta podél Boříkovské strouhy je zrušená. Lze ho nalézt po pravé straně cesty. Podle rouchovanské kroniky – směrem k Přešovicům stojí kříž od Jana Růžičky z r. 1880. V soupisu Státního památkového úřadu v Brně z r. 1947 je uvedeno – kříž z r. 1880 u Dolního Přešovského můstku, p.č. 938 Veselý Josef a Anna, Šemíkovice č. 17. Z textu lze přečíst pouze letopočet 1880.\n\nStojí dodnes na stejném místě, tj. vlevo od silnice naproti vodojemu. V obecní kronice se píše – „Červený“ kříž k Hrotovicům od obce Rouchovan z roku 1882. V soupisu památek (1947) – kříž z roku 1882 v trati „U červeného kříže“, p.č. 311, Coufalová Cecílie a Coufal Josef syn, Rouchovany č. 61. Z textu na kříži je čitelné pouze.\n\nNalézá se u odvodňovací strouhy vpravo od silnice na Hrotovice. Protože tam měli dřív Pelánovi z náměstí čp. 68 pole, říká se mu „Pelánův“. Podle pana Josefa Pelána jeho rodina kříž nepostavila. V obecní kronice je uvedeno – kříž na kněžských lukách. Na kříži není žádný text ani letopočet.\n\nStátní památkový úřad v Brně (1947) uvádí – kříž z roku 1871 zv. Konvalinův, v polích vpravo od silnice k Hrotovicím, při cestě zv. „Březí“, na poli p.č. 474 v rohu tvořeném polními cestami, p.č. 1156 a 1162. Maj. pozemku i kříže František Konvalina, rolník v Rouchovanech č. 37 s manželkou Josefou.\n\nNápis na kříži:\n\nKříž se nachází za humny na „Černovém poli“ u 2. cesty, na křižovatce cest do ZD a k Novým dvorům. V obecní kronice se uvádí – „Coufalův“ kříž postavený obcí r. 1849. V seznamu památek – kříž u Slavětické stezky z roku 1849, p.č. 548, Frant. Černý, rolník v Rouchovanech. Na kříži není v současnosti žádný text. Je stažený ocelovými pásy. Litinový kříž s Kristem je natřený stříbřenkou.\n\nStojí pod lípou na křižovatce silnice do Dukovan a silnice do ZD. Lípa, pod kterou stojí, je strom chráněný státem. Obvod kmene ve výšce 130 cm má 4 metry a vysoká je asi 15 m. V Rouchovanské kronice se uvádí – kříž na farském poli směrem k Lipňanům. V soupisu památek Státního památkového úřadu z r. 1947 – kříž k Heřmanicím při silnice za hřbitovem (asi 1880) s lípou, p.č. 1116, silnice, veřejný statek.\n\nNa kříži je nápis:\n\nKříž stával pod lípou na hraně stráně nad Urbánkovým mlýnem (Hruškovi) směrem k dnešní Nové ulici. Na jeho místě jsou postaveny garáže, kříž přenesli a postavili vedle tisu u bývalé prodejny. Na kříži není text ani letopočet.\n\nKříž mezi kostelem a farou. V obecní kronice se píše – kříž u kostela od farníků z roku 1865.\n\nNápis na kříži:\n\nStojí vlevo od hlavního vchodu.\n\nNápisy na kříži:\n\nKamenný kříž byl podle nápisu na zadní straně postavený v roce 1799. Je pravděpodobně nejstarším křížem v Rouchovanech.\n\nText na čelní straně:\nVolně přeloženo: Tento kříž nechal vystavět Joannis (Jan).\n\nText na zadní straně:\n\nNa kamenné části kříže je plechová deska s nápisem.\n\nNachází se na kraji Šemíkovic u střediska zemědělského družstva.\n\nNápis na kříži:\n\nPo pravé straně při výjezdu ze Šemíkovic, u bývalé „Luže“. Zmíněn v soupisu farnosti Rouchovany pod názvem Blažkův. Je celokamenný (žula) s nápisem:\n\nŽulový kříž u cesty za Pruškovou zahradou, stojí vlevo od cesty. Písmena textu už nejsou vidět, lze přečíst pouze:\n\nKříž postavil František Holubář rolník v Heřmanicích L.P. 1895 Stával u silnice „\"k atomovce\"“. Před zničením jej zachránil pan farář Cikrle v roce 1976. Je bez kříže, zůstal pouze kamenný podstavec. Na čelní straně podstavce je polosocha Panny Marie. Na levé a pravé straně jsou vytesány žalmy, které jsou očíslovány – je to 7 slov, která mluvil Ježíš z kříže.\n\nLevá strana:\nPravá strana:\nZadní strana:\n<br>(Volný překlad, text je téměř nečitelný)<br>\n\nJe z roku 1850, původně stál u silnice z Heřmanic do Rouchovan. Když se vesnice bourala kvůli jaderné elektrárně, p. farář Cikrle v roce 1976 nechal kříž převézt a tím ho zachránil.\n\nText na kříži:\n\nKříž stával na křižovatce silnic Šemíkovice – Přešovice. Nápis na kříži je nečitelný. V roce 1993 ho přerazil rakouský kamion a vytesaný text byl při opravě zatřen betonem a plocha porostla lišejníkem. Dají se přečíst pouze jednotlivá písmena a spíš odhadnout než přečíst letopočet. V roce 2005 do něho narazilo auto a kříž byl přeražen na 3 kusy. V současné době je z místa kde stál odvezený.\n\nStál původně u cesty vedoucí z Rouchovan do Litovan asi v třetině pole od stávající silnice. Po rozorání cest byl přenesen a postaven u silnice do Přešovic. Dnes z kříže zůstal pouze kamenný podstavec, který ležel na mezi struhy – po levé straně – asi 10–20 m od přešovské zkratky. Zápis v obecní kronice – kříž v polích k Litovanům, postavený obcí Rouchovanskou r. 1849. Dle soupisu památek (1947) – kříž z r. 1849 v tzv. Chalupnické trati na poli p.č. 891, Při polní cestě p.č. 1225, maj. František Cidrych, Rouchovany č. 203.\n\nNa kříži je psáno švabachem a je to epištola, čtení:\n\n\n"}
{"id": "905324", "url": "https://cs.wikipedia.org/wiki?curid=905324", "title": "Odumírání výhonků smrku", "text": "Odumírání výhonků smrku\n\nOdumírání výhonků smrku je houbová choroba rostlin způsobená houbou \"Sirococcus conigenus\" z řádu čárovkotvaré (\"Diaporthales\"). \nPatogen byl poprvé pozorován Hartigem (1894) v Německu. Peace (1962) naznačuje, že \"Sirococcus conigenus\" na borovici se může lišit od odrůdy \"Sirococcus conigenus\" kterou lze nalézt na smrku. Podobný názor vyjádřil O `Brien (1973). Illingworth (1973) v Britské Kolumbii dospěl k závěru, že existují geografické rozdíly založené geneticky, v náchylnosti na \"S. conigenus\".\n\nSIROCO \n\nPodle EPPO a biolib.cz je pro patogena s označením \"Sirococcus conigenus\" používáno více rozdílných názvů, například \"Ascochyta parasitica\" nebo \"Sporonema strobilinum\". \n\nEvropa, Severní Amerika\n\nBritánie, Rakousko, ČR\n\nV České republice je S. conigenus nalézán na smrku (\"Picea pungens\"), a má za následek velký výskyt infekce v oblastech znečištěného ovzduší (Soukup, 1994).\n\n\nMezi první příznaky infekce patří malá červenavá zranění a malé kapičky pryskyřice na místech infekce. Hynoucí výhonky lze pozorovat od června do srpna. \n\nChoroba se může projevovat anomáliemi větvení. Zbarvení v létě rašících (jánských) výhonů se mění na bledě zelenou a lámou se, vadnoucí zůstávají viset. Následně zhnědnou a většinou během několika týdnů opadnou. Na podzim se na kůře uhynulých výhonů vyvíjejí hnědé a černé plodničky.\n\nPříznaky lze zaměnit s napadením plísní šedou (botrytida).\nPatogen \"Sirococcus\" přezimuje na napadených výhonech a jehlicích a semenech. Při deštivém počasí na jaře a v létě, současně s novým růstem jehličnanů dochází k infekci. Infekce často způsobuje, že výhony se zkroutí směrem dolů. Léze se šíří a výhonky hynou.\n\nToto onemocnění je nejškodlivější na menších stromech a dřevinách v podrostu, které jsou v blízkosti větších infikovaných stromů. Škody na velkých stromech se obvykle omezuje na nižší větve a nemá podstatný dopad na celkový zdravotní stav hostitele. V Minnesotě, toto onemocnění nejvážněji postihuje borovice (nqpř. \"Pinus resinosa\") a smrk pichlavý (\"Picea pungens\"). Houba napadá nové výhonky (rašící), kterým způsobuje hnědnutí a zasychání. Může také způsobit hynutí sazenic. \n\nSpóry jsou šířeny rozstřikujícími se dešťovými kapkami a k většině nových infekcí dochází na vzdálenost několik yardů od infikovaných dřevin. \n\nJe uváděna závislost mezi výživou (zejména Mg) a napadením. Vhodný je dobře provedený průklest a výběr lokality. \n\nFungicid s obsahem chlorthalonil (obchodní název Daconil 2787, víceúčelový fungicid). Obecně platí, že dvě aplikace chlorthalonilu postačují pro kontrolu choroby. První aplikace by měla být na jaře, kdy jsou nové výhony ½ až 2 palce na délku. Druhá aplikace by měla být o tři až čtyři týdny později. Pokud příznivé podmínky pro infekci přetrvávají, může být aplikován třetí postřik tři až čtyři týdny po druhém . \n\nJe třeba odstranit z infikovaných dřevin výhonky a větve během suchého počasí. Při sázení stromů dodržet spon. \n\n"}
{"id": "905327", "url": "https://cs.wikipedia.org/wiki?curid=905327", "title": "Kanton Châteauneuf-de-Randon", "text": "Kanton Châteauneuf-de-Randon\n\nKanton Châteauneuf-de-Randon ( ) je francouzský kanton v departementu Lozère v regionu Languedoc-Roussillon. Tvoří ho osm obcí.\n\n"}
{"id": "905343", "url": "https://cs.wikipedia.org/wiki?curid=905343", "title": "Bohuslav Sláma", "text": "Bohuslav Sláma\n\nBohuslav Sláma (* 13. ledna 1925, Brno) je bývalý český hokejista a fotbalista.\n\nV československé lize hrál za SK Židenice a Rudou hvězdu Brno. Nastoupil ve 130 ligových utkáních a dal 2 góly. Vítěz Spartakiádního poháru 1959/60. V Poháru vítězů pohárů nastoupil ve 3 utkáních. Za reprezentační B-tým nastoupil v roce 1950 v 1 utkání.\n\n\n"}
{"id": "905349", "url": "https://cs.wikipedia.org/wiki?curid=905349", "title": "Ladislav Olejník", "text": "Ladislav Olejník\n\nLadislav Olejník (* 8. května 1932, Brno) je bývalý český profesionální hokejista.\n"}
{"id": "905352", "url": "https://cs.wikipedia.org/wiki?curid=905352", "title": "Provincie Las Palmas", "text": "Provincie Las Palmas\n\nProvincie Las Palmas je jednou z 50 provincií Španělska. Společně s blízkou provincií Santa Cruz de Tenerife tvoří ostrovní autonomní společenství Kanárské ostrovy. Provincie sestává ze 3 ostrovů vulkanického původu - Gran Canaria, Lanzarote a Fuerteventura, dále pak několika malými ostrůvky (např. Isla Graciosa, Isla de Lobos).\n\nV roce 2012 měla provincie 1 100 813 obyvatel, což představuje 51,5% obyvatelstva Kanárských ostrovů. Hustota zalidnění dosahovala hodnoty 271 obyv./km². Hlavním městem je Las Palmas de Gran Canaria na východním pobřeží ostrova Gran Canaria.\n\nV roce 1833 bylo Španělsko rozděleno na 49 provincií. Kanárské ostrovy byly tvořeny jedinou provincií s hlavním městem Las Palmas. V roce 1927 se provincie rozdělila na 2 nové - východní ostrovy utvořili provincii Las Palmas (Gran Canaria, Fuerteventura a Lanzarote) a západní Santa Cruz de Tenerife (Gomera, La Palma, El Hierro a Tenerife), celkové číslo španělských provincií se zvýšilo na současných 50.\n\nNa území provincie se nachází jeden z španělských národních parků. Jedná se o lokalitu Timanfaya na ostrově Lanzarote. Zároveň na ostrovech Gran Canaria a Lanzarote se rozkládají biosférické rezervace UNESCO. \n"}
{"id": "905353", "url": "https://cs.wikipedia.org/wiki?curid=905353", "title": "Milan Richter (lední hokejista)", "text": "Milan Richter (lední hokejista)\n\nMilan Richter (* 15. července 1938, Brno) je bývalý český profesionální hokejista.\n"}
{"id": "905359", "url": "https://cs.wikipedia.org/wiki?curid=905359", "title": "Ivan Weiss", "text": "Ivan Weiss\n\nIvan Weiss (22. prosince 1921, Ostrava – 31. října 1976 Praha, sebevražda) byl český divadelní režisér.\n\nJiž v roce 1943 se stal členem vedení skupiny \"Nový soubor\", kde působili především bývalí Burianovi žáci a ve vedení byli s Weissem i Jiří Kárnet, bývalý lektor D 41, František Vrba, překladatel a básník a Josef Svoboda, scénograf. Mezi herci byl např. Bohumil Bezouška.\n\nV letech 1944–1946 studoval Weiss na Státní konzervatoři v Praze a pokračoval ve studiu režie na DAMU (1946–1948). K jeho profesorům patřili E. F. Burian a Jiří Frejka. V době studií na DAMU režíroval v divadle DISK, kde vystřídal od roku 1946 Jaromíra Pleskota, který odešel za Jiřím Frejkou do Divadla na Vinohradech. Po slavnostním otevření Akademie múzických umění v lednu 1947, kdy se DISK stal její studiovou scénou, převzal pozici vedoucího režiséra Luboš Pistorius a Weiss ustoupil do pozadí.\n\nV sezóně 1948/1949 režíroval Weiss také v Burianově D49. Po skončení studia a poté, co se po emigraci Jana Snížka uvolnil sál v pasáži Alhambra na Václavském náměstí v Praze, začal zde Weiss spolu s Pistoriem působit od března 1948 pod hlavičkou EXDISK. Později odešel s celým souborem do Ostravy za režisérem Zdeňkem Hofbauerem a následně do Plzně. Působil rovněž ve funkci šéfa činohry ve Varnsdorfu a v divadle v Hořovicích.\n\nV letech 1951–1953 byl režisérem Divadla československé armády. V roce 1964 jej angažoval Ota Ornest do Městských divadel pražských, kde pak Weiss až do své smrti v roce 1976 pracoval jako režisér.\n\n\nOta Ornest\n\n\nViktor Preiss\n\n\nAlena Vránová\n\nSvatopluk Beneš \n\n"}
{"id": "905361", "url": "https://cs.wikipedia.org/wiki?curid=905361", "title": "Jiří Andrt", "text": "Jiří Andrt\n\nJiří Andrt (* 2. července 1941, Praha) je bývalý český profesionální hokejista.\n"}
{"id": "905367", "url": "https://cs.wikipedia.org/wiki?curid=905367", "title": "Barbaři - Neotřelý pohled na dějiny Římské říše", "text": "Barbaři - Neotřelý pohled na dějiny Římské říše\n\nV knize Barbaři – Neotřelý pohled na dějiny Římské říše se autoři Terry Jones a Alan Ereira pokusili vyvrátit obecně zažitou představu, že Římané ostatní národy výrazně převyšovali, a proto se jim podařilo vytvořit velké impérium. Tento názor se podle nich rozšířil, neboť většina historických pramenů byla vytvořena samotnými Římany. Publikace, která doprovází stejnojmenný seriál televize BBC, přibližuje méně známé aspekty z dějin Říma.\n\nObsah\n\nČÁST I. KELTOVÉ\nČÁST II. BARBAŘI ZE SEVERU\nČÁST III. BARBAŘI Z VÝCHODU\nČÁST IV. VANDALOVÉ A HUNOVÉ\nZávěr\n\nPoznámky\n\nBibliografie\n\nZdroj ilustrací\n\nRejstřík\n\n\n"}
{"id": "905370", "url": "https://cs.wikipedia.org/wiki?curid=905370", "title": "Bakir Izetbegović", "text": "Bakir Izetbegović\n\nBakir Izetbegović (* 28. června 1956, Sarajevo, Jugoslávie) je politik z Bosny a Hercegoviny, od roku 2010 člen Předsednictva Bosny a Hercegoviny. Jeho otec byl bosňácký intelektuál, Alija Izetbegović. \n\nBakir Izetbegović je původem ze Sarajeva, kde v roce 1981 vystudoval fakultu architektury Sarajevské univerzity. Je členem politické strany Strana demokratické akce, a to již od roku 1992. V letech 2002 až 2002 byl poslancem v regionálním sněmu Kantonu Sarajevo. V letech 2003 – 2009 byl místopředsedou strany. V letech 2006 až 2010 byl poslancem v bosenském parlamentu. \n"}
{"id": "905371", "url": "https://cs.wikipedia.org/wiki?curid=905371", "title": "Kanton Saint-Alban-sur-Limagnole", "text": "Kanton Saint-Alban-sur-Limagnole\n\nKanton Saint-Alban-sur-Limagnole ( ) je francouzský kanton v departementu Lozère v regionu Languedoc-Roussillon. Tvoří ho pět obcí.\n\n"}
{"id": "905372", "url": "https://cs.wikipedia.org/wiki?curid=905372", "title": "Kanton Saint-Amans", "text": "Kanton Saint-Amans\n\nKanton Saint-Amans ( ) je francouzský kanton v departementu Lozère v regionu Languedoc-Roussillon. Tvoří ho 10 obcí.\n\n"}
{"id": "905373", "url": "https://cs.wikipedia.org/wiki?curid=905373", "title": "Kanton Saint-Chély-d'Apcher", "text": "Kanton Saint-Chély-d'Apcher\n\nKanton Saint-Chély-d'Apcher ( ) je francouzský kanton v departementu Lozère v regionu Languedoc-Roussillon. Tvoří ho sedm obcí.\n\n"}
{"id": "905374", "url": "https://cs.wikipedia.org/wiki?curid=905374", "title": "Kanton Saint-Germain-du-Teil", "text": "Kanton Saint-Germain-du-Teil\n\nKanton Saint-Germain-du-Teil ( ) je francouzský kanton v departementu Lozère v regionu Languedoc-Roussillon. Tvoří ho sedm obcí.\n\n"}
{"id": "905376", "url": "https://cs.wikipedia.org/wiki?curid=905376", "title": "Kanton Villefort", "text": "Kanton Villefort\n\nKanton Villefort ( ) je francouzský kanton v departementu Lozère v regionu Languedoc-Roussillon. Tvoří ho 24 obcí.\n\n"}
{"id": "905377", "url": "https://cs.wikipedia.org/wiki?curid=905377", "title": "Kanton Nasbinals", "text": "Kanton Nasbinals\n\nKanton Nasbinals ( ) je francouzský kanton v departementu Lozère v regionu Languedoc-Roussillon. Tvoří ho šest obcí.\n\n"}
{"id": "905379", "url": "https://cs.wikipedia.org/wiki?curid=905379", "title": "Alexandr Mironov", "text": "Alexandr Mironov\n\nAlexandr Jevgeňjevič Mironov (; , Orša – 15. prosince 1992, Minsk) byl ruský a běloruský sovětský spisovatel.\nMironov se narodil v běloruském městě Orša. Pocházel z rodiny železničáře. V letech 1930-1933 soužil u obchodního námořnictva a v letech 1933-1934 se zúčastnil polární plavby parníku \"Čeljuskin\", který se potopil rozdrcený ledy nedaleko ostrova Koljučin v Čukotském moři. Roku 1942 dokončil školu velitelů hlídkových válečných lodí, bojoval ve druhé světové válce a byl vyznamenán Řádem vlastenecké války a Řádem rudé hvězdy.\nPracoval v novinách \"Правда Севера\" (Pravda Severu) a \"Моряк Севера\" (Námořník Severu), byl dopisovatelem novin \"Звезда\" (Hvězda) a v letech 1946-1950 pracoval ve scenáristickém oddělení filmového studia \"Беларусьфільм\" (Belarusfilm) v Minsku. Je autorem několika prozaických děl.\n\nZemřel v Minsku. Jeho popel byl podle jeho přání rozptýlen nad Černým mořem.\n\n\n\n"}
{"id": "905380", "url": "https://cs.wikipedia.org/wiki?curid=905380", "title": "Kanton Chanac", "text": "Kanton Chanac\n\nKanton Chanac ( ) je francouzský kanton v departementu Lozère v regionu Languedoc-Roussillon. Tvoří ho pět obcí.\n\n"}
{"id": "905381", "url": "https://cs.wikipedia.org/wiki?curid=905381", "title": "Julija Něstěrenková", "text": "Julija Něstěrenková\n\nJulija Viktorovna Něstěrenková (bělorusky: \"Юлія Віктараўна Несцярэнка\", rusky: \"Юлия Викторовна Нестеренко\", rozená Barcevičová; * 15. června 1979 Brest) je běloruská atletka, sprinterka, olympijská vítězka v běhu na 100 metrů z roku 2004.\n\nV roce 2004 nejprve získala na halovém MS v Budapešti bronzovou medaili v běhu na 60 merů. Na olympiádě v Aténách v témže roce zvítězila ve finále běhu na 100 metrů časem 10,93 s. Také ve třech předcházejících kvalifikačních olympijských bězích zaběhla tuto trať vždy pod 11 sekund, v semifinále si vytvořila osobní rekord 10,92 s. V následujícím roce získala bronzovou medaili na světovém šampionátu v Helsinkách, kde běloruské kvarteto zaběhlo ve finále štafety na 4×100 metrů časem 42,56 s nový národní rekord. Postoupila zde také do finále běhu na 100 metrů, kde doběhla na 8. místě.\n\n"}
{"id": "905382", "url": "https://cs.wikipedia.org/wiki?curid=905382", "title": "Kanton Marvejols", "text": "Kanton Marvejols\n\nKanton Marvejols ( ) je francouzský kanton v departementu Lozère v regionu Languedoc-Roussillon. Tvoří ho 11 obcí.\n\n"}
{"id": "905383", "url": "https://cs.wikipedia.org/wiki?curid=905383", "title": "Kanton Mende-Nord", "text": "Kanton Mende-Nord\n\nKanton Mende-Nord ( ) je francouzský kanton v departementu Lozère v regionu Languedoc-Roussillon. Tvoří ho pět obcí.\n\n"}
{"id": "905385", "url": "https://cs.wikipedia.org/wiki?curid=905385", "title": "Kanton Mende-Sud", "text": "Kanton Mende-Sud\n\nKanton Mende-Sud ( ) je francouzský kanton v departementu Lozère v regionu Languedoc-Roussillon. Tvoří ho pět obcí.\n\n"}
{"id": "905386", "url": "https://cs.wikipedia.org/wiki?curid=905386", "title": "Kanton La Canourgue", "text": "Kanton La Canourgue\n\nKanton La Canourgue ( ) je francouzský kanton v departementu Lozère v regionu Languedoc-Roussillon. Tvoří ho šest obcí.\n\n"}
{"id": "905387", "url": "https://cs.wikipedia.org/wiki?curid=905387", "title": "Kanton Le Bleymard", "text": "Kanton Le Bleymard\n\nKanton Le Bleymard ( ) je francouzský kanton v departementu Lozère v regionu Languedoc-Roussillon. Tvoří ho 12 obcí.\n\n"}
{"id": "905389", "url": "https://cs.wikipedia.org/wiki?curid=905389", "title": "Kanton Aumont-Aubrac", "text": "Kanton Aumont-Aubrac\n\nKanton Aumont-Aubrac ( ) je francouzský kanton v departementu Lozère v regionu Languedoc-Roussillon. Tvoří ho šest obcí.\n\n"}
{"id": "905390", "url": "https://cs.wikipedia.org/wiki?curid=905390", "title": "Ball Ground", "text": "Ball Ground\n\nBall Ground je město v Cherokee County, v Georgii, ve Spojených státech amerických. V roce 2011 žilo ve městě 1438 obyvatel.\nPodle sčítání obyvatel v roce 2010 žilo ve městě 1433 obyvatel, 601 domácností, a 532 rodin. V roce 2011 žilo ve městě 716 mužů (49,8%), a 722 žen (50,2%). Průměrný věk obyvatele je 38 let.\n"}
{"id": "905391", "url": "https://cs.wikipedia.org/wiki?curid=905391", "title": "Kanton Le Malzieu-Ville", "text": "Kanton Le Malzieu-Ville\n\nKanton Le Malzieu-Ville ( ) je francouzský kanton v departementu Lozère v regionu Languedoc-Roussillon. Tvoří ho devět obcí.\n\n"}
{"id": "905392", "url": "https://cs.wikipedia.org/wiki?curid=905392", "title": "Lisa Nicholsová", "text": "Lisa Nicholsová\n\nLisa Nicholsová (anglicky Lisa Nichols) je afroamerická motivační rečnice, profesionální kouč, učitelka a autorka několika publikací.\n\n\n\n\n"}
{"id": "905393", "url": "https://cs.wikipedia.org/wiki?curid=905393", "title": "Vulkan Akaděmii Nauk", "text": "Vulkan Akaděmii Nauk\n\nVulkan Akaděmii Nauk ( , 1 180 m n. m.) je název vulkanického komplexu skládajícího se z několika stratovulkánů a kalder. Nachází se ve východní části poloostrova Kamčatka asi 10 km jižně od stratovulkánu Karymská sopka. Komplex leží na starší pleistocénní 15 km široké kaldeře \"Polovinka\" a vznikl přibližně před 30 000 roky. Tvoří jej dvě kaldery, \"Odnobokyj\" (5 x 4 km) a \"Akaděmii Nauk\" (3 x 5 km, v současnosti zalita vodami Krymského jezera), a stratovulkán \"Beljankin\" (1 180 m) nacházející se v severozápadní části staré kaldery.\n\nVulkanismus procházel od počáteční bazaltové fáze přes andezitovou až po finální ryolitovou fázi, při které vznikly dva maary na jižním a severním okraji jezera. Severní maar vznikl přibližně před 6 500 roky. Jediná historicky zaznamenaná erupce se odehrála 2. ledna 1996. Šlo o jednodenní explozivní erupci ryoliticko-bazaltových pyroklastik v blízkém okolí severního maaru.\n\n"}
{"id": "905395", "url": "https://cs.wikipedia.org/wiki?curid=905395", "title": "Kanton Fournels", "text": "Kanton Fournels\n\nKanton Fournels ( ) je francouzský kanton v departementu Lozère v regionu Languedoc-Roussillon. Tvoří ho 10 obcí.\n\n"}
{"id": "905396", "url": "https://cs.wikipedia.org/wiki?curid=905396", "title": "Microsoft Lumia", "text": "Microsoft Lumia\n\nMicrosoft Lumia (dříve Nokia Lumia) je produktová linie smartphonů a tabletů vyvíjená společností Microsoft Mobile (dříve finská Nokia Devices & Services). Telefony Lumia využívají operační systém Windows Phone, který je známý spolehlivostí ale i málo aplikacemi v obchodě s aplikacemi (Windows Phone Store). Vychází ze systému Windows známého v celosvětovém měřítku.\n\nPrvní telefony Nokia Lumia byly v roce 2011 za působení ředitele Stephena Elopa (který je též zmiňován jako nastrčená postava od Microsoftu) Lumie s Windows Phone 7 (510, 610, 710, 810, 900), Microsoft ale chvíli na to přišel s Windows Phone 8 a „pohřbil“ Windows Phone 7 zároveň s prvními Lumiemi. Tak byly slavnostně představeny nové Lumie 920 a 820 s Windows Phone 8, které disponovaly mnoha revolučními funkcemi jako bezdrátové nabíjení, vysokocitlivá vrstva displeje (tzv. Super Sensitive Touch Display), PureMotionHD+ a mnoho dalších věcí. Ale hlavně disponovaly Windows Phone 8. V roce 2013 bylo oznámeno odkoupení mobilní divize Nokie, včetně značek Asha a Lumia Microsoftem.\nZařízení Lumia využívají operační systém Windows Phone v několika jeho variantách. První generace smartphonů (Lumie X00 a X10) využívala OS Windows Phone 7, později získala možnost aktualizovat na Windows Phone 7.8, ale přechod na verzi 8 umožněn nebyl. Druhá generace (Lumie X2x) byla postavena na systému Windows Phone 8 a zároveň bylo umožněno všem modelům druhé generace aktualizovat na Windows Phone 8.1. Třetí generace smartphonů (telefony řad X30 a X35) má již od výroby nainstalovanou nejnovější verzi, tedy 8.1. Tablet Lumia 2520 využívá operační systém Windows 8.1 RT.\n\nTento telefon má dotykový displej s úhlopříčkou 4’’ a rozlišením 480 × 800 px. Váží 129 g. Vyrábí se v červené, žluté, azurové, bílé a černé barvě. Je vybaven procesorem Qualcomm MSM7227A o frekvenci 800 MHz a běží na operačním systému Windows Phone 7.5. V České republice se neprodává.\n\nLumia 520 by měla být nástupcem Lumie 510. Shodně s ní má 4’’ displej s rozlišením 480 × 800 px, váží však o 5 g méně, tedy 124 g. Vyrábí se, stejně jako Lumia 520, v červené, žluté, azurové, bílé a černé barvě. Výraznou změnou je výkonnější procesor Qualcomm MSM8227 o frekvenci 2×1000 MHz. Kapacita baterie telefonu je 1 430 mAh. Operační systém v tomto telefonu je Windows Phone 8. Společnost Nokia prodala telefonu Nokia Lumia 520 už 12 miliónů kusů (k r. 2014), čímž se dostává na pozici nejprodávanějšího telefonu s OS Windows Phone 8. V České republice se prodává.\n\nLumia 521 je naprosto stejná jako Lumia 520. Liší se pouze tím, že model Lumia 521 je vyroben pouze pro T-Mobile v USA. V České republice se neprodává.\n\nLumia 525 je nástupcem Lumie 520. S tou si je velice podobná, technicky se liší pouze dvojnásobnou pamětí RAM (což je zdůvodněno zlepšením přístupnosti telefonu k některým aplikacím). Prodává se ve třech barvách: bílé, oranžové a žluté a operační systém v tomto telefonu je Windows Phone 8 s aktualizací Lumia Black. V České republice se neprodává.\n\nLumia 526 je vylepšená verze modelu Lumia 520. U tohoto modelu byla navýšena paměť RAM (na 1 GB, oproti modelu Lumia 520, který má 512 MB RAM). Dále byl do modelu vsazen lepší procesor Qualcomm MSM8230 o frekcenci 2×1200 MHz. Kapacita baterie zůstala stejná. Rozlišení fotoaparátu zůstalo zachováno, ale byl přidán blesk. Vnitřní paměť zůstala na 8 GB. Rozlišení displeje a jeho velikost zůstala stejné jako u modelu Lumia 520. V České republice se neprodává.\n\nLumia 530 je další vylepšenou verzí modelu Lumia 520. Velikost displeje zůstala stejná, jeho rozlišení se dostalo na 854×480. RAM paměť zůstala na 512 MB, ale vnitřní paměť klesla na 4GB, kterou lze dále rozšířit o microSD kartu. Telefon je již vybaven OS Windows Phone 8.1. Fotoaparát zůstal s 5 MPx. Kapacita baterie zůstala zachována. Tento telefon nepodporuje sítě 4G. Do modelu byl vsazen nový, lepší čtyřjádrový procesor Snapdragon 200 8625Q s 1,2 GHz. Telefon se prodává v oranžové, zelené, bílé, šedé a černé barvě. Telefon je dostupný také ve verzi DUAL SIM a v České republice se prodává.\n\nLumia 535 i přes své označení nemá s předchozími Lumiemy řady 5xx mnoho společného. Jedná se o první telefon Lumia s logem společnosti Microsoft, který byl představen 11. listopadu 2014. Nabízí 5’’ IPS LCD displej, 8 GB rozšiřitelné uživatelské paměti nebo 2 fotoaparáty s rozlišením 5 MPx. Vyrábí se v bílé, šedé, černé, zelené, oranžové a modré barvě a je dostupná v České republice.\n\nLumia 610 je vybavena dotykovým displejem s úhlopříčkou 3,7’’ a rozlišením 480 × 800 px. Váží 132 g. Vyrábí se v růžové, modré, bílé a černé barvě. Pohání ji procesor Qualcomm MSM7227A s frekvencí 800 MHz a běží na operačním systému Windows Phone 7.5. V České republice se prodává.\n\nLumia 620 je nástupcem modelu 610. Dotykový displej má úhlopříčku 3,8’’ a rozlišení opět 480 × 800 px, váží však jen 127 g. Vyrábí se v zelenožluté, žluté, růžové, modré, oranžové, bílé a černé barvě. Uvnitř je procesor Qualcomm MSM8227 s frekvencí 2×1000 MHz a operační systém Windows Phone 8. V České republice se prodává.\n\nLumia 625 je sestra Lumie 620. Vyrábí se v bílé, černé, oranžové, žluté a zelené barvě. Vybavení telefonu zůstalo takřka stejné, pouze displej vyrostl na 4,7’’, procesor (opět dvoujádrový) zvýšil frekvenci na 1200 MHz a baterie má nově kapacitu 2000 mAh. V České republice se prodává.\n\nLumia 630 je vylepšená Lumia 620. Telefon se vyrábí v zelené, oranžové, žluté, černé a bílé. Její váha se vyšplhala na 134 g. Vnitřní paměť telefonu je 8 GB s možností rozšířit paměť telefonu o microSDHC kartu a 512 MB RAM paměti. Telefon disponuje 4,5’’ IPS LCD s rozlišením 480 × 854. Fotoaparát má 5 MPx. Baterie obsahuje 1 830 mAh. Existuje i ve verzi pro dvě SIM karty. V České republice se prodává.\n\nLumia 635 je vylepšená Lumia 630. Telefon se vyrábí v zelené, oranžové, žluté, černé a bílé. Její váha se vyšplhala na 134 g. Vnitřní paměť telefonu je 8 GB s možností rozšířit paměť telefonu o microSDHC kartu a 512 MB RAM paměti. Telefon disponuje 4,5’’ IPS LCD s rozlišením 480 × 854. Fotoaparát má 5 MPx. Od telefonu Lumia 630 se pouze liší podporou sítí čtvrté generace (LTE) a lepším procesorem. V České republice se prodává.\n\nTento telefon má dotykový displej s úhlopříčkou 3,7’’ a rozlišením 480 × 800 px. Váží 126 g. Vyrábí se v růžové, modré a černé barvě. Je poháněna procesorem Scorpion s frekvencí 1400 MHz. Operační systém Lumie 520 je Windows Phone 7.5. V České republice se prodává.\n\nToto je nástupce Lumie 710. Její displej se zvětšil na 4,3’’, rozlišení zůstalo stejné. Váha se zvětšila na 127 g. Vyrábí se v červené, žluté, azurové, bílé a černé barvě. Je vybavena procesorem Qualcomm MSM8227 s taktem 2×1000 MHz a operačním systémem Windows Phone 8. V České republice se prodává od 15. května 2013.\n\nTento telefon je nástupcem Lumia 720 – již od výroby má instalovaný Windows Phone 8.1. Displej telefonu se zvětšil na 4,7’’ s HD rozlišením. Váha stoupla na 130 g. K dispozici je v oranžové, zelené, černé a bílé. Telefon je vybaven čtyřjádrovým procesorem Qualcomm MSM8226 s taktem 1,2 GHz. Velikost paměti zůstala na 8 GB s možností rozšířit ji o microSDHC. RAM paměť je 1 GB. Fotoaparát disponuje 7 MPx. V České republice se zatím neprodává.\n\nTento telefon je vylepšeným modelem Lumie 730 DUAL SIM, také má již od výroby instalovaný Windows Phone 8.1. Vše zůstalo zachováno, jen byl vsazen lepší procesor, váha telefonu vzrostla na 134 g. Výrobní barvy zůstaly zachovány, ale tento telefon se vyrábí místo v černé v šedé barvě. V České republice se zatím neprodává.\n\nLumia 800 má displej o velikosti 3,7’’, rozlišení je opět stejné. Vyrábí se v růžové, azurové, bílé a černé barvě. Pohání ji procesor Qualcomm MSM8255T o frekvenci 1400 MHz a operační systém Windows Phone 7.5. V České republice se prodává.\n\nJe nástupcem Lumie 800. Displej vyrostl na 4,3’’, rozlišení zůstalo stejné. Váží 160 g. Vyrábí se v červené, žluté, azurové, fialové, šedé, bílé a černé barvě. V jejím srdci je procesor Qualcomm MSM8960 s frekvencí 2×1500 MHz a je vybavena operačním systémem Windows Phone 8. Fotoaparát disponuje 8,7 MPx. Kapacita baterie dosahuje 1 650 mAh. V České republice se prodává.\n\nLumia 822 je vylepšená verze modelu Lumia 820. Telefon se vyrábí v černé, bílé, šedé a červené barvě. Její váha klesla na 142 g. Vnitřní paměť telefonu se navýšila na 16 GB s možností rozšířit ji o paměťovou kartu. Velikost i rozlišení displeje zůstalo. Fotoaparát zůstal se stejnými parametry. Kapacita baterie byla navýšena na 1 800 mAh. V České republice se neprodává.\n\nLumia 810 je, i přes nižší číslo, vylepšená Lumia 820. Oproti ní je lehčí (váží pouze 145 g), je vybavena lepší baterií a její přední kamera má trojnásobné rozlišení. Byla vyvinuta speciálně pro americký T-Mobile a v České republice se neprodává.\n\nJe nástupcem modelu 820 – zakončení x30 značí, že telefon je od výroby vybaven Windows Phone 8.1. Velikost displeje telefonu se změnila na rovných 5’’ s HD rozlišením. Hmotnost byla snížena na 150 g. Je k dispozici v oranžové, zelené, černé a bílé. Procesor telefonu je čtyřjádrový Qualcomm MSM8926 s taktem 1,2 GHz. Fotoaparát disponuje 10 MPx. Velikost paměti telefonu je 16 GB, RAM paměti potom 1 GB. Kapacita baterie je 2 200 mAh. V České republice se zatím neprodává.\n\nLumia 900 má displej o velikosti 4,3’’ a rozlišení 480 × 800 px. Váží 160 g. Vyrábí se rovněž v červené, žluté, azurové, bílé a černé barvě. Je vybavena procesorem Qualcomm APQ8055 s frekvencí 1400 MHz. Pohání ji operační systém Windows Phone 7.5. V České republice se prodává.\n\nLumia 920 vlastní displej s velikostí 4,5’’ a rozlišením 768 × 1 280 px. Váží 185 g. Vyrábí se v červené, žluté, šedé, bílé a černé barvě. Je poháněna procesorem Qualcomm MSM8960 s frekvencí 2×1500 MHz a systémem Windows Phone 8. Kapacita baterie telefonu je 2 000 mAh. Fotoaparát disponuje 8,7 MPx. Vnitřní paměť telefonu dosahuje 32 GB bez možnosti rozšířit ji o paměťovou kartu. V České republice se prodává.\n\nLumia 928 je vylepšená Lumia 920, vyvinutá speciálně pro amerického operátora Verizon. Nejvýraznější změnou oproti Lumii 920 je xenonový blesk, navíc je o 3 mm užší. V České republice se neprodává.\n\nLumia 925 je opět vylepšená verze Lumie 920, tentokrát se však prodává po celém světě. Vyrábí se v bílé, šedé a černé barvě. Na rozdíl od Lumie 920 má na hranách hliníkový rámeček, hmotnost spadla na 139 g (díky absenci bezdrátového nabíjení) a vnitřní paměť byla snížena na 16 GB. V České republice se prodává.\n\nLumia 930 je opět vylepšená verze telefonu Lumia 920. Pro rok 2014 se stala vlajkovou lodí společnosti Nokia. Vyrábí se v oranžové, bílé, černé a zelené. Její váha se vyšplhala na 167 g. Vnitřní paměť telefonu je 32 GB bez možnosti rozšířit o paměťovou kartu a 2 GB RAM paměti. 5’’ displej využívá technologii AMOLED s FullHD rozlišením. Fotoaparát má 20 MPx. Baterie obsahuje 2 420 mAh. V České republice se prodává.\n\nLumia Icon je dostupná pouze pro amerického operátora Verizon a proto se prodává pouze ve Spojených státech amerických. Vyrábí se pouze v bílé a černé barvě. Její váha je opět 167 g. Vnitřní paměť telefonu zůstala opět na 32 GB s 2 GB RAM paměti. Velikost displeje opět zůstala na 5’’ s FullHD rozlišením. Fotoaparát opět získal 20 MPx. Baterie také zůstala na 2 420 mAh. V České republice se neprodává.\n\nLumia 1020 je v současné době vlajkovou lodí společnosti Nokia na poli fotomobilů. Vzhled vychází z Lumie 920, vyrábět se však bude jen v černé, žluté a bílé barvě. 4,5’’ displej využívá technologii AMOLED, přibyl FM přijímač a zdvojnásobila se operační paměť. Hlavní změnou je však 41 MPx fotoaparát s technologií Pure View, xenonovým bleskem, možností bezztrátového zoomu po vyfocení fotografie a optickou stabilizací obrazu. V České republice se prodává.\n\nLumia 1320 byla společně s Lumiemi 1520 a 2520 představena na konferenci Nokia World 2013 v Abú Dhabí. Designově vychází z Lumie 625 a vyrábí se v černé, bílé, žluté a červené barvě. Telefon disponuje 6’’ HD IPS LCD displejem s technologií Clear Black a je vybaven dvoujádrovým procesorem Qualcomm Snapdragon S4 o frekvenci 1,7 GHz. Vnitřní paměť telefonu dosahuje 8 GB s možností rozšířit paměť telefonu paměťovou kartou a s 1 GB RAM paměti. Kapacita baterie je 3 400 mAh. Fotoaparát disponuje pouhými 5 MPx. V České republice se prodává.\n\nLumia 1520 byla společně s Lumiemi 1320 a 2520 představena na konferenci Nokia World 2013 v Abú Dhabí. Vyrábí se v černé, bílé, žluté a červené barvě. Telefon disponuje 6’’ FullHD IPS LCD displejem s technologií Clear Black a je vybaven čtyřjádrovým procesorem Qualcomm Snapdragon 800 o frekvenci 2,2 GHz. Vnitřní paměť telefonu dosahuje 32 GB s možností rozšířit paměť telefonu paměťovou kartou a s 2 GB RAM paměti. Kapacita baterie je 3 400 mAh. Fotoaparát získal opět 20 MPx. V České republice se prodává.\n\nLumia 2520 byla společně s Lumiemi 1320 a 1520 představena na konferenci Nokia World 2013 v Abú Dhabí a je prvním tabletem společnosti Nokia. Tablet je vybaven 10,1’’ IPS LCD displejem vybaveným technologií Clear Black a vyrábí se v černé, červené, modré a bílé barvě. Je vybaven čtyřjádrovým procesorem Qualcomm Snapdragon 800 o frekvenci 2,2 GHz. Operační systém je Windows RT. V České republice se neprodává.\n\n"}
{"id": "905397", "url": "https://cs.wikipedia.org/wiki?curid=905397", "title": "Kanton Grandrieu", "text": "Kanton Grandrieu\n\nKanton Grandrieu ( ) je francouzský kanton v departementu Lozère v regionu Languedoc-Roussillon. Tvoří ho sedm obcí.\n\n"}
{"id": "905398", "url": "https://cs.wikipedia.org/wiki?curid=905398", "title": "Kongres poslanců Španělska", "text": "Kongres poslanců Španělska\n\nKongres poslanců ( \"Congreso de los Diputados\", katalánsky \"Congrés de Diputats\", baskicky \"Diputatuen Kongresua\", galicijsky \"Congreso dos Deputados\") je dolní komorou španělského parlamentu. Ústava španělského království uvádí, že Kongres musí mít minimálně 300 poslanců, maximálně však 400. Volební zákon z roku 1985 určil, že Kongres poslanců bude čítat 350 členů. Všichni poslanci jsou volení ve všeobecných, svobodných, tajných, přímých volbách. Poslanci jsou voleni na období 4 let.\n\nVolebními jednotkami je 50 španělských provincií. Podle volebního zákona má každá z provincií garantovány minimálně 2 poslance, autonomní města Ceuta a Melilla pak každé po jednom poslanci. Při sčítání výsledků voleb se používá D'Hondtova metoda. Rozložení počtu volených poslanců mezi volební jednotky odpovídá množství voličů v dané provincii (např. nejlidnatější provincie Madrid a Barcelona volí přes 30 poslanců, zatímco nejméně osídlená Soria pouze 2 poslance).\n\nVe volbách v roce 2016 bylo 350 poslaneckých míst rozděleno mezi provincie v tomto poměru:\n"}
{"id": "905400", "url": "https://cs.wikipedia.org/wiki?curid=905400", "title": "Kanton Langogne", "text": "Kanton Langogne\n\nKanton Langogne ( ) je francouzský kanton v departementu Lozère v regionu Languedoc-Roussillon. Tvoří ho devět obcí.\n\n"}
{"id": "905401", "url": "https://cs.wikipedia.org/wiki?curid=905401", "title": "Kanton Barre-des-Cévennes", "text": "Kanton Barre-des-Cévennes\n\nKanton Barre-des-Cévennes ( ) je francouzský kanton v departementu Lozère v regionu Languedoc-Roussillon. Tvoří ho osm obcí.\n\n"}
{"id": "905404", "url": "https://cs.wikipedia.org/wiki?curid=905404", "title": "Kanton Florac", "text": "Kanton Florac\n\nKanton Florac ( ) je francouzský kanton v departementu Lozère v regionu Languedoc-Roussillon. Tvoří ho devět obcí.\n\n"}
{"id": "905405", "url": "https://cs.wikipedia.org/wiki?curid=905405", "title": "Kanton Le Massegros", "text": "Kanton Le Massegros\n\nKanton Le Massegros ( ) je francouzský kanton v departementu Lozère v regionu Languedoc-Roussillon. Tvoří ho devět obcí.\n\n"}
{"id": "905408", "url": "https://cs.wikipedia.org/wiki?curid=905408", "title": "Mistrovství Evropy v basketbalu žen 1995", "text": "Mistrovství Evropy v basketbalu žen 1995\n\n25. mistrovství Evropy v basketbalu žen proběhlo v dnech 8. – 18. června v Brně v České republice.\n\nTurnaje se zúčastnilo 14 týmů, rozdělených do dvou sedmičlenných skupin. První čtyři družstva postoupila do Play off. Mistrem Evropy se stalo družstvo Ukrajiny.\n Francie - Německo 69:65 (29:27, 56:56)\n\n8. června 1995 (9:00) – Brno\n\n8. června 1995 (14:00) – Brno\n\n8. června 1995 (16:00) – Brno\n\n9. června 1995 (9:00) – Brno\n\n9. června 1995 (11:00) – Brno\n\n9. června 1995 (16:00) – Brno\n\n10. června 1995 (11:00) – Brno\n\n10. června 1995 (14:00) – Brno\n\n10. června 1995 (18:00) – Brno\n\n11. června 1995 (11:00) – Brno\n\n11. června 1995 (16:00) – Brno\n\n11. června 1995 (18:00) – Brno\n\n12. června 1995 (11:00) – Brno\n\n12. června 1995 (16:00) – Brno\n\n12. června 1995 (18:00) – Brno\n\n13. června 1995 (11:00) – Brno\n\n13. června 1995 (16:00) – Brno\n\n13. června 1995 (18:00) – Brno\n\n14. června 1995 (11:00) – Brno\n\n14. června 1995 (16:00) – Brno\n\n14. června 1995 (20:00) – Brno\n Španělsko - Rumunsko 97:68 (46:35)\n\n8. června 1995 (11:00) – Brno\n\n8. června 1995 (18:30) – Brno\n\n8. června 1995 (20:30) – Brno\n\n9. června 1995 (14:00) – Brno\n\n9. června 1995 (18:00) – Brno\n\n9. června 1995 (20:00) – Brno\n\n10. června 1995 (9:00) – Brno\n\n10. června 1995 (16:00) – Brno\n\n10. června 1995 (20:00) – Brno\n\n11. června 1995 (9:00) – Brno\n\n11. června 1995 (14:00) – Brno\n\n11. června 1995 (20:00) – Brno\n\n12. června 1995 (9:00) – Brno\n\n12. června 1995 (14:00) – Brno\n\n12. června 1995 (20:00) – Brno\n\n13. června 1995 (9:00) – Brno\n\n13. června 1995 (14:00) – Brno\n\n13. června 1995 (20:00) – Brno\n\n14. června 1995 (9:00) – Brno\n\n14. června 1995 (14:00) – Brno\n\n14. června 1995 (18:00) – Brno\n Itálie - Moldavsko 74:43 (42:30)\n\n16. června 1995 (11:00) – Brno\n\n16. června 1995 (15:00) – Brno\n\n16. června 1995 (17:00) – Brno\n\n16. června 1995 (21:00) – Brno\n Itálie - Slovensko 65:46 (27:28)\n\n17. června 1995 (17:00) – Brno\n\n17. června 1995 (19:00) – Brno\n Ukrajina - Itálie 77:66 (41:32)\n\n18. června 1995 (18:00) – Brno\n\n Rusko - Slovensko 69:50 (26:22)\n\n18. června 1995 (16:00) – Brno\n Moldavsko - Česko 78:76 (51:33)\n\n17. června 1995 (11:00) – Brno\n\n17. června 1995 (15:00) – Brno\n Litva - Moldavsko 68:62 (41:31)\n\n18. června 1995 (14:00) – Brno\n\n Česko - Chorvatsko 73:61 (39:36)\n\n18. června 1995 (11:00) – Brno\n"}
{"id": "905409", "url": "https://cs.wikipedia.org/wiki?curid=905409", "title": "Kanton Meyrueis", "text": "Kanton Meyrueis\n\nKanton Meyrueis ( ) je francouzský kanton v departementu Lozère v regionu Languedoc-Roussillon. Tvoří ho šest obcí.\n\n"}
{"id": "905410", "url": "https://cs.wikipedia.org/wiki?curid=905410", "title": "Nichols", "text": "Nichols\n\nPříjmení Nichols nosí více různých osobností:\n\n\n"}
{"id": "905411", "url": "https://cs.wikipedia.org/wiki?curid=905411", "title": "Kanton Le Pont-de-Montvert", "text": "Kanton Le Pont-de-Montvert\n\nKanton Le Pont-de-Montvert ( ) je francouzský kanton v departementu Lozère v regionu Languedoc-Roussillon. Tvoří ho šest obcí.\n\n"}
{"id": "905412", "url": "https://cs.wikipedia.org/wiki?curid=905412", "title": "Kanton Saint-Germain-de-Calberte", "text": "Kanton Saint-Germain-de-Calberte\n\nKanton Saint-Germain-de-Calberte ( ) je francouzský kanton v departementu Lozère v regionu Languedoc-Roussillon. Tvoří ho devět obcí.\n\n"}
{"id": "905413", "url": "https://cs.wikipedia.org/wiki?curid=905413", "title": "Kanton Sainte-Enimie", "text": "Kanton Sainte-Enimie\n\nKanton Sainte-Enimie ( ) je francouzský kanton v departementu Lozère v regionu Languedoc-Roussillon. Tvoří ho devět obcí.\n\n"}
{"id": "905417", "url": "https://cs.wikipedia.org/wiki?curid=905417", "title": "Kanton Antrain", "text": "Kanton Antrain\n\nKanton Antrain ( ) je francouzský kanton v departementu Ille-et-Vilaine v regionu Bretaň. Tvoří ho 10 obcí.\n\n"}
{"id": "905420", "url": "https://cs.wikipedia.org/wiki?curid=905420", "title": "Kanton Argentré-du-Plessis", "text": "Kanton Argentré-du-Plessis\n\nKanton Argentré-du-Plessis ( ) je francouzský kanton v departementu Ille-et-Vilaine v regionu Bretaň. Tvoří ho devět obcí.\n\n"}
{"id": "905422", "url": "https://cs.wikipedia.org/wiki?curid=905422", "title": "Lisa (jméno)", "text": "Lisa (jméno)\n\nLisa je ženské jméno severského a anglického původu. Považuje se za zdrobnělinu Elisabet.\n\nLise je mužské křestní jméno indiánského původu znamenající \"hlava lososa stoupající nad vodou\" v jazyce Miwoků.\n\nDomácí podoby: Lise, Lisinka, Lizý, Liz, Liesel, Liese\n\n\n\n"}
{"id": "905423", "url": "https://cs.wikipedia.org/wiki?curid=905423", "title": "Kanton Châteaubourg", "text": "Kanton Châteaubourg\n\nKanton Châteaubourg ( ) je francouzský kanton v departementu Ille-et-Vilaine v regionu Bretaň. Tvoří ho šest obcí.\n\n"}
{"id": "905424", "url": "https://cs.wikipedia.org/wiki?curid=905424", "title": "Kanton La Guerche-de-Bretagne", "text": "Kanton La Guerche-de-Bretagne\n\nKanton La Guerche-de-Bretagne ( ) je francouzský kanton v departementu Ille-et-Vilaine v regionu Bretaň. Tvoří ho 12 obcí.\n\n"}
{"id": "905425", "url": "https://cs.wikipedia.org/wiki?curid=905425", "title": "Edith McGuire", "text": "Edith McGuire\n\nEdith Marie McGuire (* 3. června 1944 Atlanta, Georgie) je bývalá americká atletka, sprinterka, olympijská vítězka v běhu na 200 metrů z roku 1964.\n\nNa začátku své kariéry se věnovala především běhu na 100 metrů a skoku do dálky. V olympijské sezóně 1964 se přeorientovala na běh na 200 metrů. V Tokiu se v této disciplíně se stala olympijskou vítězkou, další dvě stříbrné medaile přidala ve startech na 100 metrů a ve štafetě na 4 x 100 metrů.\n\n\n"}
{"id": "905426", "url": "https://cs.wikipedia.org/wiki?curid=905426", "title": "Kanton Louvigné-du-Désert", "text": "Kanton Louvigné-du-Désert\n\nKanton Louvigné-du-Désert ( ) je francouzský kanton v departementu Ille-et-Vilaine v regionu Bretaň. Tvoří ho osm obcí.\n\n"}
{"id": "905428", "url": "https://cs.wikipedia.org/wiki?curid=905428", "title": "Kanton Retiers", "text": "Kanton Retiers\n\nKanton Retiers ( ) je francouzský kanton v departementu Ille-et-Vilaine v regionu Bretaň. Tvoří ho 10 obcí.\n\n"}
{"id": "905429", "url": "https://cs.wikipedia.org/wiki?curid=905429", "title": "Wesley Taylor", "text": "Wesley Taylor\n\nWesley Taylor (* 13. srpna 1986) je americký divadelní herec a zpěvák. Jeho nejznámější divadelní role jsou v muzikálech \"Rock of Ages\" a \"The Addams Family\". V televizi vystupuje ve vedlejší roli v seriálu \"Smash\".\n\nNarodil se v Jižní Karolíně, ale vyrostl v Orlandu na Floridě, kde absolvoval na Dr. Phillips High School a má magisterský titul v herectví z North Carolina School of the Arts. Na druhé uvedené škole vystupoval ve hrách \"Jindřich IV.\" a \"West Side Story\".\n\nJeho rodiče pobývali v Číně, kde učili na univerzitě: \"Je to pro ně celkem těžké přijít sem a vidět hry, ve kterých sem. Vždycky trochu žárlím na ostatní rodiny ... Ale své rodiče miluji a zcela je respektuji. Jsou ti, kteří se nechtěli usadit a znudit ve středním věku a chtěli znovu začít a přestěhovat se do jiné země.\"\n\nV létě 2008 vystoupil v muzikálu \"See Rock City and Other Destinations\". Muzikál vyhrál cenu Richarda Rodgerse a cenu Jerryho Bocka. Jeho broadwayský debut přišel v rockovém muzikálu \"Rock of Ages\", kde byl v původním obsazení hry v roli Franze. S svou roli vyhrál cenu Theatre World Award a byl nominován na Outer Critics Circle Award.\n\nJeho druhou větší rolí na Broadwayi byl Lucas Beineke v muzikálu \"The Addams Family\". Rok předtím si tuto roli ještě zahrál v chicagském provedení tohoto muzikálu. Muzikál měl na Broadwayi premiéru v dubnu 2010 a Taylor se zde objevil po boku Krysty Rodriguez, která hraje Wednesday Addams, Lucasovu lásku. Taylor opustil muzikál dne 8. března 2011.\n\nTaké se zúčastnil scénického čtení hry s názvem \"A Dog's Tale (or The Thing About Getting)\" v Kennedy Center. Dne 7. března 2011 hrál titulní roli po boku Lauren Moliny ve čtení divadelní adaptace \"Obraz Doriana Graye\" od Oscara Wilda, v úpravě od dramatika Michaela Ravera. Objevil se v televizi v pořadech \"One Life to Live\", \"Live! with Regis and Kelly\", \"The Today Show\", \"Good Morning America\" a \"Late Night with Conan O'Brien\".\n\nDne 2. dubna 2011, Taylor, Erin Davie, Ann Harada, Kendrick Jones a Burke Moses vystoupili na koncertu \"Broadway Tribute\" (\"Pocta Broadwayi\") v Northportu na Long Islandu v Engeman Theater. Výkony na koncertě obsahovali \"umělce, kteří upravovali písně, které zpívají na Broadwayi\".\n\nPoté ztvárnil Michaela \"Mouse\" Tollivera ve světové premiéře muzikálu \"Tales of the City\" (založeném na knižní sérii od Armisteada Maupina). Představení začala od 18. května 2011 v San Francisku v American Conservatory Theatre, pod režijním vedením Jasona Moora. Po třech prodlouženích měl muzikál derniéru 31. července 2011.\n\nZískal roli v televizním seriálu \"Smash\", který pojednává o vzniku broadwayského muzikálu. Wesley hraje Bobbyho, výbušného tanečníka, který se nebojí říct nahlas to, co si myslí.\n\n"}
{"id": "905430", "url": "https://cs.wikipedia.org/wiki?curid=905430", "title": "Kanton Fougères-Nord", "text": "Kanton Fougères-Nord\n\nKanton Fougères-Nord ( ) je francouzský kanton v departementu Ille-et-Vilaine v regionu Bretaň. Tvoří ho 10 obcí.\n\n"}
{"id": "905432", "url": "https://cs.wikipedia.org/wiki?curid=905432", "title": "Kanton Fougères-Sud", "text": "Kanton Fougères-Sud\n\nKanton Fougères-Sud ( ) je francouzský kanton v departementu Ille-et-Vilaine v regionu Bretaň. Tvoří ho devět obcí.\n\n"}
{"id": "905434", "url": "https://cs.wikipedia.org/wiki?curid=905434", "title": "Cherchez la femme", "text": "Cherchez la femme\n\nCherchez la femme [ʃɛʁʃe la ˈfam] je francouzská fráze, která v doslovném překladu znamená Hledejte ženu a která se v češtině používá ve tvaru Za vším hledej ženu.\n\nFráze pochází z knihy Alexandra Dumase staršího \"Pařížští Mohykáni\" (1854-1855), kde je v originálním textu několikrát napsáno:\n\nV doslovném překladu:\n\nDumas frázi také použil v dramatizaci románu z roku 1864, kde se říká:\n\nV doslovném překladu:\nTáto fráze je používána v detektivních příbězích jako klišé, že není důležité, jaký je problém, protože nejčastěji je jeho původ u nějaké ženy. Fráze může být v širším slova smyslu používána také na to, aby posluchače přiměla hledat příčinu vzniku problému.\n"}
{"id": "905436", "url": "https://cs.wikipedia.org/wiki?curid=905436", "title": "Kanton Saint-Aubin-du-Cormier", "text": "Kanton Saint-Aubin-du-Cormier\n\nKanton Saint-Aubin-du-Cormier ( ) je francouzský kanton v departementu Ille-et-Vilaine v regionu Bretaň. Tvoří ho 10 obcí.\n\n"}
{"id": "905437", "url": "https://cs.wikipedia.org/wiki?curid=905437", "title": "Kanton Saint-Brice-en-Coglès", "text": "Kanton Saint-Brice-en-Coglès\n\nKanton Saint-Brice-en-Coglès ( ) je francouzský kanton v departementu Ille-et-Vilaine v regionu Bretaň. Tvoří ho 11 obcí.\n\n"}
{"id": "905438", "url": "https://cs.wikipedia.org/wiki?curid=905438", "title": "Kanton Vitré-Est", "text": "Kanton Vitré-Est\n\nKanton Vitré-Est ( ) je francouzský kanton v departementu Ille-et-Vilaine v regionu Bretaň. Tvoří ho 10 obcí.\n\n"}
{"id": "905439", "url": "https://cs.wikipedia.org/wiki?curid=905439", "title": "Kanton Vitré-Ouest", "text": "Kanton Vitré-Ouest\n\nKanton Vitré-Ouest ( ) je francouzský kanton v departementu Ille-et-Vilaine v regionu Bretaň. Tvoří ho 13 obcí.\n\n"}
{"id": "905442", "url": "https://cs.wikipedia.org/wiki?curid=905442", "title": "Akagi (sopka)", "text": "Akagi (sopka)\n\nAkagi ( , 1828 m n. m.) je neaktivní stratovulkán nacházející se v prefektuře Gunma na japonském ostrově Honšú asi 30 km východně od sopky Haruna. Vrchol vulkánu je zakončen kalderou o rozměrech 3 x 4 km, jejíž severovýchodní část je zalita vodami jezera Ono.\n\nSopka leží na starším, prakticky úplně destruovaném vulkánu. Série pliniovských erupcí převážně andezitových láv a pyroklastik v pleistocénu dala vzniknout současné podobě vulkánu. Kaldera se utvořila při poslední erupci přibližně před 31 000 roky. Postkalderové stádium vulkanické aktivity přineslo zformování lávových dómů seřazených v severozápadně–jihovýchodní linii na dně kaldery.\n\n"}
{"id": "905443", "url": "https://cs.wikipedia.org/wiki?curid=905443", "title": "Kanton Bécherel", "text": "Kanton Bécherel\n\nKanton Bécherel ( ) je francouzský kanton v departementu Ille-et-Vilaine v regionu Bretaň. Tvoří ho 10 obcí.\n\n"}
{"id": "905445", "url": "https://cs.wikipedia.org/wiki?curid=905445", "title": "Kanton Saint-Aubin-d'Aubigné", "text": "Kanton Saint-Aubin-d'Aubigné\n\nKanton Saint-Aubin-d'Aubigné ( ) je francouzský kanton v departementu Ille-et-Vilaine v regionu Bretaň. Tvoří ho 15 obcí.\n\n"}
{"id": "905447", "url": "https://cs.wikipedia.org/wiki?curid=905447", "title": "Kanton Saint-Méen-le-Grand", "text": "Kanton Saint-Méen-le-Grand\n\nKanton Saint-Méen-le-Grand ( ) je francouzský kanton v departementu Ille-et-Vilaine v regionu Bretaň. Tvoří ho devět obcí.\n\n"}
{"id": "905448", "url": "https://cs.wikipedia.org/wiki?curid=905448", "title": "Kanton Plélan-le-Grand", "text": "Kanton Plélan-le-Grand\n\nKanton Plélan-le-Grand ( ) je francouzský kanton v departementu Ille-et-Vilaine v regionu Bretaň. Tvoří ho osm obcí.\n\n"}
{"id": "905449", "url": "https://cs.wikipedia.org/wiki?curid=905449", "title": "Kanton Hédé", "text": "Kanton Hédé\n\nKanton Hédé ( ) je francouzský kanton v departementu Ille-et-Vilaine v regionu Bretaň. Tvoří ho 10 obcí.\n\n"}
{"id": "905450", "url": "https://cs.wikipedia.org/wiki?curid=905450", "title": "Kanton Châteaugiron", "text": "Kanton Châteaugiron\n\nKanton Châteaugiron ( ) je francouzský kanton v departementu Ille-et-Vilaine v regionu Bretaň. Tvoří ho devět obcí.\n\n"}
{"id": "905451", "url": "https://cs.wikipedia.org/wiki?curid=905451", "title": "Kanton Montauban-de-Bretagne", "text": "Kanton Montauban-de-Bretagne\n\nKanton Montauban-de-Bretagne ( ) je francouzský kanton v departementu Ille-et-Vilaine v regionu Bretaň. Tvoří ho osm obcí.\n\n"}
{"id": "905452", "url": "https://cs.wikipedia.org/wiki?curid=905452", "title": "Kanton Mordelles", "text": "Kanton Mordelles\n\nKanton Mordelles ( ) je francouzský kanton v departementu Ille-et-Vilaine v regionu Bretaň. Tvoří ho šest obcí.\n\n"}
{"id": "905453", "url": "https://cs.wikipedia.org/wiki?curid=905453", "title": "Důl Hlubina (Karviná)", "text": "Důl Hlubina (Karviná)\n\nDůl Hlubina v Karviné je bývalý hlubinný důl, který existoval v letech 1867 – 70. léta 20. století. Důl měl rozlohu 130 hektarů, 8 pater a jeho maximální hloubka byla 470 metrů .\n\nDůl Hlubina byl založen v roce 1867 hrabětem Janem Larisch-Mönnichem na úpatí kopce Ptáčník. Původní název dolu byl Hlavní, v roce 1871 došlo k přejmenování na \"Tiefbauschacht\" (překládáno jako Hlubina). V tomto roce došlo k hloubení těžní jámy. V roce 1881 byl důl napojen na železniční trať.\n\n14. června 1894 byl důl postižen výbuchem na sousedním dole Františka, těžba byla na dole obnovena již před Vánoci 1894, úroveň těžby před katastrofou byla ovšem dosažena až na konci 19. století. Na 7. patře dolu byla nejdelší podzemní lanovka v revíru (880 metrů), která zajišťovala dopravu důlních vozíků. Těžba uhlí v roce 1897 byla 137 629 tun. V roce 1905 zde byl také instalován první plně elektrický těžní stroj Ilgner v Rakousko-Uhersku. Na dole bylo prádlo uhlí Braun, které bylo využíváno i dolem Jindřich a Františka.\n\nPracovníci dolu bydleli v hornických koloniích Pohraniční a Grauerova. Kolonie Pohraniční byla postavena v letech 1895 – 1921 a měla 45 domů. Kolonie Granerova byla budována v letech 1899 – 1908 a měla 17 domů. V důsledku poddolování byly obě dvě kolonie postupně zbourány.\n\nBěhem první světové války dosahoval důl nejvyšší těžby v rámci podniků Larisch-Mönnichů, nejvyšší roční těžby bylo dosaženo v roce 1916 (přes 350 tis. tun). Za první republiky pracovalo na dole až 800 zaměstnanců.\n\nPo druhé světové válce byl důl znárodněn a v roce 1951 se stal jako závod 2 součásti velkodolu Československá armáda. V roce 1952 proběhla na dole elektrifikace a začaly se nasazovat sovětské kombajny Dombas. V roce 1954 bylo ukončena činnost prádla, těžba byla ukončena v roce 1963. Těžní jáma dosáhla maximální hloubky 478 metrů a byla zasypána v roce 1963. Výdušná jáma s maximální hloubkou 483 metrů byla zasypána v roce 1968. Povrchové prostory byly zbourány a rekultivovány.\n\n"}
{"id": "905454", "url": "https://cs.wikipedia.org/wiki?curid=905454", "title": "Kanton Montfort-sur-Meu", "text": "Kanton Montfort-sur-Meu\n\nKanton Montfort-sur-Meu ( ) je francouzský kanton v departementu Ille-et-Vilaine v regionu Bretaň. Tvoří ho 11 obcí.\n\n"}
{"id": "905455", "url": "https://cs.wikipedia.org/wiki?curid=905455", "title": "Kanton Cesson-Sévigné", "text": "Kanton Cesson-Sévigné\n\nKanton Cesson-Sévigné ( ) je francouzský kanton v departementu Ille-et-Vilaine v regionu Bretaň. Tvoří ho dvě obce.\n\n"}
{"id": "905456", "url": "https://cs.wikipedia.org/wiki?curid=905456", "title": "Kanton Liffré", "text": "Kanton Liffré\n\nKanton Liffré ( ) je francouzský kanton v departementu Ille-et-Vilaine v regionu Bretaň. Tvoří ho osm obcí.\n\n"}
{"id": "905458", "url": "https://cs.wikipedia.org/wiki?curid=905458", "title": "Kanton Janzé", "text": "Kanton Janzé\n\nKanton Janzé ( ) je francouzský kanton v departementu Ille-et-Vilaine v regionu Bretaň. Tvoří ho šest obcí.\n\n"}
{"id": "905460", "url": "https://cs.wikipedia.org/wiki?curid=905460", "title": "Tipsport", "text": "Tipsport\n\nTipsport a. s. je provozovatelem kurzových sázek na sportovní události v  Česku. Firma byla založena v roce 1991 v Berouně skupinou místních podnikatelů, v jejichž čele stál Ing. Vratislav Randa. Ten je v současnosti předsedou představenstva. Generálním ředitelem holdingu Tipsport je Ing. Petr Knybel.\n\nPrvní pobočka pro příjem sázek byla otevřena v květnu 1991, aktuálně má jednička na českém trhu kurzového sázení téměř tisíc poboček po celé ČR. Dalším milníkem v rozvoji společnosti se stalo povolení internetového sázení v roce 2009. To přidalo sázkovému byznysu rozměr online prostředí internetu. Dnes Tipsport většinu sázek přijímá právě přes internet a stal se lídrem ve IT vývoji vlastních sázkových technologií.\n\nTipsport rozhodnými kroky mění svět kurzového sázení. V prostředí jedinečné sázkařské komunity umožňuje svým klientům sdílet informace a nacházet vzájemně inspiraci. Společnost, která dominuje českému trhu, tak zároveň výrazně překračuje jeho hranice. Tipsport je dnes mezinárodním holdingem s 3000 zaměstnanců, kteří v Česku pracují pro značky Tipsport a Chance a na Slovensku pro značku Tipsport.\n\nDrtivá většina sázek je přijímána on-line a tomu odpovídá i technologické směřování společnosti. Jedinečnými řešeními, šíří nabídky i hladinou kurzů se Tipsport už neměří s lokální konkurencí, ale obstojí v celosvětovém měřítku. Denně například nabízí desítky přímých sportovních přenosů z celého světa na internetové televizi TV Tipsport, kompletní Tipsport hokejovou extraligu, 1. fotbalovou ligu, NHL a další prestižní domácí i zahraniční soutěže. Firma minulý rok oslavila již 25. výročí své existence.\n\nHlavním předmětem podnikání firmy jsou kurzové sázky na sportovní události. Tipsport nabízí na pobočkách emise svých vlastních stíracích losů, číselnou loterii Korunka a mnoho dalších doplňkových služeb.\n\nV roce 2017 Tipsport otevírá díky novému zákonu o hazardních hrách také online kasino a stává se jednou z prvních českých firem, které získávají na území České republiky licenci udělovanou Ministerstvem financí České republiky. Tipsport pojmenovalo své online casino Vegas a nabízí hry od vydavatele hazardních her NetEnt a Play 'n GO.\n\nFirma v hojné míře podporuje český sport:\n"}
{"id": "905461", "url": "https://cs.wikipedia.org/wiki?curid=905461", "title": "Hnědá skvrnitost listů jírovce", "text": "Hnědá skvrnitost listů jírovce\n\nHnědá skvrnitost listů jírovce je houbová choroba rostlin způsobená houbou \"Guignardia aesculi\" z čeledě \"Botryosphaeriaceae\" řádu (\"Botryosphaeriales\").\n\nGUIGAE \n\nPro patogena \"Guignardia aesculi\" je používáno mnoho různých synonym například \"Leptodothiorella aesculicola\" nebo \"Phyllostictina sphaeropsoidea\".\n\nSeverní Amerika , Evropa, Jižní Korea\n\nVe 20. století byla houba ze Severní Ameriky neúmyslně zavlečena do Velké Británie, vyskytuje se i v dalších evropských státech, jako jsou Německo, Slovinsko, Nizozemsko, Švýcarsko, Slovensko a Itálie.\n\nRod jírovec (Aesculus ×carnea, flava, hippocastanum, ×neglecta, parviflora, pavia, turbinata)\n\nPřipomínají poškození klíněnkou jírovcovou (\"Cameraria ohridella\") a vyskytuje často společně s tímto patogenem.\n\nPoškození se nejdřív jeví jako malá vodnatá místa na povrchu listů, které se během několika dní změní v červenohnědé skvrny. Známkou napadení je později hnědnutí listů od okraje listu, lemované žlutým okrajem. Pokud je hostitel silně poškozen, bývají zhnědlé celé listové čepele a listy předčasně opadávají. Během vegetace se na spodní straně skvrn tvoří plodnice. \nVelikost léze na listech se značně liší a zatímco růst malých lézí může být omezen žilnatinou, větší léze často splývají, což má za následek stáčení listů nahoru.\n\nHnědnutí okraje listů (bez žlutého lemu) způsobené bakteriální nákazou, napadení klíněnkou, poškození suchem.\n\nI když poškození může být estetická vada, choroba nezpůsobuje vážné poškození. Těžká napadení bývají častější v pozdním létě a mohou být zaměněny za známky podzimu. Ačkoliv u starších stromů nezpůsobuje významné škody, u mladých dřevin ve školkách se při objevení prvních příznaků doporučuje použití fungicidů. \n\nŽivotní cyklus nebyl podrobně zkoumán. Podle všeho plodnice houby přezimují ve spadaném listí. Na jaře se uvolňují z plodnic do vzduchu spory. Ty infikují listy. v napadených listech se vytváří druhý typ spór. Tyto spory způsobují většinu dalších infekcí.\n\nVětrem.\n\nVčasná chemická ochrana ve školce má na jaře zabránit primárním infekcím.\n\nHrabání a pálení nebo kompostování spadaného listí na podzim pomůže snížit množství hub pro infekci v následujícím roce. Je doporučeno zvážit pěstování méně postižených druhů jírovce (\"A. indica, A. turbinata\"). Je žádoucí prořezávat koruny pro zvýšení cirkulace vzduchu a pronikání slunečního světla, čímž se minimalizuje čas potřebný k oschnutí vlhkých listů. \n\n"}
{"id": "905462", "url": "https://cs.wikipedia.org/wiki?curid=905462", "title": "Kanton Bruz", "text": "Kanton Bruz\n\nKanton Bruz ( ) je francouzský kanton v departementu Ille-et-Vilaine v regionu Bretaň. Tvoří ho sedm obcí.\n\n"}
{"id": "905463", "url": "https://cs.wikipedia.org/wiki?curid=905463", "title": "Kanton Betton", "text": "Kanton Betton\n\nKanton Betton ( ) je francouzský kanton v departementu Ille-et-Vilaine v regionu Bretaň. Tvoří ho čtyři obce.\n\n"}
{"id": "905469", "url": "https://cs.wikipedia.org/wiki?curid=905469", "title": "Kanton Rennes-Brequigny", "text": "Kanton Rennes-Brequigny\n\nKanton Rennes-Brequigny ( ) je francouzský kanton v departementu Ille-et-Vilaine v regionu Bretaň. Tvoří ho pouze jižní část města Rennes.\n"}
{"id": "905470", "url": "https://cs.wikipedia.org/wiki?curid=905470", "title": "Římskokatolická farnost u kostela sv. Vavřince, Brno-Řečkovice", "text": "Římskokatolická farnost u kostela sv. Vavřince, Brno-Řečkovice\n\nŘímskokatolická farnost u kostela sv. Vavřince, Brno-Řečkovice je územním společenstvím římských katolíků v rámci děkanátu Brno brněnské diecéze s farním kostelem svatého Vavřince. Farnost tvoří brněnské městské části Brno-Řečkovice a Mokrá Hora, Brno-Ivanovice, Brno-Jehnice a Brno-Ořešín.\n\nPočátky farního kostela sahají pravděpodobně do 14. století. První listinná zpráva o patronátním právu nad řečkovickou farou je z roku 1338, kdy toto právo získal cisterciácký klášter ve Žďáru. Během husitských válek v roce 1422 byl kostel vydrancován a ochuzen o nejlepší umělecké předměty. Ve farní budově byl zničen cenný listinný materiál. V letech 1552 – 1623 byla farnost v rukách nekatolíků - nejprve utrakvistů a později protestantů. V roce 1623 připadla řečkovická farnost pod patronát řádu jezuitů. Veškeré snahy o rozvoj Řečkovic však přerušil v letech 1642 – 1645 vpád Švédů. Roku 1647 tak musel být chrám znovu opraven. Z té doby má zásluhy o zvelebení kostela a celé farnosti farář Josef Lednický, který zde působil v letech 1671 až 1681. V té době připadaly do správy řečkovické farnosti obce: Medlánky, Ivanovice, Lelekovice, Šebrov, Svatá Kateřina, Vranov, Útěchov, Soběšice, Jehnice a Ořešín. \n\nV roce 1717 řečkovický kostel přestavil známý brněnský barokní stavitel Mořic Grimm. Jedna z největších oprav kostela se konala po druhé světové válce, ve které byl kostel zničen takřka úplně.\n\nAdministrátorem farnosti je od 1. srpna 2012 R. D. Ing. Jan Kotík. Ten byl k 1. srpnu 2017 jmenován farářem. Od 1. srpna 2014 zde byl ustanoven jako farní vikář R. D. Mgr. Jindřich Kotvrda.\n\nVe farnosti slavili primice tito novokněží:\nVýuka náboženství se koná na faře. Při bohoslužbách vystupuje chrámový sbor dospělých i sbor mladých. Katecheze pro dospělé probíhají každý třetí pátek po večerní bohoslužbě. Farnost vydává zpravodaj Rožeň. V provozu je farní kavárna.\n\nVe farnosti se pravidelně koná farní ples.\nDnem vzájemných modliteb farností za bohoslovce a bohoslovců za farnosti brněnské diecéze je 18. únor. Adorační den připadá na 3. listopadu.\n\nVe farnosti se pravidelně koná tříkrálová sbírka. Při sbírce v roce 2016 se vybralo v Řečkovicích a Jehnicích 125 603 korun.\n\nČlenové farnosti spolu s duchovním správcem Janem Kotíkem založili v srpnu 2017 spolek Ifakara, který se podílí na výstavbě střední školy v jižní Tanzanii.\n\n"}
{"id": "905471", "url": "https://cs.wikipedia.org/wiki?curid=905471", "title": "Kanton Rennes-Centre", "text": "Kanton Rennes-Centre\n\nKanton Rennes-Centre ( ) je francouzský kanton v departementu Ille-et-Vilaine v regionu Bretaň. Tvoří ho pouze centrální část města Rennes.\n"}
{"id": "905473", "url": "https://cs.wikipedia.org/wiki?curid=905473", "title": "Kanton Rennes-Centre-Ouest", "text": "Kanton Rennes-Centre-Ouest\n\nKanton Rennes-Centre-Ouest ( ) je francouzský kanton v departementu Ille-et-Vilaine v regionu Bretaň. Tvoří ho pouze centrální a západní část města Rennes.\n"}
{"id": "905475", "url": "https://cs.wikipedia.org/wiki?curid=905475", "title": "Kanton Rennes-Centre-Sud", "text": "Kanton Rennes-Centre-Sud\n\nKanton Rennes-Centre-Sud ( ) je francouzský kanton v departementu Ille-et-Vilaine v regionu Bretaň. Tvoří ho pouze centrální a jižní část města Rennes.\n"}
{"id": "905477", "url": "https://cs.wikipedia.org/wiki?curid=905477", "title": "Kanton Rennes-Est", "text": "Kanton Rennes-Est\n\nKanton Rennes-Est ( ) je francouzský kanton v departementu Ille-et-Vilaine v regionu Bretaň. Tvoří ho pouze východní část města Rennes.\n"}
{"id": "905478", "url": "https://cs.wikipedia.org/wiki?curid=905478", "title": "Kanton Rennes-le-Blosne", "text": "Kanton Rennes-le-Blosne\n\nKanton Rennes-le-Blosne ( ) je francouzský kanton v departementu Ille-et-Vilaine v regionu Bretaň. Tvoří ho pouze jižní část města Rennes.\n"}
{"id": "905479", "url": "https://cs.wikipedia.org/wiki?curid=905479", "title": "Kanton Rennes-Nord", "text": "Kanton Rennes-Nord\n\nKanton Rennes-Nord ( ) je francouzský kanton v departementu Ille-et-Vilaine v regionu Bretaň. Tvoří ho pouze severní část města Rennes.\n"}
{"id": "905480", "url": "https://cs.wikipedia.org/wiki?curid=905480", "title": "Kanton Rennes-Nord-Est", "text": "Kanton Rennes-Nord-Est\n\nKanton Rennes-Nord-Est ( ) je francouzský kanton v departementu Ille-et-Vilaine v regionu Bretaň. Tvoří ho pouze severovýchodní část města Rennes.\n"}
{"id": "905481", "url": "https://cs.wikipedia.org/wiki?curid=905481", "title": "Kanton Rennes-Nord-Ouest", "text": "Kanton Rennes-Nord-Ouest\n\nKanton Rennes-Nord-Ouest ( ) je francouzský kanton v departementu Ille-et-Vilaine v regionu Bretaň. Tvoří ho pouze severozápadní část města Rennes.\n"}
{"id": "905482", "url": "https://cs.wikipedia.org/wiki?curid=905482", "title": "Kanton Rennes-Sud-Est", "text": "Kanton Rennes-Sud-Est\n\nKanton Rennes-Sud-Est ( ) je francouzský kanton v departementu Ille-et-Vilaine v regionu Bretaň. Tvoří ho tři obce.\n\n"}
{"id": "905483", "url": "https://cs.wikipedia.org/wiki?curid=905483", "title": "Kanton Rennes-Sud-Ouest", "text": "Kanton Rennes-Sud-Ouest\n\nKanton Rennes-Sud-Ouest ( ) je francouzský kanton v departementu Ille-et-Vilaine v regionu Bretaň. Tvoří ho tři obce.\n\n"}
{"id": "905484", "url": "https://cs.wikipedia.org/wiki?curid=905484", "title": "Žít Brno", "text": "Žít Brno\n\nŽít Brno je politické hnutí a původně recesistická občanská iniciativa provozující stejnojmenný satirický aktivisticko-publicistický web, který reagoval na veřejné dění v Brně a na jižní Moravě, zejména v územní samosprávě. Od svého vzniku v roce 2011 se hnutí kriticky vyjadřovalo především k politice brněnského magistrátu vedeného „velkou koalicí“ ČSSD a ODS v čele s primátorem Romanem Onderkou. Hlavní tváří hnutí je hudebník a občanský aktivista Matěj Hollan.\n\nPůvodní web vznikl jako reakce na studii o identitě města Brna, kterou v roce 2010 schválila rada města. Podle studie navrhla bratislavská společnost Corporate Consulting Group v březnu 2010 slogan, jímž by se Brno mělo stát pro turisty i investory snáze zapamatovatelné. Slogan zněl „Žít Brno“ a údajně měl v sobě obsahovat typicky brněnské hodnoty „Bezpečnost, Rozvoj, Nápaditost a Otevřenost“.\nI přes kritiku obsahové vyprázdněnosti nebo jazykové nesprávnosti byl slogan 30. března 2010 radou města schválen a publikován.\nMěsto si však nezaregistrovalo příslušnou doménu Zitbrno.cz a předběhl je novinář Michal Kašpárek. Přibližně rok zůstávala doména bez většího využití a když o ni město neprojevilo zájem do doby, kdy mělo dojít k dalšímu ročnímu obnovení registrace, bylo do hospody Na Božence svoláno setkání skupiny lidí, kteří se poté začali věnovat jejímu naplňování obsahem. Mezi nimi byli mimo jiné aktivista Matěj Hollan či bývalý zastupitel Svatopluk Bartík.\n\nWeb byl spuštěn 1. srpna 2011 a následně vyšla tisková zpráva oznamující, že se jedná o oficiální stránky městské identity. Protože zpráva působila dojmem, že ji vydal tiskový mluvčí magistrátu, přejala ji i některá média, dřív než se situace vyjasnila. Mezitím město bez širší diskuse změnilo jednu z hodnot sloganu „Bezpečnost“ na „Blízkost“. V reakci na to vyšel na zitbrno.cz článek o záměru přejmenovat město na \"Krno\", neboť se hodnota „Blízkost“ mění na městu údajně dosud chybějící „Koncepce“. Krno se stalo zejména mezi mladými lidmi známým pojmem a oblíbeným předmětem recesistických výstřelků. Skupina tvůrců webu si zaregistrovala i doménu Krno.cz.\n\nPo tříměsíčním provozu měl web Zitbrno.cz měsíční návštěvnost přes 50 000 návštěvníků. Ačkoli používá nevážnou satirickou formu, předkládá a kritizuje seriózní témata z politického života města. Týdeník \"Respekt\" citoval jednoho z tvůrců: „V Brně vládne velká koalice a neexistuje opozice. My se jako jedni z mnoha snažíme mluvit za občanskou společnost.“\n\nJako podpůrný komunikační prostředek iniciativy vznikla i stejnojmenná stránka na sociální síti Facebook. Dne 8. února 2014 však byla z popudu Jakuba Geislera, vedoucího marketingového a ekonomického oddělení brněnského magistrátu, zablokována. Standardně uvedeným důvodem bylo „porušování práv v podobě práv autorských a známkových“. Do té doby měla stránka zhruba 17 000 fanoušků. Aktivisté vyjádřili domněnku, že jde o odvetný tah radnice za díl pořadu Troublemaker na Streamu, který informoval o webových stránkách sloužících k veřejnému připomínkování nového územního plánu. Vůči stránkám měl magistrát výhrady. Mluvčí magistrátu druhého dne potvrdila, že magistrát skutečně požádal Facebook o zrušení stránky z důvodu „porušování práv města Brna k ochranné známce a vydávání se za oficiální účty města Brna“.\n\nAutoři iniciativy poté založili novou facebookovou stránku Žít Brno RIP, která během dvou dnů získala dvanáct tisíc fanoušků a o několik dní později překonala počtem fanoušků původní stránku.\n\nV reakci na zrušení facebookové stránky z popudu magistrátu ohlásila iniciativa Žít Brno 11. února 2014 úmysl zaregistrovat se jako politické hnutí a kandidovat v nadcházejících komunálních volbách. Hollan později v rozhovoru uvedl, že již dříve si satirici byli vědomi omezených možností dalšího vývoje a své pozice toho, kdo jen reaguje na kroky radnice, s omezeným prostorem pro vlastní aktivní ovlivňování jejích rozhodnutí. Právě zrušení facebookové stránky však označil za rozhodující impuls ke vstupu do aktivní politiky. Jeden z původních zakladatelů Michal Kašpárek v květnu 2014 skupinu opustil.\n\nPotřebných 1000 podpisů pro založení politického hnutí se podařilo sesbírat v průběhu několika dnů na začátku dubna 2014. Ministerstvo vnitra zaregistrovalo hnutí „Žít Brno“ se zkratkou ŽTB 25. června 2014. Předsedkyní hnutí byla jmenována překladatelka Barbora Antonová, prvním místopředsedou a lídrem kandidátky se stal Matěj Hollan, třetím členem předsednictva je Jan Jablunka. Krátce po podzimních komunálních volbách Hollan na dotaz \"Respektu\" vysvětlil, že není jejich záměrem vytvořit klasickou politickou stranu s členskou základnou, nýbrž pokračovat jako hnutí a založit think tanky s odborníky.\n\nVe volbách do zastupitelstev obcí konaných v říjnu 2014 sestavilo hnutí kandidátku „Žít Brno s podporou Pirátů“ pro volby do zastupitelstva města Brna a kandidátku „Žít Brno“ pro volby do zastupitelstva městské části Brno-střed.\n\nV souladu s výsledkem voleb do městského zastupitelstva připadlo hnutí za třetí nejlepší volební zisk 11,89 % hlasů celkem 7 z 55 mandátů; ve volbách do zastupitelstva městské části Brno-střed obsadilo hnutí první místo a se ziskem 17,52 % hlasů získalo nárok na 9 z 45 mandátů. Kandidátce hnutí do městského zastupitelstva udělili občané celkové množství 700 919 platných hlasů, což znamená podporu minimálně 12 744 voličů; v době konání voleb přitom měla stránka Žít Brno na Facebooku přes 24 tisíc fanoušků. Michal Kašpárek popsal volební úspěch, obzvláště v kontextu nízkorozpočtové kampaně jako výsledek mimořádného souběhu řady pochybení či nedostatků ze strany dosavadní radnice a shromáždění talentovaných členů či podporovatelů hnutí.\n\nLídr kandidátky Matěj Hollan v povolebních rozhovorech odmítl možnost koalice s dosavadním primátorem Romanem Onderkou (ČSSD) a s komunisty. Naopak deklaroval možnou spolupráci s hnutím ANO, Stranou zelených, KDU-ČSL a TOP 09. Výsledná brněnská koalice byla ve složení ANO, Žít Brno s podporou Pirátů, KDU-ČSL a Strana zelených. Matěj Hollan se stal náměstkem pro kulturu a Jiří Ulip (Piráti) se stal radním pro otevřenost a transparentnost.\n\nHnutí na svém sjezdu 26. června 2016 potvrdilo v předsednické funkci Barboru Antonovou i Matěje Hollana jako místopředsedu, přičemž nově zvolilo druhým místopředsedou starostu městské části Brno-střed Martina Landu. Ke dni sjezdu evidovalo celkem 21 členů.\n\nDo podzimních krajských voleb 2016 se hnutí spojilo s TOP 09, lídrem společné kandidátky byl starosta Židlochovic Jan Vitula z TOP 09, Žít Brno obsadilo nejvýše třetí místo na kandidátce, a to místostarostou Sokola Brno I. Michalem Doleželem.\n\nŽít Brno oznámilo svoji kandidaturu dne 14. června 2018, přičemž stěžejními tématy se staly sociální a kulturní politika. V září 2018 vyhlásilo výzvu k sestavení kandidátky, která bude mít podle hnutí reálnou šanci vyhrát volby do Evropského parlamentu, ale nejmenovalo žádný subjekt ani jméno. V den výročí Invaze vojsk Varšavské smlouvy do Československa vyzvala předsedkyně Žít Brno Barbora Antonová k opuštění tzv.Visegrádské čtyřky. Lídryní hnutí pro komunální volby na podzim 2018 se stala Barbora Antonová. Dle Antonové chtělo jít Žít Brno do voleb opět s Piráty, tentokrát na kandidátce Pirátů, kteří mezitím zaznamenali celostátní úspěch při volbách do sněmovny. V primárkách Pirátů ale z hnutí Žít Brno uspěl jen Martin Freund, takže Žít Brno sestavilo svoji kandidátku. Ve volbách do zastupitelstva města Brna hnutí neuspělo, když získalo jen 4,09 % hlasů, což nestačilo k zisku mandátů. V zastupitelstvu městské části Brno-střed získalo hnutí 9,16 % hlasů a pět mandátů oproti původním devíti. Mandát získali Gabriel Kurtis, Petr Kalousek, Radim Horák, Martin Reiner a Jitka Hrabovská.\n\n"}
{"id": "905488", "url": "https://cs.wikipedia.org/wiki?curid=905488", "title": "Jaroslava Pešicová", "text": "Jaroslava Pešicová\n\nJaroslava Pešicová (30. prosince 1935, Praha – 30. srpna 2015, Praha) byla česká malířka, grafička a ilustrátorka.\n\nNa Vyšší škole uměleckého průmyslu v Praze (dnes Výtvarná škola Václava Hollara) vystudovala mezi lety 1950–1954 obor ilustrace u profesora Karla Millera.\nV roce 1960 absolvovala Akademii výtvarných umění, kde se pod vedením profesora Vladimíra Sychry věnovala oboru monumentální malba.\n\nOd roku 1960 spolupracovala se sochařem a budoucím manželem Františkem Štorkem. Oba byli členy umělecké skupiny Etapa, která sdružovala mladé české umělce v 60. letech 20. století. Koncem 60. let se začala věnovat figurativní tvorbě a následně též grafice. Od roku 1975 spolupracovala s ateliérem tapisérií Marie Teinitzerové v Jindřichově Hradci na vzniku tkaných reprodukcí k jejím obrazům. Od roku 1990 je členkou SČUG Hollar.\n\nV roce 1967 získala cenu nakladatelství Odeon na I. pražském salonu.\n\nV roce 2003 získala Evropskou cenu za uměleckou a kulturní činnost od Evropské unie umění.\n\nV prosinci 2017 vydala Česká pošta známku v na motivy olejomalby Jaroslavy Pešicové. Známka byla zpracována rytcem Václavem Fajtem. Na obálce prvního dne figuruje též přítisk na motivy grafické tvorby Jaroslavy Pešicové. Vydány byly též otisky a soutisky rytin známky.\n\n\nSvá díla prezentovala na více než šedesáti samostatných výstavách v Čechách i v ostatních zemích, nejčastěji v Belgii (v letech 1973, 1974, 1983, 1984, 1985 a 1999). Níže je uveden zkrácený seznam výstav\n\n\nJejí díla jsou zastoupena například ve sbírkách\na dále v soukromých sbírkách v České republice i v zahraničí, a to převážně v Belgii.\n\n"}
{"id": "905489", "url": "https://cs.wikipedia.org/wiki?curid=905489", "title": "Baníjás", "text": "Baníjás\n\nBaníjás (arabsky بانياس) je město v Sýrii v guvernorátu Tartús. Nachází se v severozápadní části země na pobřeží Středozemního moře, 55 km na jih od Lázikíje a 35 km na sever od Tartúsu. Baníjás se rozkládá na úpatí hory Qalaat al-Marqab, na které stojí křižácký hrad Marqab.\n\nMěsto je známé svými sady a exportem dřeva. Nachází se tu jedna z největších ropných rafinérií v Sýrii. Ve městě je také elektrárna.\n\nMěsto bylo původně fénické a známé Řekům jako \"Balemia\". V době helenistické se přejmenovalo na \"Leucas\" podle ostrova v západním Řecku. Město Balanea bylo kolonií dalšího nedalekého města, Aradu. Biskup města se zúčastnil Nikajského koncilu v roce 325.\n\nBěhem syrské občanské války se 2. května 2013 ve městě a v nedaleké vesnici Bajdá odehrál masakr spáchaný silami prezidenta Asada, přičemž zemřely desítky místních obyvatel.\n"}
{"id": "905494", "url": "https://cs.wikipedia.org/wiki?curid=905494", "title": "Javornická horka", "text": "Javornická horka\n\nJavornická horka (373 m n. m.) je vrch v okrese Jičín Královéhradeckého kraje. Leží asi 0,5 km jjz. od vsi Javornice na katastrálním území obce Kněžnice.\n\nVrch náleží do celku Jičínská pahorkatina, podcelku Turnovská pahorkatina, okrsku Turnovská stupňovina, okrsku Libuňská brázda a do Újezdské části.\n\nAutomobil je možno zanechat u jinolických kempů, v Malých Jinolicích, Javornici či v Březce. Pěší přístup je možný ze všech směrů, nejpohodlnější z Javornice.\n"}
{"id": "905495", "url": "https://cs.wikipedia.org/wiki?curid=905495", "title": "Pinto (příjmení)", "text": "Pinto (příjmení)\n\nPinto je běžné portugalské příjmení. Patří více osobám:\n\n\n"}
{"id": "905496", "url": "https://cs.wikipedia.org/wiki?curid=905496", "title": "Pinto", "text": "Pinto\n\nPinto může znamenat:\n\n\n"}
{"id": "905502", "url": "https://cs.wikipedia.org/wiki?curid=905502", "title": "Hřbitovní kaple", "text": "Hřbitovní kaple\n\nHřbitovní kaple slouží ke konání církevních pohřbů, není-li v blízkosti hřbitova kostel. Výhodou je organizačně i finančně méně náročná příprava rozloučení. Za hřbitovní kaple slouží, až na výjimky, rodinné hrobky větších rozměrů. Suterén stavby tvoří krypta, přízemí pak obřadní místnost. Rodinné hrobky mívají povolení konzistoře a posvěcení, opět až na výjimky, pro jednu mši svatou ročně (indult). Rozšířením tohoto svěcení lze získat plnohodnotnou hřbitovní kapli, nesmí se zde však oddávat ani křtít.\n\nTypem středověké hřbitovní kaple je karner, dvoupatrová kaple s kostnicí v dolní části.\n"}
{"id": "905503", "url": "https://cs.wikipedia.org/wiki?curid=905503", "title": "Kanton Cancale", "text": "Kanton Cancale\n\nKanton Cancale ( ) je francouzský kanton v departementu Ille-et-Vilaine v regionu Bretaň. Tvoří ho šest obcí.\n\n"}
{"id": "905504", "url": "https://cs.wikipedia.org/wiki?curid=905504", "title": "Kanton Châteauneuf-d'Ille-et-Vilaine", "text": "Kanton Châteauneuf-d'Ille-et-Vilaine\n\nKanton Châteauneuf-d'Ille-et-Vilaine ( ) je francouzský kanton v departementu Ille-et-Vilaine v regionu Bretaň. Tvoří ho devět obcí.\n\n"}
{"id": "905505", "url": "https://cs.wikipedia.org/wiki?curid=905505", "title": "Kanton Combourg", "text": "Kanton Combourg\n\nKanton Combourg ( ) je francouzský kanton v departementu Ille-et-Vilaine v regionu Bretaň. Tvoří ho 10 obcí.\n\n"}
{"id": "905506", "url": "https://cs.wikipedia.org/wiki?curid=905506", "title": "Kanton Dinard", "text": "Kanton Dinard\n\nKanton Dinard ( ) je francouzský kanton v departementu Ille-et-Vilaine v regionu Bretaň. Tvoří ho šest obcí.\n\n"}
{"id": "905507", "url": "https://cs.wikipedia.org/wiki?curid=905507", "title": "Kanton Dol-de-Bretagne", "text": "Kanton Dol-de-Bretagne\n\nKanton Dol-de-Bretagne ( ) je francouzský kanton v departementu Ille-et-Vilaine v regionu Bretaň. Tvoří ho osm obcí.\n\n"}
{"id": "905508", "url": "https://cs.wikipedia.org/wiki?curid=905508", "title": "Kanton Tinténiac", "text": "Kanton Tinténiac\n\nKanton Tinténiac ( ) je francouzský kanton v departementu Ille-et-Vilaine v regionu Bretaň. Tvoří ho 10 obcí.\n\n"}
{"id": "905509", "url": "https://cs.wikipedia.org/wiki?curid=905509", "title": "Kanton Pleine-Fougères", "text": "Kanton Pleine-Fougères\n\nKanton Pleine-Fougères ( ) je francouzský kanton v departementu Ille-et-Vilaine v regionu Bretaň. Tvoří ho 11 obcí.\n\n"}
{"id": "905510", "url": "https://cs.wikipedia.org/wiki?curid=905510", "title": "Kanton Saint-Malo-Sud", "text": "Kanton Saint-Malo-Sud\n\nKanton Saint-Malo-Sud ( ) je francouzský kanton v departementu Ille-et-Vilaine v regionu Bretaň. Tvoří ho tři obcí.\n\n"}
{"id": "905511", "url": "https://cs.wikipedia.org/wiki?curid=905511", "title": "Zbigniew Boniek", "text": "Zbigniew Boniek\n\nZbigniew Kazimierz Boniek (* 3. března 1956, Bydhošť) je bývalý polský fotbalista a fotbalový trenér, od roku 2012 předseda Polského fotbalového svazu (PZPN). Hrál na pozici útočníka či ofenzivního záložníka. Mimo Polska působil jako hráč a trenér v Itálii.\n\nJe po něm pojmenován honduraský fotbalový reprezentant Óscar Boniek García.\n\nS Widzewem Lodž se stal dvojnásobným mistrem Polska (1980/81, 1981/82).\nVítěz Poháru mistrů evropských zemí 1984/85, Poháru vítězů pohárů 1983/84, Superpoháru UEFA 1984 a Interkontinentálního poháru 1985. To vše s Juventusem Turín, k jehož pilířům v 80. letech 20. století patřil. Vyhrál s ním jednou i italskou ligu (1983/84) a italský pohár (1982/83). Ten vyhrál i v sezóně 1985/86, tentokrát již s AS Řím.\n\nDržitel bronzové medaile z mistrovství světa roku 1982. Hrál i na světových šampionátech 1978 a 1986. Je členem Klubu Wybitnego Reprezentanta, který sdružuje polské fotbalisty s 60 a více starty za národní tým. Za polskou reprezentaci celkem odehrál 80 zápasů, v nichž vstřelil 24 branek.\n\nPo skončení hráčské kariéry se stal trenérem, vedl především italské kluby a roku 2002 krátce i polskou reprezentaci. Posléze se však přeorientoval na funkcionářskou práci a roku 2012 se stal předsedou Polského fotbalového svazu.\n\nPelé ho roku 2004 zařadil mezi 125 nejlepších žijících fotbalistů, jakožto jediného Poláka. Dvojnásobný polský Fotbalista roku (1978, 1982). V anketě Zlatý míč, která hledala nejlepšího fotbalistu Evropy, se roku 1982 umístil na třetím místě.\n\n"}
{"id": "905512", "url": "https://cs.wikipedia.org/wiki?curid=905512", "title": "Kanton Saint-Malo-Nord", "text": "Kanton Saint-Malo-Nord\n\nKanton Saint-Malo-Nord ( ) je francouzský kanton v departementu Ille-et-Vilaine v regionu Bretaň. Tvoří ho pouze severní část města Saint-Malo.\n"}
{"id": "905513", "url": "https://cs.wikipedia.org/wiki?curid=905513", "title": "Kanton Bain-de-Bretagne", "text": "Kanton Bain-de-Bretagne\n\nKanton Bain-de-Bretagne ( ) je francouzský kanton v departementu Ille-et-Vilaine v regionu Bretaň. Tvoří ho devět obcí.\n\n"}
{"id": "905514", "url": "https://cs.wikipedia.org/wiki?curid=905514", "title": "Kanton Grand-Fougeray", "text": "Kanton Grand-Fougeray\n\nKanton Grand-Fougeray ( ) je francouzský kanton v departementu Ille-et-Vilaine v regionu Bretaň. Tvoří ho čtyři obce.\n\n"}
{"id": "905515", "url": "https://cs.wikipedia.org/wiki?curid=905515", "title": "Pes a jeho blog", "text": "Pes a jeho blog\n\nPes a jeho blog (v anglickém originále Dog with a Blog) je americký komediální televizní seriál, jehož první díl měl v USA premiéru 12. října 2012 (v Česku 13. dubna 2013). Hlavní role dostali Genevieve Hannelius, Blake Michael, Francesca Capaldi, Stephen Full, Regan Burns a Beth Littleford. Disney Channel oznámil 4. února 2013, že byla objednána druhá řada tohoto seriálu. Dne 5. února 2014 bylo oznámeno, že byl seriál vrácen pro třetí řady tohoto seriálu.\n\nAvery Jeggins (G. Hannelius) a Tyler James (Blake Michael) jsou nevlastní sourozenci, kteří si přivedou domů psa Stana. Ten omylem na ně promluví. Proto se rozhodnou to ponechat v tajnosti, aby psa neodvezli na experimenty.\n\n\n"}
{"id": "905516", "url": "https://cs.wikipedia.org/wiki?curid=905516", "title": "Kanton Guichen", "text": "Kanton Guichen\n\nKanton Guichen ( ) je francouzský kanton v departementu Ille-et-Vilaine v regionu Bretaň. Tvoří ho osm obcí.\n\n"}
{"id": "905517", "url": "https://cs.wikipedia.org/wiki?curid=905517", "title": "Kanton Maure-de-Bretagne", "text": "Kanton Maure-de-Bretagne\n\nKanton Maure-de-Bretagne ( ) je francouzský kanton v departementu Ille-et-Vilaine v regionu Bretaň. Tvoří ho devět obcí.\n\n"}
{"id": "905519", "url": "https://cs.wikipedia.org/wiki?curid=905519", "title": "Tony Bennett", "text": "Tony Bennett\n\nTony Bennett rodným jménem Anthony Dominick Benedetto (* 3. srpna 1926 New York) je americký zpěvák a malíř.\n\nZa svou kariéru vydal více než padesát studiových alb, převážně pro vydavatelství Columbia Records. Za svou kariéru získal celkem šestnáct cen Grammy a jednu za celoživotní přínos. Získal také cenu Emmy, má hvězdu na Hollywoodském chodníku slávy, v roce 1995 získal od Národní akademie hudebního umění a věd cenu MusiCares Person of the Year, za přínos jazzu byl v roce 2006 oceněn NEA Jazz Masters a má čestný titul z několika universit, včetně George Washington University, Juilliard School a Berklee College of Music.\n\nV roce 2006 vydal album \"Duets: An American Classic\" složené z duetů; spolu s ním zde zpívají například Bono, Paul McCartney nebo Elton John. V roce 2011 následovalo \"Duets II\", kde s ním zpíval vedle jiných Mariah Carey, Amy Winehouse, Aretha Franklinová nebo Lady Gaga. V následujícím roce vydal \"Viva Duets\", kde se setkal například s Christinou Aguilerou, Thalíou nebo zpěvákem Chayanne.\n\nV září roku 2014 vystoupil v Praze v Kongresovém centru. \n\nV říjnu roku 2014 vydal s Lady Gaga album \"Cheek to Cheek\", které obsahuje 15 písní z Great American Songbook.\n\n"}
{"id": "905520", "url": "https://cs.wikipedia.org/wiki?curid=905520", "title": "Kanton Pipriac", "text": "Kanton Pipriac\n\nKanton Pipriac ( ) je francouzský kanton v departementu Ille-et-Vilaine v regionu Bretaň. Tvoří ho devět obcí.\n\n"}
{"id": "905521", "url": "https://cs.wikipedia.org/wiki?curid=905521", "title": "Avenna", "text": "Avenna\n\nAvenna je české nové náboženské hnutí vycházející z idejí Nového myšlení Jeho filosofii vytvořily po roce 1995 alternativní zdravotnice Katarína Kuňová a Hana Přádová (vystupující pod jmény Kačenka a Hanička) a provozovaly jej v Praze pod názvem Škola zdraví těla a duše. Religionista Zdeněk Vojtíšek v roce 2002 o avennismu referoval v časopise Dingir. Rozhovory a fotografování dovolují zakladatelky filosofie jen „Spravedlivým“ médiím, což v té době nebyla žádná. Označují se za gnostičky, protože „znají odpovědi na otázky o původu světa, správného a nesprávného ve vyšším poznání přístupném jen zasvěceným“. Jejich poselství vzniklo tím, že od dětství měly zážitky s čímsi nadpřirozeným a po vzájemném setkání v roce 1995 si uvědomily, že obě nesou dvě části poselství Avenna. Toto poselství je „spravedlnost nad všemi náboženstvími, a tím přebírá úkol náboženství“. Vysoké ceny za poskytované semináře vysvětlily jako nástroj, který ukáže, zda zájemce dá přednost „pokrmu těla“, nebo „pokrmu duše (Pravdě)“. Vojtíšek tento myšlenkový systém řadí do skupiny tzv. Nové myšlenky, shledal podobnost s Křesťanskou vědou, vlnou pozitivního myšlení a dianetikou (scientologií). Za úspěchem protagonistek vidí jejich silné sebevědomí vyjadřovat se k čemukoli a psychologii na lidové notě, odpozorování skrytých tužeb a strachů žen v podobné sociální situaci, z městského středního stavu, jimž poskytuje za nezanedbatelné částky „řídkou kaši lidových mouder vydávaných za vesmírné poselství“. Jiří X. Doležal označil zakladatelky filosofie za „duchovní podnikatelky“, jejichž činnost vykazuje znaky, které dříve měla lidová zbožnost – poněkud prostá a kýčovitá víra určená pro lidové vrstvy, či směs nesmyslů a banalit, u nichž je zdravým rozumem těžko pochopitelné, že jim to někdo žere. Aktivita je označována za sektu a za léčitelskou chobotnici, ale má i příznivce.\n\nSe sektou je spojen projekt Majáku Ptyč za 2 miliardy Kč, který měl sloužit jako centrum sekty. Stavba však byla zastavena poté, co se obě léčitelky nepohodly s Danielou Kuchtovou, bývalou manželkou Pavla Tykače, která stavbu financovala.\n\n"}
{"id": "905522", "url": "https://cs.wikipedia.org/wiki?curid=905522", "title": "Kanton Redon", "text": "Kanton Redon\n\nKanton Redon ( ) je francouzský kanton v departementu Ille-et-Vilaine v regionu Bretaň. Tvoří ho šest obcí.\n\n"}
{"id": "905523", "url": "https://cs.wikipedia.org/wiki?curid=905523", "title": "Kanton Le Sel-de-Bretagne", "text": "Kanton Le Sel-de-Bretagne\n\nKanton Le Sel-de-Bretagne ( ) je francouzský kanton v departementu Ille-et-Vilaine v regionu Bretaň. Tvoří ho osm obcí.\n\n"}
{"id": "905526", "url": "https://cs.wikipedia.org/wiki?curid=905526", "title": "Kanton Le Faouët", "text": "Kanton Le Faouët\n\nKanton Le Faouët ( ) je francouzský kanton v departementu Morbihan v regionu Bretaň. Tvoří ho šest obcí.\n\n"}
{"id": "905527", "url": "https://cs.wikipedia.org/wiki?curid=905527", "title": "A Tribute to Jack Johnson", "text": "A Tribute to Jack Johnson\n\nA Tribute to Jack Johnson je studiové album amerického jazzového trumpetisty Milese Davise věnovaný boxerovi Jacku Johnsonovi a hudba z alba rovněž byla použita v dokumentárním filmu o něm. Převážná část alba (první skladba a polovina druhé) byla nahrána 7. dubna 1970 ve studiu Columbia 30th Street Studio v New Yorku. Druhá část druhé skladby byla nahrána 18. února téhož roku ve stejném studiu. Album produkoval Teo Macero a vyšlo 24. února 1971 u vydavatelství Columbia Records.\n\nAutorem všech skladeb je Miles Davis.\n"}
{"id": "905528", "url": "https://cs.wikipedia.org/wiki?curid=905528", "title": "Kanton Saint-Jean-Brévelay", "text": "Kanton Saint-Jean-Brévelay\n\nKanton Saint-Jean-Brévelay ( ) je francouzský kanton v departementu Morbihan v regionu Bretaň. Tvoří ho sedm obcí.\n\n"}
{"id": "905529", "url": "https://cs.wikipedia.org/wiki?curid=905529", "title": "Rudá hvězda (rozcestník)", "text": "Rudá hvězda (rozcestník)\n\nRudá hvězda je jedním ze symbolů komunismu. Jako symbol bývá používána na vlajkách, znacích či logách. Často se s ní setkáme v názvech zejména sportovních organizací a klubů.\n\n\n"}
{"id": "905530", "url": "https://cs.wikipedia.org/wiki?curid=905530", "title": "Kanton Josselin", "text": "Kanton Josselin\n\nKanton Josselin ( ) je francouzský kanton v departementu Morbihan v regionu Bretaň. Tvoří ho 11 obcí.\n\n"}
{"id": "905531", "url": "https://cs.wikipedia.org/wiki?curid=905531", "title": "Kanton Guémené-sur-Scorff", "text": "Kanton Guémené-sur-Scorff\n\nKanton Guémené-sur-Scorff ( ) je francouzský kanton v departementu Morbihan v regionu Bretaň. Tvoří ho 10 obcí.\n\n"}
{"id": "905532", "url": "https://cs.wikipedia.org/wiki?curid=905532", "title": "Kanton Locminé", "text": "Kanton Locminé\n\nKanton Locminé ( ) je francouzský kanton v departementu Morbihan v regionu Bretaň. Tvoří ho osm obcí.\n\n"}
{"id": "905533", "url": "https://cs.wikipedia.org/wiki?curid=905533", "title": "Kanton Pontivy", "text": "Kanton Pontivy\n\nKanton Pontivy ( ) je francouzský kanton v departementu Morbihan v regionu Bretaň. Tvoří ho 10 obcí.\n\n"}
{"id": "905534", "url": "https://cs.wikipedia.org/wiki?curid=905534", "title": "Kanton Rohan", "text": "Kanton Rohan\n\nKanton Rohan ( ) je francouzský kanton v departementu Morbihan v regionu Bretaň. Tvoří ho sedm obcí.\n\n"}
{"id": "905536", "url": "https://cs.wikipedia.org/wiki?curid=905536", "title": "Kanton Gourin", "text": "Kanton Gourin\n\nKanton Gourin ( ) je francouzský kanton v departementu Morbihan v regionu Bretaň. Tvoří ho pět obcí.\n\n"}
{"id": "905537", "url": "https://cs.wikipedia.org/wiki?curid=905537", "title": "Kanton Cléguérec", "text": "Kanton Cléguérec\n\nKanton Cléguérec ( ) je francouzský kanton v departementu Morbihan v regionu Bretaň. Tvoří ho osm obcí.\n\n"}
{"id": "905538", "url": "https://cs.wikipedia.org/wiki?curid=905538", "title": "Sonny Sharrock", "text": "Sonny Sharrock\n\nSonny Sharrock (27. srpna 1940 Ossining, New York, USA − 26. května 1994 tamtéž) byl americký jazzový kytarista. Svou kariéru zahájil v šedesátých letech, kdy hrál free jazz. V roce 1966 doprovodil saxofonistu Pharoah Sanderse na jeho albu \"Tauhid\". Od konce šedesátých let nahrával alba jako leader. Spolupracoval s řadou dalších hudebníků, mezi něž patří Ginger Baker, Bill Laswell, Elvin Jones, Miles Davis, Herbie Mann nebo Wayne Shorter. Jeho manželkou byla zpěvačka Linda Sharrock.\n"}
{"id": "905541", "url": "https://cs.wikipedia.org/wiki?curid=905541", "title": "Kanton Baud", "text": "Kanton Baud\n\nKanton Baud ( ) je francouzský kanton v departementu Morbihan v regionu Bretaň. Tvoří ho šest obcí.\n\n"}
{"id": "905542", "url": "https://cs.wikipedia.org/wiki?curid=905542", "title": "Kanton Auray", "text": "Kanton Auray\n\nKanton Auray ( ) je francouzský kanton v departementu Morbihan v regionu Bretaň. Tvoří ho devět obcí.\n\n"}
{"id": "905543", "url": "https://cs.wikipedia.org/wiki?curid=905543", "title": "Marvel Cinematic Universe", "text": "Marvel Cinematic Universe\n\nMarvel Cinematic Universe (MCU) je mediální franšíza a fikční svět, kde se odehrávají filmy, televizní seriály a vybrané komiksy se superhrdiny komiksového vydavatelství Marvel Comics. Celovečerní snímky jsou produkovány filmovým studiem Marvel Studios.\n\nPrvním vydaným filmem byl \"Iron Man\" (2008), po něm následovaly snímky \"Neuvěřitelný Hulk\" (2008), \"Iron Man 2\" (2010), \"Thor\" (2011), \"\" (2011), \"Avengers\" (2012), \"Iron Man 3\" (2013), \"\" (2013), \"\" (2014), \"Strážci Galaxie\" (2014), \"\" (2015), \"Ant-Man\" (2015), \"\" (2016), \"Doctor Strange\" (2016), \"Strážci Galaxie Vol. 2\" (2017), \"\" (2017), \"\" (2017), \"Black Panther\" (2018), \"\" (2018), \"Ant-Man a Wasp\" (2018), \"Captain Marvel\" (2019), \"\" (2019) a \"\" (2019). Dalším připravovaným filmem je \"Black Widow\" (2020). Snímky z Marvel Cinematic Universe se dočkaly pozitivního ohlasu jak ze strany kritiků, tak i diváků. Z komerčního hlediska se jedná o nejvýdělečnější filmovou sérii v historii filmu.\n\nKromě celovečerních filmů jsou součástí Marvel Cinematic Universe také televizní seriály \"Agenti S.H.I.E.L.D.\" (od 2013), \"Agent Carter\" (2015–2016), \"Daredevil\" (2015–2018), \"Jessica Jones\" (2015–2019), \"Luke Cage\" (2016–2018), \"Iron Fist\" (2017–2018), \"The Defenders\" (2017), \"Inhumans\" (2017), \"The Punisher\" (2017–2019), \"Runaways\" (2017–2019) a \"Cloak & Dagger\" (2018–2019). Vznikla také byla série krátkých filmů Marvel One-Shots a v rámci franšízy jsou vydávány také vlastní komiksy. Byly natočeny pilotní díly \"Most Wanted\" a \"New Warriors\", objednán byl i pilotní díl \"Damage Control\"; žádný z nich však nebyl zveřejněn.\n\nCelovečerní filmy, které tvoří jádro světa a franšízy MCU, jsou rozděleny do tzv. fází, které vrcholí ve snímcích o týmu Avengers.\n\nPrvní tři fáze jsou společně označeny jako „The Infinity Saga“.\nSoučástí čtvrté fáze bude šest celovečerních filmů a osm seriálů streamovací služby Disney+.\n\nV průběhu let se objevily zmínky o dalších případných filmech, na kterých studio v různých fázi vývoje pracuje. Nejedná se však o oficiálně potvrzené projekty, takže není možné říct, zda se dočkají realizace.\n\nNěkteré v minulosti připravované, nebo dokonce oficiálně ohlášené projekty změnily svoji podobu:\n\nDěj některých televizních seriálů z produkce Marvel Television je částečně propojen s celovečerními filmy, většinou se však zabývají samostatnými tématy. Seriály zveřejňované na Disney+ a produkované Marvel Studios mají být s filmy úzce propojeny.\n\nV průběhu let se objevily zmínky o dalších případných televizních seriálech, na kterých studio v různých fázi vývoje pracuje. Nejedná se však o oficiálně potvrzené projekty, takže není možné říct, zda se dočkají realizace.\n\n\nKrátké filmy v rámci série Marvel One-Shots byly vydávány jako bonusy na BD edicích celovečerních filmů. Dějově s nimi souvisí a ukazují drobné epizody ze života některých postav z těchto snímků.\nDoplňkové seriály vydávané prostřednictvím streamovací služby YouTube.\n"}
{"id": "905544", "url": "https://cs.wikipedia.org/wiki?curid=905544", "title": "Kanton Hennebont", "text": "Kanton Hennebont\n\nKanton Hennebont ( ) je francouzský kanton v departementu Morbihan v regionu Bretaň. Tvoří ho čtyři obce.\n\n"}
{"id": "905546", "url": "https://cs.wikipedia.org/wiki?curid=905546", "title": "Senát Španělska", "text": "Senát Španělska\n\nSenát Španělska je horní komorou španělského parlamentu – Cortes generales. Dolní komorou je Kongres poslanců.\n\nPočet senátorských křesel není pevně stanoven. Ve volebním období 2011 - 2015 čítal španělský senát 266 členů.\n\nPočet senátorů zvolených ve volbách je tedy 47×4 + 3×3 + 7×1 + 2×2 = 208 senátorů.\n\nDalší senátoři jsou jmenovány jednotlivými autonomními společenstvími – jejich počet se odvíjí podle počtu obyvatel daného regionu. Každý region jmenuje minimálně jednoho senátora, za každý započatý milion obyvatel (od jednoho milionu výše) získává autonomní společenství dalšího senátora.\n\nVe volbách v roce 2016 bylo takto rozděleno 58 křesel v tomto poměru:\n"}
{"id": "905548", "url": "https://cs.wikipedia.org/wiki?curid=905548", "title": "Kanton Groix", "text": "Kanton Groix\n\nKanton Groix ( ) je francouzský kanton v departementu Morbihan v regionu Bretaň. Tvoří ho pouze obec Groix.\n"}
{"id": "905549", "url": "https://cs.wikipedia.org/wiki?curid=905549", "title": "Kanton Belz", "text": "Kanton Belz\n\nKanton Belz ( ) je francouzský kanton v departementu Morbihan v regionu Bretaň. Tvoří ho pět obcí.\n\n"}
{"id": "905550", "url": "https://cs.wikipedia.org/wiki?curid=905550", "title": "Kanton Belle-Île", "text": "Kanton Belle-Île\n\nKanton Belle-Île ( ) je francouzský kanton v departementu Morbihan v regionu Bretaň. Tvoří ho čtyři obce.\n\n"}
{"id": "905552", "url": "https://cs.wikipedia.org/wiki?curid=905552", "title": "Kanton Lanester", "text": "Kanton Lanester\n\nKanton Lanester ( ) je francouzský kanton v departementu Morbihan v regionu Bretaň. Tvoří ho pouze obec Lanester.\n"}
{"id": "905554", "url": "https://cs.wikipedia.org/wiki?curid=905554", "title": "Administrativní dělení Řecka", "text": "Administrativní dělení Řecka\n\nŘecko neboli Helénská republika se dělí na 7 decentralizovaných správ, 13 krajů, 74 regionálních jednotek a 325 obcí. Do 1. ledna 2011 se dělilo na 13 krajů, 51 prefektur a 1 033 celků. Zvláštní status má autonomní stát Athos.\n"}
{"id": "905555", "url": "https://cs.wikipedia.org/wiki?curid=905555", "title": "Kanton Lorient-Centre", "text": "Kanton Lorient-Centre\n\nKanton Lorient-Centre ( ) je francouzský kanton v departementu Morbihan v regionu Bretaň. Tvoří ho pouze centrální část města Lorient.\n"}
{"id": "905556", "url": "https://cs.wikipedia.org/wiki?curid=905556", "title": "Kanton Lorient-Nord", "text": "Kanton Lorient-Nord\n\nKanton Lorient-Nord ( ) je francouzský kanton v departementu Morbihan v regionu Bretaň. Tvoří ho pouze severní část města Lorient.\n"}
{"id": "905557", "url": "https://cs.wikipedia.org/wiki?curid=905557", "title": "Kanton Lorient-Sud", "text": "Kanton Lorient-Sud\n\nKanton Lorient-Sud ( ) je francouzský kanton v departementu Morbihan v regionu Bretaň. Tvoří ho pouze část města Lorient.\n"}
{"id": "905558", "url": "https://cs.wikipedia.org/wiki?curid=905558", "title": "1916 v hudbě", "text": "1916 v hudbě\n\nNa této stránce naleznete seznam událostí souvisejících s hudbou, které proběhly roku 1916.\n\n\n"}
{"id": "905559", "url": "https://cs.wikipedia.org/wiki?curid=905559", "title": "Kanton Ploemeur", "text": "Kanton Ploemeur\n\nKanton Ploemeur ( ) je francouzský kanton v departementu Morbihan v regionu Bretaň. Tvoří ho dvě obce.\n\n"}
{"id": "905560", "url": "https://cs.wikipedia.org/wiki?curid=905560", "title": "Kanton Goyave", "text": "Kanton Goyave\n\nKanton Goyave ( ) byl francouzský kanton v departementu Guadeloupe v regionu Guadeloupe. Tvořila ho obec Goyave a část obce Petit-Bourg. Zrušen byl při reformě francouzských kantonů z roku 2014.\n"}
{"id": "905561", "url": "https://cs.wikipedia.org/wiki?curid=905561", "title": "Nokia Lumia 520", "text": "Nokia Lumia 520\n\nLumia 520 je chytrý telefon společnosti Nokia. Byl představen v únoru 2013 Barceloně na veletrhu MWC 2013. V současné době je to nejlevnější smartphone s operačním systémem Windows Phone 8 a Nokii se po uvedení tohoto modelu na trh podařilo několikanásobně zvýšit prodeje Lumií.\n\nTelefon má 4’’ dotykový kapacitní IPS LCD displej s technologií Super Sensitive Touch, díky čemuž se dá ovládat i v rukavicích. Měří 120 × 64 × 9,9 mm a váží 124 g. Pod displejem se nacházejí 3 tlačítka; prostřední z nich je Windows. Nad displejem je pouze reproduktor. Na druhé straně telefonu je fotoaparát s optikou Carl Zeiss a rozlišením 5 MPx. Chybí přisvětlovací dioda (blesk).\n\nTelefon je poháněn procesorem Qualcomm MSM8227 o frekvenci 2x1000 MHz. Operační paměť má kapacitu 512 MB, stálá 8 GB, je však možné ji pomocí MicroSD karet rozšířit až na 64 GB. Telefon podporuje MicroUSB, WiFi a Bluetooth. Baterie má kapacitu 1430 mAh. Na telefonu běží operační systém Windows Phone 8.\n\nLumia 520 má velké množství užitečných funkcí, například GPS, Internet Explorer 10, Xbox, obsahuje plnou verzi Microsoft Office a samozřejmostí jsou funkce jako kalendář, budík apod.\n\nLumia520.cz - české stránky věnované tomuto telefonu\n"}
{"id": "905563", "url": "https://cs.wikipedia.org/wiki?curid=905563", "title": "Kanton Plouay", "text": "Kanton Plouay\n\nKanton Plouay ( ) je francouzský kanton v departementu Morbihan v regionu Bretaň. Tvoří ho šest obcí.\n\n"}
{"id": "905564", "url": "https://cs.wikipedia.org/wiki?curid=905564", "title": "Kanton Capesterre-de-Marie-Galante", "text": "Kanton Capesterre-de-Marie-Galante\n\nKanton Capesterre-de-Marie-Galante ( ) byl francouzský kanton v departementu Guadeloupe v regionu Guadeloupe. Tvořila ho pouze obec Capesterre-de-Marie-Galante. Zrušen byl při reformě francouzských kantonů v roce 2014.\n"}
{"id": "905565", "url": "https://cs.wikipedia.org/wiki?curid=905565", "title": "Kanton Pluvigner", "text": "Kanton Pluvigner\n\nKanton Pluvigner ( ) je francouzský kanton v departementu Morbihan v regionu Bretaň. Tvoří ho pět obcí.\n\n"}
{"id": "905566", "url": "https://cs.wikipedia.org/wiki?curid=905566", "title": "Captain America: Návrat prvního Avengera", "text": "Captain America: Návrat prvního Avengera\n\nCaptain America: Návrat prvního Avengera (v anglickém originále Captain America: The Winter Soldier) je americký akční film z roku 2014, který natočili režiséři Anthony a Joe Russoovi podle komiksů o Captainu Amerikovi. V titulní roli Steva Rogerse, jenž jako supervoják Kapitán Amerika musí čelit rozvratu své mateřské agentury S.H.I.E.L.D. i záhadnému útočníkovi, se představil Chris Evans, který si tuto postavu zahrál i v předchozím snímku \"\" (2011) a navazujícím filmu \"\" (2016). Jedná se o devátý celovečerní snímek filmové série Marvel Cinematic Universe.\n\nDva roky po bitvě o New York žije Steve Rogers ve Washingtonu, kde pracuje pro špionážní agenturu S.H.I.E.L.D. vedenou ředitelem Nickem Furym a kde se snaží začlenit do života v současnosti. Společně s agentkou Natašou Romanovovou a protiteroristickým týmem S.T.R.I.K.E., jehož velitelem je agent Rumlow, je poslán na tajnou akci, jejímž cílem je osvobodit rukojmí zadržovaná Georgesem Batrocem a jeho žoldáky na lodi S.H.I.E.L.D.u. Během mise Kapitán Amerika zjistí, že Romanovová má jiný úkol: získat z lodních počítačů data pro Furyho. Po skončení akce se Rogers vrátí do Triskelionu, ústředí agentury, kde se setká s Furym, jenž ho informuje o projektu Insight – třech nových helicarrierech, propojených se špionážními satelity tak, aby mohly preventivně eliminovat hrozby. Ředitel ale nedokáže dešifrovat data od Romanovové, což v něm vzbudí podezření a požádá tajemníka S.H.I.E.L.D.u Alexandera Pierce o pozdržení projektu.\n\nBěhem cesty na setkání s agentkou Marií Hillovou je Fury přepaden útočníky, které vede záhadný atentátník Winter Soldier. Ředitel dokáže uniknout a dostane se do Rogersova bytu, kde kapitána varuje, že S.H.I.E.L.D. není bezpečný. Poté, co mu předá flash disk s daty z lodi, je střelen Winter Soldierem a během operace zemře. Další den Pierce předvolá do Triskelionu Rogerse, avšak tajemník z něj žádné Furyho informace nedostane a proto jej označí za zběha. Rogers, s týmem S.T.R.I.K.E. v patách, se setká s Romanovovou a s pomocí dat na flash disku objeví tajný bunkr S.H.I.E.L.D.u v New Jersey, kde aktivují superpočítač obsahující zachované vědomí nacistického vědce Arnima Zoly. Zola jim odhalí, že již od té doby, co byl S.H.I.E.L.D. po druhé světové válce založen, operuje v jeho řadách , jejímž cílem je vyvolat globální chaos a přimět tak lidstvo, aby se dobrovolně vzdalo svobody výměnou za bezpečí. Oba agenti jen těsně uniknou smrti, neboť S.H.I.E.L.D. na bunkr vypustil raketu, která jej zničí. Dvojice si uvědomí, že právě Pierce je vůdcem Hydry uvnitř agentury.\n\nRogers a Romanovová přijmou pomoc od bývalého parazáchranáře amerického letectva Sama Wilsona, který se s Rogersem spřátelil a a který disponuje batohem se skládacími křídly. Vyvodí si, že jedním z členů Hydry je i agent Jasper Sitwell. Donutí ho prozradit, že Zola vyvinul algoritmus, pomocí kterého může identifikovat člověka, jenž by mohl být v budoucnu hrozbou pro plány Hydry. Helicarriery projektu Insight by pak mohly po celé Zemi svými zbraněmi, které jsou satelitně naváděny, miliony takových jedinců jednoduše odstranit. Sitwella poté zabije Winter Soldier, který zaútočí i na Rogerse, Romanovovou a Wilsona. Během souboje pozná Rogers v útočníkovi Buckyho Barnese, svého kamaráda, který byl za druhé světové války zajat a podroben experimentům a který měl později zahynout v akci. Hillová pomůže trojici uniknout a zavede je do tajného útočiště, kde naleznou Furyho, jenž svoji smrt pouze fingoval. Ředitel zde na ně čeká s plánem na sabotáž helicarrierů, které mají být zanedlouho vypuštěny ze svých doků.\n\nPo příjezdu členů Světové bezpečnostní rady při příležitosti vypuštění helicarrierů začne Rogers dálkově vysílat každému v Triskelionu informace o plánu Hydry. Romanovová, přestrojená za členku Rady, odzbrojí Pierce. Dorazí také Fury a donutí tajemníka odemknout agenturní databázi, takže Romanovová může proniknout k utajovaným informacím, aby veřejnosti odhalila Hydru. V souboji zabije Fury Pierce, zatímco Rogers a Wilson vtrhnou na dva helicarriery, kterým vymění ovládací čipy. Objeví se Winter Soldier, který zničí Wilsonův oblek a na třetí lodi se utká s Rogersem. Ten se mu ubrání a nahradí i poslední čip, což umožní Hillové převzít řízení nad všemi třemi helicarriery a navzájem je zničit. Kapitán se pokusí znovu navázat přátelství s Barnesem a odmítne s ním dále bojovat, nicméně poničená a padající loď vrazí do Triskelionu, při čemž je Rogers odhozen do řeky Potomac. Winter Soldier jej zachrání vytažením na břeh a ještě než se kapitán probere z bezvědomí, zmizí pryč. Agentura S.H.I.E.L.D. se téměř rozložena, Romanovová vypovídá před senátním podvýborem, Hillová se nechá zaměstnat ve firmě Tonyho Starka a Fury, o kterém si skoro všichni myslí, že zemřel, zamíří do východní Evropy, aby zlikvidoval zbývající buňky Hydry. Rogers a Wilson se rozhodnou hledat Winter Soldiera a Rumlow, ve skutečnosti dvojitý agent Hydry, je po zničení Triskelionu hospitalizován.\n\nBaron Wolfgang von Strucker v jedné z laboratoří Hydry prohlásí, že nastal „věk zázraků“. Jeho vědci totiž zkoumají Lokiho energetické žezlo a dva vězně – dvojčata: muže s nadlidskou rychlostí a ženu s telekinetickými schopnostmi. Ve Washingtonu mezitím navštíví Winter Soldier v civilním oděvu Buckyho památník ve Smithonově institutu.\n\n\nV dalších rolích se představili také Garry Shandling (senátor Stern), Danny Pudi (technik S.H.I.E.L.D.u) a Gary Sinise (hlas vypravěče ve Smithonově institutu). V cameo rolích se ve filmu objevili i Ed Brubaker (vědec pracující na projektu Winter Soldier), Joe Russo (doktor), Christopher Markus, Stephen McFeely (oba dva jako vyšetřovatelé S.H.I.E.L.D.u), Joss Whedon (návštěvník ve Smithonově institutu), Thomas Kretschmann (baron Wolfgang von Strucker), Henry Goodman (doktor List), Elizabeth Olsenová (Scarlet Witch), Aaron Taylor-Johnson (Quicksilver) a Stan Lee (strážný ve Smithonově institutu).\n\nV dubnu 2011, ještě před premiérou snímku \"\", oznámili scenáristé Christopher Markus a Stephen McFeely, že je Marvel Studios najalo pro napsání scénáře sequelu. Jejich skript využil dějovou linii komiksu z let 2006–2011 o Winter Soldierovi, jejímž autorem je Ed Brubaker. O rok později bylo datum vydání filmu určeno na duben 2014. V létě 2012 se režiséry připravovaného snímku stali bratři Anthony a Joe Russoovi. Potvrzování herců z předešlých filmů a obsazování nových rolí začalo již v letních měsících toho roku a pokračovalo až do následujícího jara, kdy byli obsazení také Georges St-Pierre a Robert Redford.\n\nNatáčení snímku s rozpočtem 170 milionů dolarů probíhalo od dubna do července 2013. Dotáčky se uskutečnily během prosince 2013 a ledna 2014. Mezititulkovou scénu napsal a režíroval Joss Whedon.\n\nSvětová premiéra filmu \"Captain America: Návrat prvního Avengera\" proběhla v hollywoodském kině El Capitan Theatre 13. března 2014. Do kin byl uváděn od 26. března téhož roku, přičemž v ČR se v kinodistribuci objevil 3. dubna a v USA 4. dubna 2014.\n\nV Severní Americe, kde byl promítán v 3938 kinech, utržil snímek 259 766 572 dolarů, v ostatních zemích dalších 454 654 931 dolarů. Celosvětové tržby tak dosáhly 714 421 503 dolarů.\n\nV České republice byl film uveden distribuční společností Falcon v 67 kinech. Za první víkend snímek utržil 5,6 milionů korun při návštěvnosti 36 862 diváků, celkově 19,3 milionů korun při návštěvností 132 338 diváků.\n\nServer \"Kinobox.cz\" na základě vyhodnocení 25 recenzí z českých internetových stránek ohodnotil film \"Captain America: Návrat prvního Avengera\" 77 %. Server \"Rotten Tomatoes\" udělil snímku známku 7,6/10 a to na základě 266 recenzí (z toho 236 jich bylo spokojených, tj. 89 %). Od serveru \"Metacritic\" získal film, podle 47 recenzí, celkem 70 ze 100 bodů.\n\nSnímek byl nominován na Oscara v kategorii Nejlepších vizuální efekty a na jedenáct žánrových cen Saturn (včetně kategorie Nejlepší komiksový film).\n\nDíky komerčnímu úspěchu snímku byl v roce 2016 uveden do kin filmový sequel \"\", který je rovněž součástí série Marvel Cinematic Universe (MCU). Titulní roli si v něm zopakoval Chris Evans, který se jako Kapitán Amerika objevil i v některých dalších celovečerních filmech MCU.\n\n"}
{"id": "905567", "url": "https://cs.wikipedia.org/wiki?curid=905567", "title": "Andrej Kazusjonok", "text": "Andrej Kazusjonok\n\nAndrej Kazusjonok nebo Andrej Kazusjonak (* 15. ledna 1984 Babrujsk, Sovětský svaz) je běloruský zápasník–sambista a judista.\n\nS úpolovými sporty začínal v rodném Babrujsku v 8 letech. Od 15 let žije v Minsku, kde se připravuje pod vedením Ernsta Mickiewicze. V běloruské seniorské reprezentaci se prosazuje od roku 2004, řadu let ve dvou příbuzných sportech v sambu a judu. Jeho judistickou sportovní kariéru ovlivnila omezení útoku na nohy z roku 2010 a v roce 2013 definitivně ukončila další omezení v bodech o kumikatě. Patří co do počtu medailí k nejúspěšnějším sambistům všech dob a svůj zápasnický talent potvrzoval i v judu. V roce 2008 se kvalifikoval na olympijské hry v Pekingu. Ve druhém kole vyřadil japonského favorita Hiroši Izumiho po minutě boje technikou kučiki-taoši na ippon. Ve čtvrtfinále však nestačil na Rusa Ivana Peršina a skončil na 7. místě.\n\nOsobní technikou Andreje Kazusjonoka v judu byla z levého úchopu technika kučiki-taoši, po změnách pravidel v roce 2010 technika sumi-gaeši a ippon-seoi-nage.\n\n\n"}
{"id": "905568", "url": "https://cs.wikipedia.org/wiki?curid=905568", "title": "1915 v hudbě", "text": "1915 v hudbě\n\nNa této stránce naleznete seznam událostí souvisejících s hudbou, které proběhly roku 1915.\n\n\n"}
{"id": "905569", "url": "https://cs.wikipedia.org/wiki?curid=905569", "title": "Kanton Pont-Scorff", "text": "Kanton Pont-Scorff\n\nKanton Pont-Scorff ( ) je francouzský kanton v departementu Morbihan v regionu Bretaň. Tvoří ho šest obcí.\n\n"}
{"id": "905570", "url": "https://cs.wikipedia.org/wiki?curid=905570", "title": "Kanton Port-Louis", "text": "Kanton Port-Louis\n\nKanton Port-Louis ( ) je francouzský kanton v departementu Morbihan v regionu Bretaň. Tvoří ho devět obcí.\n\n"}
{"id": "905572", "url": "https://cs.wikipedia.org/wiki?curid=905572", "title": "Kanton Quiberon", "text": "Kanton Quiberon\n\nKanton Quiberon ( ) je francouzský kanton v departementu Morbihan v regionu Bretaň. Tvoří ho sedm obcí.\n\n"}
{"id": "905580", "url": "https://cs.wikipedia.org/wiki?curid=905580", "title": "Kanton Allaire", "text": "Kanton Allaire\n\nKanton Allaire ( ) je francouzský kanton v departementu Morbihan v regionu Bretaň. Tvoří ho devět obcí.\n\n"}
{"id": "905581", "url": "https://cs.wikipedia.org/wiki?curid=905581", "title": "Tom Rob Smith", "text": "Tom Rob Smith\n\nTom Rob Smith (* 1979, Londýn) je anglický spisovatel románů.\n\nSmith se narodil roku 1979 v Londýně jako syn anglického otce a švédské matky. Studoval na Univerzitě v Cambridgi a poté absolvoval roční kurz tvůrčího psaní v Itálii. Od té doby působí jako spisovatel a scenárista.\n\nNejvětší úspěch sklidil jeho první román \"Dítě číslo 44\", publikovaný v roce 2008. Získal ocenění Ian Fleming Dagger za nejlepší thriller roku, byl nominován na Man Bookerovu cenu a přeložen do více než 30 jazyků. Na \"Dítě číslo 44\" volně navazují další dva romány odehrávající se v Sovětském svazu. Po nich Smith napsal psychologický thriller \"Farma\".\n\n\nRomán \"Dítě číslo 44\" byl v roce 2013 zfilmován v produkci Ridleyho Scotta, film se stejnojmenným názvem měl premiéru v dubnu 2015. Natáčelo se také v České republice, mimo jiné v pražském metru nebo u Máchova jezera.\n\n"}
{"id": "905583", "url": "https://cs.wikipedia.org/wiki?curid=905583", "title": "Kanton La Désirade", "text": "Kanton La Désirade\n\nKanton La Désirade ( ) byl francouzský kanton v departementu Guadeloupe v regionu Guadeloupe. Tvořila ho pouze obec La Désirade. Zrušen byl při reformě francouzských kantonů z roku 2014.\n"}
{"id": "905585", "url": "https://cs.wikipedia.org/wiki?curid=905585", "title": "Emily VanCamp", "text": "Emily VanCamp\n\nEmily Irene VanCamp (* 12. května 1986, Port Perry, Ontario, Kanada) je kanadská herečka. Do diváckého povědomí se dostala rolemi v seriálech \"Everwood\", \"Bratři a sestry\" a hlavně \"Pomsta\". V roce 2014 si zahrála Sharon Carterovou ve filmu \"\". Od roku 2018 hraje v seriálu \"Doktoři\".\n\nNarodila se v Port Perry v provincii Ontario jako třetí ze čtyř sester (sestry se jmenují Katie, Allison a Molly) rodičům Robertovi a Peyton. Od tří let se věnovala baletu a ve svých 12 letech se přestěhovala do Montrealu, kde ji přijali na prestižní baletní školu L'Ecole Superieure de Danse de Quebec. A v roce 1999 díky sestře Katie začala tíhnout k herectví, když ji navštěvovala při natáčení filmu \"Dámské předpokoje\". \n\nSvoji první roli obdržela ve filmu v televizním filmu \"Jackie\" (2000) o životě Jackie Kennedyové, kde ji ztvárnila ve věku 13 let. Následovaly spíše menší role ve filmech \"Ztracená\" (2001) \"Hra o čas\" (2002), \"Kruh 2\" (2005). Mezitím si zahrála ale i zásadnější role ve filmech \"Kontrarozvědka\" (2004), \"Přenašeči\" (2009) a \"Norman\" (2010).\n\nI když se na filmovém plátně zatím moc neukazuje, tak v televizi je velká hvězda – první opravdu velký úspěch se dostavil s rolí Amy Abbottové v seriálu \"Everwood\". Následovala role v seriálu \"Bratři a sestry\" a doposud největší role Emily Thorneové v seriálu \"Pomsta\".\n\nV roce 2014 hrála ve filmu \"\", kde ztvárnila agentku 13, resp. Sharon Carterovou. Tuto roli si zopakoval i o dva roky později ve snímku \"\". V roce 2016 si zahrála v nezávislém filmu \"Boundaries\". V březnu 2017 byla obsazena do dramatického seriálu stanice Fox \"Doktoři\". Seriál měl premiéru dne 21. ledna 2018\n\nHerečka chodí od roku 2011 s hercem Joshem Bowmanem. Dvojice se dne 11. května 2017 oznámila zasnoubení. Dne 15. prosince 2018 se vzali na Bahamách.\n\n"}
{"id": "905586", "url": "https://cs.wikipedia.org/wiki?curid=905586", "title": "Barnesville (Georgie)", "text": "Barnesville (Georgie)\n\nBarnesville je město v Forsyth County, v Georgii, ve Spojených státech amerických. V roce 2011 žilo ve městě 6669 obyvatel. Město patří do části Atlanta Metropolitan Area. Kdysi dávno bylo město přezdíváno jako \"Hlavní město Kočárků Světa\". Na přelomu století vyrobily ročně ve městě 16000 kočárků. Každý rok v třetím týdnu září město hostí každoroční ´´Kočárkové Dny´´.\nPodle sčítání lidí v roce 2011 žilo ve městě 6669 obyvatel, 2079 domácností, a 1382 rodin. V roce 2011 žilo ve městě 3044 mužů (45,7%), a 3625 žen (54,3%). Průměrný věk obyvatele je 30 let.\n"}
{"id": "905587", "url": "https://cs.wikipedia.org/wiki?curid=905587", "title": "AMX Mouse", "text": "AMX Mouse\n\nAMX mouse je počítačová myš vyráběná britskou společností Advanced Memory Systems. Používala se u různých počítačů, např. BBC Micro, Amstrad CPC a Sinclair ZX Spectrum. S myší byl dodávaný program AMX Art. K počítačům Sinclair ZX Spectrum bylo dále dodáváno programové vybavení, které rozšiřovalo Sinclair BASIC o 28 nových příkazů a umožňovalo tak využití myši přímo z Basicu.\n\nK počítačům Amstrad CPC se myš připojuje pomocí portu pro joystick. Interface dodávaný s touto myší převádí signály jdoucí z myši na signály simulující joystick. Ke čtení stavu myši je využíváno přerušení, které je generováno na frekvenci 300 Hz.\n\nInterface pro připojení myši k počítačům Amstrad PCW je založen na integrovaném obvodu 8255. Ke své činnosti používá čtyři porty 160-163 s následujícím významem:\n\nVelikost pohybu myši nahoru, resp. vpravo je možné číst na spodních čtyřech bitech portu 160, resp. 161 (brána A, resp. brána B obvodu 8255), velikost pohybu myši dolu, resp. vlevo je možné číst na horních čtyřech bitech portu 160, resp. 161.\n\nU počítačů BBC Micro se myš připojuje do uživatelského portu těchto počítačů.\n\nInterface pro připojení myši k počítačům Sinclair ZX Spectrum je založen na integrovaném obvodu Z80 PIO. Kromě portu pro myš tento interface obsahuje i paralelní port.\n\nInterface ke své činnosti používá pět portů. Tři porty (31, 63, 223) jsou určeny pro komunikaci s myší, dva porty (95, 127) slouží ke konfiguraci obvodu Z80 PIO.\n\nPohyb myši v každém směru způsobí, že obvod Z80 PIO vyvolá přerušení (při pohybu v ose X je vyvoláno přerušení brány A obvodu Z80 PIO, při pohybu v ose Y je vyvoláno přerušení brány B), obslužný program příslušného přerušení pak čtením stavu portu 31 zjistí, zda pohyb myši byl směrem vpravo či vlevo, resp. čtením stavu portu 63 zjistí, zda pohyb myši byl směrem nahoru či dolů.\n\n\n"}
{"id": "905588", "url": "https://cs.wikipedia.org/wiki?curid=905588", "title": "Kanton Grand-Bourg", "text": "Kanton Grand-Bourg\n\nKanton Grand-Bourg ( ) byl francouzský kanton v departementu Guadeloupe v regionu Guadeloupe. Tvořila ho pouze obec Grand-Bourg. Zrušen byl při reformě francouzských kantonů z roku 2014.\n"}
{"id": "905589", "url": "https://cs.wikipedia.org/wiki?curid=905589", "title": "Kanton Petit-Canal", "text": "Kanton Petit-Canal\n\nKanton Petit-Canal ( ) je francouzský kanton v departementu Guadeloupe v regionu Guadeloupe. Tvoří ho obce Petit-Canal, Anse-Bertrand a Port-Louis.\n"}
{"id": "905590", "url": "https://cs.wikipedia.org/wiki?curid=905590", "title": "Kanton Pointe-Noire", "text": "Kanton Pointe-Noire\n\nKanton Pointe-Noire ( ) byl francouzský kanton v departementu Guadeloupe v regionu Guadeloupe. Tvořila ho pouze obec Pointe-Noire. Zrušen byl při reformě francouzských kantonů z roku 2014.\n"}
{"id": "905591", "url": "https://cs.wikipedia.org/wiki?curid=905591", "title": "Kanton Les Saintes", "text": "Kanton Les Saintes\n\nKanton Les Saintes ( ) byl francouzský kanton v departementu Guadeloupe v regionu Guadeloupe. Tvořily ho 2 obce. Zrušen byl při reformě francouzských kantonů z roku 2014.\n\n"}
{"id": "905592", "url": "https://cs.wikipedia.org/wiki?curid=905592", "title": "Kanton Saint-François", "text": "Kanton Saint-François\n\nKanton Saint-François ( ) je francouzský kanton v departementu Guadeloupe v regionu Guadeloupe. Tvoří ho pouze obce Saint-François, La Désirade a část obce Sainte-Anne.\n"}
{"id": "905593", "url": "https://cs.wikipedia.org/wiki?curid=905593", "title": "Seznam států světa podle podílu velkoměstské populace", "text": "Seznam států světa podle podílu velkoměstské populace\n\nVelkoměsto se zde myslí jako město nad 10 milionů obyvatel.\n"}
{"id": "905594", "url": "https://cs.wikipedia.org/wiki?curid=905594", "title": "Kanton Saint-Louis (Guadeloupe)", "text": "Kanton Saint-Louis (Guadeloupe)\n\nSaint-Louis ( ) byl francouzský kanton v departementu Guadeloupe v regionu Guadeloupe. Tvořila ho pouze obec Saint-Louis. Zrušen byl při reformě francouzských kantonů z roku 2014.\n"}
{"id": "905595", "url": "https://cs.wikipedia.org/wiki?curid=905595", "title": "Bartow (Georgie)", "text": "Bartow (Georgie)\n\nBartow je město v Jefferson County, v Georgii, ve Spojených státech amerických. V roce 2011 žilo ve městě 285 obyvatel. Město je pojmenováno po důstojníkovy armády Francisovi S. Bartow, který byl zabit v bitvě u Manassas ve Virginii 21. Července 1861.\nPodle sčítání lidí v roce 2011 žilo ve městě 285 obyvatel z toho 135 mužů (47,6%), a 150 žen (52,4%). Průměrný věk obyvatele je 45 let.\n"}
{"id": "905597", "url": "https://cs.wikipedia.org/wiki?curid=905597", "title": "Kanton Elven", "text": "Kanton Elven\n\nKanton Elven ( ) je francouzský kanton v departementu Morbihan v regionu Bretaň. Tvoří ho sedm obcí.\n\n"}
{"id": "905599", "url": "https://cs.wikipedia.org/wiki?curid=905599", "title": "Kanton Grand-Champ", "text": "Kanton Grand-Champ\n\nKanton Grand-Champ ( ) je francouzský kanton v departementu Morbihan v regionu Bretaň. Tvoří ho osm obcí.\n\n"}
{"id": "905600", "url": "https://cs.wikipedia.org/wiki?curid=905600", "title": "Barwick", "text": "Barwick\n\nBarwick je město v BrooksCounty, a v Thomas County, v Georgii, ve Spojených státech amerických. V roce 2011 žilo ve městě 386 obyvatel.\nPodle sčítání lidí v roce 2000 žilo ve městě 444 obyvatel, 181 domácností a 110 rodin. V roce 2011 žilo ve městě 183 mužů (47,4%), a 203 žen (52,6%). Průměrný věk obyvatele je 41 let.\n"}
{"id": "905602", "url": "https://cs.wikipedia.org/wiki?curid=905602", "title": "Kanton Guer", "text": "Kanton Guer\n\nKanton Guer ( ) je francouzský kanton v departementu Morbihan v regionu Bretaň. Tvoří ho sedm obcí.\n\n"}
{"id": "905603", "url": "https://cs.wikipedia.org/wiki?curid=905603", "title": "Kanton La Gacilly", "text": "Kanton La Gacilly\n\nKanton La Gacilly ( ) je francouzský kanton v departementu Morbihan v regionu Bretaň. Tvoří ho devět obcí.\n\n"}
{"id": "905604", "url": "https://cs.wikipedia.org/wiki?curid=905604", "title": "Kanton Questembert", "text": "Kanton Questembert\n\nKanton Questembert ( ) je francouzský kanton v departementu Morbihan v regionu Bretaň. Tvoří ho osm obcí.\n\n"}
{"id": "905605", "url": "https://cs.wikipedia.org/wiki?curid=905605", "title": "Baxley", "text": "Baxley\n\nBaxley je město v Appling County, v Georgii, ve Spojených státech amerických. V roce 2011 žilo ve městě 4391 obyvatel. Město je hlavním městem okresu Appling County.\nPodle sčítání lidí v roce 2000 žilo ve městě 4150 obyvatel, 1567 domácností, a 1048 rodin. V roce 2011 žilo ve městě 2057 mužů (46,9%), a 2334 žen (53,1%). Průměrný věk obyvatele je 36 let.\n"}
{"id": "905606", "url": "https://cs.wikipedia.org/wiki?curid=905606", "title": "Rzivost smrku", "text": "Rzivost smrku\n\nRzivost smrku je houbová choroba rostlin způsobená houbou zlatoslizka smrková (\"Chrysomyxa abietis\") z čeledi \"Coleosporiaceae\" řádu rzi (\"Pucciniales\"). Ch. abietis je monoecická (jednobytná) rez, jejíž celý životní cyklus se odvíjí pouze na smrku. Což je rozdíl od \"Chrysomyxa rhododendri\", která vyžaduje jako druhého hostitele rostliny pěnišníku v okolí smrků. Patogen preferuje nížiny a vysokou vzdušnou vlhkost. Patogen zlatoslizka smrková byl poprvé platně popsán v roce 1840. Patogen je považován za invazivní organismus.\n\nCHMYAB \n\nPodle biolib.cz je pro patogena \"Chrysomyxa abietis\" používán i název \"Blennoria abietis\" nebo \"Chrysomyxa weirii\".\n\nEvropa, Asie, konkrétně Čína, Japonsko, Kazachstán, Kyrgyzstán\n\nRakousko, Belgie, Bulharsko, Česká republika, Dánsko, Estonsko, Finsko, Francie, Německo, Maďarsko, Itálie, Lotyšsko, Litva, Norsko, Polsko, Rumunsko, Rusko, Španělsko, Švédsko, Švýcarsko, Velká Británie, Anglie a Wales, Severní Irsko, Skotsko.\n\nPotvrzen.\n\nSeznam podle\n\n\nInfekce se vyskytují pouze na letošních jehlicích. Na místech infekce se objevují světle žluté skvrny. Obvykle vytvoří formu hlubokých žlutých příčných pruhů přes jehlice. Pokud se infekce vážná, mohou se stromy nebo skupiny dřevin jevit žluté, nikoliv zelené. Většina infikovaných jehlic opadá následující jaro po dozrání telií a sporulaci (Murray, 1955, Wilson a Henderson, 1966, Mordue a Gibson, 1978). Neuvolňují se spory při dotyku.\n\nS jiným druhem rodu \"Chrysomyxa\". Poškození mšicemi. \n\n\"Melampsorella caryophyllacearum\" způsobuje příznaky metlovitosti, proliferaci výhonů, především na jedli, ale je známo i napadení smrku v USA (Anon., 1964). Stejně jako ostatní dvoubytné rzi, i tento druh produkuje aecia obsahující oranžovo-žluté aeciospory a infikuje jehlice. \n\nPucciniastrum areolatum (Thekopsora areolata) vytváří aecia na jehličnanech, ale ne na jehlicích smrku v severní Evropě a severní Asii (Hiratsuka et al., 1992).\n\nSinclair a Lyon(2005) tvrdí, že k žloutnutí a defoliaci může dojít u letošních jehlic na smrku u některých druhů v důsledku poškození fluoridy. Chloróza se vyvíjí od špičeků a postižená část má nakonec červenohnědé zbarvení. Starší jehlice vykazují příznaky, ale pomaleji. Ostatní druhy, jenž jsou citlivé na poškození a rostou poblíž vykážou rovněž příznaky poškození, což je dobrým rozlišovacím znakem. Zdroj znečištění ovzduší by mohl být rozeznán.\n\nOpakovanou nákazou a ztrátou jehličí je strom oslaben a zkracují se přírůstky letorostů. Při silném napadení má ekonomický význam v lesních plantážích (hospodářské lesy) kde jsou stromy pěstovány pro dřevo. \n\nPři slabém napadení jsou ztráty mírné a přechodné, kromě případů, kdy jsou napadeny sazenice nebo mladé stromky (Collins, 1976b, Hansen, 1997). Takahashi a Saho (1985) popisuje epidemii v lesní školce na sadbě \"Picea engelmannii\", jež se projevila na 90% materiálu a bylo potřeba zničit všechny sazenice.\n\nTenkostěnné haploidní basidiospory infikují mladé jehlice už na jaře při rašení (Smith et al., 1988).. Napadeny jsou pouze mladé jehlice. Basidiospory jsou uvolňovány v noci, k infekci dochází během několika týdnů,v období jenž zhruba odpovídá době rašení a počátku růstu mladých jehlic.(Collins, 1976) Infekce je vážná, pokud je jaro studené a rašení probíhá pomaleji a počet citlivých jehlic je v době šíření basidiospor vyšší (Murray, 1953). Množství alternativních hostitelů (infekční tlak) není významné, choroba se rozvíjí v příznivých podmínkách rychle.(Hansen, 1997)\n\nBěhem května a června se na jehlicích tvoří žluté příčné proužky. Na žlutě zbarvených místech vyrůstají žlutooranžovo bílé aecie, asi 3 mm velké. Po dozrání plodnic se uvolňují aeciospory. Napadené dřeviny jsou nápadné zlatožlutým zbarvením nejmladšího ročníku jehlic. Během léta a na podzim napadené jehlice opadávají.\n\nVětrem (Collins, 1976a), deštěm, antropogenní rozšíření pomocí transportu napadených dřevin a jejich částí (Spaulding, 1961, Takahashi & Saho, 1985; Schrader & Hennon, 2005).\n\nTato rez byla introdukována jednou, bez následného rozšíření, do USA s výpěstky smrku \"Picea abies\" z Dánska v roce 1907 (Spalding, 1961). Dovoz živých rostlinných materiálů pro okrasné účely, včetně výroby vánočních stromků, je stále považován za pravděpodobné způsob zavlečení tohoto patogena (Schrader a Hennon, 2005; Čech, 2007).\n\nObčas se vyskytuje na plantážích vánočních stromků, kde se doporučuje použití fungicidů, v případě výskytu v porostech se ochrana neřeší.\n\nDostatečný spon, výsadba v místech dostatečného proudění větru, včasné probírky. Odstranění náchylnách druhů z okolí plantáží kde jsou rostliny pěstovány pro vánoční stromky a z okolí okrasných a lesních školek.\n\nNení preferována. Lze aplikovat systemické fungicidy před rašením, po rašení kontaktní fungicidy.\n\nRozdíl v citlivosti a závažnosti onemocnění u druhů rodu \"Picea\" všeobecně nebyla zaznamenána.\n\n\"Picea mariana\" je jedním ze severoamerických druhů vysázených v Evropě (Spalding, 1956), pro který neexistuje žádná zpráva o citlivosti na \"C. abietis\" (Takahishi a Saho (1985)) Podle pozorování v Japonsku je interakce rez-hostitel odlišná od těch, které jsou známy v Evropě, což naznačuje existenci odlišné variety houby a výběr odolných druhů pro pěstování v Japonsku je tedy možný. Pouze jeden druh hostitele je zaznamenán z Číny (Cao et al., 2000), a citlivost není známa z jiných částí Číny a míst ve střední Asii od druhů jako je himálajský smrk \"Picea smithiana\" (USDA-ARS, 2009).\n\n"}
{"id": "905607", "url": "https://cs.wikipedia.org/wiki?curid=905607", "title": "Kanton Belmont-de-la-Loire", "text": "Kanton Belmont-de-la-Loire\n\nKanton Belmont-de-la-Loire ( ) je francouzský kanton v departementu Loire v regionu Rhône-Alpes. Tvoří ho 9 obcí.\n\n"}
{"id": "905608", "url": "https://cs.wikipedia.org/wiki?curid=905608", "title": "Kanton Ploërmel", "text": "Kanton Ploërmel\n\nKanton Ploërmel ( ) je francouzský kanton v departementu Morbihan v regionu Bretaň. Tvoří ho šest obcí.\n\n"}
{"id": "905609", "url": "https://cs.wikipedia.org/wiki?curid=905609", "title": "Kanton Sarzeau", "text": "Kanton Sarzeau\n\nKanton Sarzeau ( ) je francouzský kanton v departementu Morbihan v regionu Bretaň. Tvoří ho pět obcí.\n\n"}
{"id": "905610", "url": "https://cs.wikipedia.org/wiki?curid=905610", "title": "Jan Soukup (lední hokejista)", "text": "Jan Soukup (lední hokejista)\n\nJan Soukup (* 20. dubna 1942, Ostrava) je bývalý československý hráč ledního hokeje.\n"}
{"id": "905611", "url": "https://cs.wikipedia.org/wiki?curid=905611", "title": "Bellville (Georgie)", "text": "Bellville (Georgie)\n\nBellville je vesnice v Evans County, v Georgii, ve Spojených státech amerických. V roce 2011 žilo ve vesnici 123 obyvatel.\nPodle sčítání lidí v roce 2000 žilo ve městě 130 obyvatel, 54 domácností, a 42 rodin. V roce 2011 žilo ve městě 64 mužů (58,0%), a 59 žen (48,0%). Průměrný věk obyvatele je 48 let.\n"}
{"id": "905612", "url": "https://cs.wikipedia.org/wiki?curid=905612", "title": "Kanton La Trinité-Porhoët", "text": "Kanton La Trinité-Porhoët\n\nKanton La Trinité-Porhoët ( ) je francouzský kanton v departementu Morbihan v regionu Bretaň. Tvoří ho šest obcí.\n\n"}
{"id": "905613", "url": "https://cs.wikipedia.org/wiki?curid=905613", "title": "Kanton Muzillac", "text": "Kanton Muzillac\n\nKanton Muzillac ( ) je francouzský kanton v departementu Morbihan v regionu Bretaň. Tvoří ho sedm obcí.\n\n"}
{"id": "905614", "url": "https://cs.wikipedia.org/wiki?curid=905614", "title": "Kanton Mauron", "text": "Kanton Mauron\n\nKanton Mauron ( ) je francouzský kanton v departementu Morbihan v regionu Bretaň. Tvoří ho sedm obcí.\n\n"}
{"id": "905615", "url": "https://cs.wikipedia.org/wiki?curid=905615", "title": "Kanton Malestroit", "text": "Kanton Malestroit\n\nKanton Malestroit ( ) je francouzský kanton v departementu Morbihan v regionu Bretaň. Tvoří ho 14 obcí.\n\n"}
{"id": "905616", "url": "https://cs.wikipedia.org/wiki?curid=905616", "title": "Kanton La Roche-Bernard", "text": "Kanton La Roche-Bernard\n\nKanton La Roche-Bernard ( ) je francouzský kanton v departementu Morbihan v regionu Bretaň. Tvoří ho osm obcí.\n\n"}
{"id": "905617", "url": "https://cs.wikipedia.org/wiki?curid=905617", "title": "Berkeley Lake", "text": "Berkeley Lake\n\nBerkeley Lake je město v Gwinnett County, v Georgii, ve Spojených státech amerických. V roce 2011 žilo ve městě 1579 obyvatel. Od svých počátků od roku 1956 rostlo Berkeley Lake jako letní sídlo. Berkeley Lake se rozrostlo do prosperující komunity o rozměru (360000m2).\nPodle ščítání lidí v roce 2000 žilo ve městě 1695 obyvatel, 601 domácností, a 504 rodin. V roce 2011 žilo ve městě 783 mužů (49,6%), a 796 žen (50,4%). Průměrný věk obyvatele je 46 let.\n"}
{"id": "905618", "url": "https://cs.wikipedia.org/wiki?curid=905618", "title": "Kanton Rochefort-en-Terre", "text": "Kanton Rochefort-en-Terre\n\nKanton Rochefort-en-Terre ( ) je francouzský kanton v departementu Morbihan v regionu Bretaň. Tvoří ho osm obcí.\n\n"}
{"id": "905619", "url": "https://cs.wikipedia.org/wiki?curid=905619", "title": "Kanton Vannes-Est", "text": "Kanton Vannes-Est\n\nKanton Vannes-Est ( ) je francouzský kanton v departementu Morbihan v regionu Bretaň. Tvoří ho osm obcí.\n\n"}
{"id": "905620", "url": "https://cs.wikipedia.org/wiki?curid=905620", "title": "Kanton Vannes-Ouest", "text": "Kanton Vannes-Ouest\n\nKanton Vannes-Ouest ( ) je francouzský kanton v departementu Morbihan v regionu Bretaň. Tvoří ho sedm obcí.\n\n"}
{"id": "905621", "url": "https://cs.wikipedia.org/wiki?curid=905621", "title": "Kanton Vannes-Centre", "text": "Kanton Vannes-Centre\n\nKanton Vannes-Centre ( ) je francouzský kanton v departementu Morbihan v regionu Bretaň. Tvoří ho pouze centrální část města Vannes.\n"}
{"id": "905622", "url": "https://cs.wikipedia.org/wiki?curid=905622", "title": "Kanton Avranches", "text": "Kanton Avranches\n\nKanton Avranches ( ) je francouzský kanton v departementu Manche v regionu Normandie. Při reformě kantonů v roce 2014 byl vytvořen seskupením 20 obcí, do té doby sestával z 16 obcí. V květnu 2016 ho tvořilo 17 obcí (vzhledem k procesu slučování některých obcí).\n"}
{"id": "905623", "url": "https://cs.wikipedia.org/wiki?curid=905623", "title": "Břetislav Kocourek", "text": "Břetislav Kocourek\n\nBřetislav Kocourek (9. února 1944, Hodonín – ) byl československý hráč ledního hokeje.\n"}
{"id": "905625", "url": "https://cs.wikipedia.org/wiki?curid=905625", "title": "Adzjubža", "text": "Adzjubža\n\nAdzjubža ( Аӡҩыбжьа, აძუბჟა - Adzubža) je vesnice v Abcházii v Okresu Očamčyra. Leží přibližně 10 km severovýchodně od okresního města Očamčyra. Obec sousedí na západě s Babyširou a s Drandou z okresu Gulrypš, na severu s Atarou, na východě s Arakjačí a na jihovýchodě s Kyndygem. Kolem Adzjubži protéká řeka Kodori, jež tvoří západní hranici obce a odděluje ji od okresu Gulrypš. Obcí vede silnice spojující Suchumi s Gruzií a nachází se zde železniční zastávka.\n\nJižně od Adzjubži pár desítek od moře se nachází jezero Skurča a v pruhu pevniny mezi jezerem a mořem, který zároveň tvoří mysy Baglan a Iskurija jsou pláže s pár apartmány. Směrem na Kyndyg se táhnou další pláže Skurčského zálivu, jež jsou většinou opuštěné a zalesněné.\n\nAdzjubža je vesnické správní centrum s oficiálním názvem Vesnický okrsek Adzjubža \"(rusky Адзюбжинская сельская администрация, abchazsky Аӡҩыбжьа ақыҭа ахадара)\", za časů Sovětského svazu se okrsek jmenoval Adzjubžinský selsovět \"(Адзюбжинский сельсовет)\". Součástí vesnického okrsku Adzjubža jsou následující části:\n\n\nAdzjubža je známá tím, že je domovem pro Afroabchazy, abchazské černošské obyvatelstvo. V současnosti není známo, kdy přesně a jakým způsobem se dostali do Abcházie (odhaduje se, že nejspíše v 17. století). V 19. století ale mluvili již jen abcházsky a považovali se za Abchazy. V současné době jsou Afroabchazové již značně promíšeni s abchazskými bělochy a mnoho se jich během 20. století odstěhovalo jinam v Abcházii nebo do zahraničí.\n\nKrátce po období mahadžirstva v 19. století, kdy byla značná část abchazského obyvatelstva nucena emigrovat do Osmanské říše, se rodina zakladatele moderní abchazské literatury Dmitrije Guliji z tohoto vyhnanství vrátila zpět do Abcházie společně s dalšími, kteří byli vyhnáni z Uarči (dnes součást Babyširy). Návrat do Uarči ale carské úřady nepovolily, a tak se Gulijovi usadili na levém břehu řeky Kodori, v Adzjubže.\n\nDo 30. let 20. století se obec oficiálně nazývala Adzvibža. Ještě v 19. století byla součástí Adzvibži i sousední Atara a na jejím konci a v počátku 20. století se do obce přistěhovalo velké množství Rusů, Megrelů a též Arménů, kteří uprchli z rozpadající se Osmanské říše před genocidou. Rusové zde v roce 1904 postavili pravoslavný kostel v byzantském stylu, jenž byl v roce 1928 zrušen a využíván jako sklad citrusů. Během vlády Stalina se do Adzjubži přistěhovali další megrelští osadníci, které doplnili ještě gruzínští přistěhovalci z Rači. Tito noví obyvatelé obce se usadili převážně v osadě Agdarra. Agdarra následně dostala nový, gruzínský název Achaldaba (ახალდაბა - česky: Nová Ves). Počet Abchazů a Gruzínů byl od té doby v Adzjubžinském selsovětu zhruba vyrovnaný.\n\nV okolí Adzjubži se odehrává příběh Maxima Gorkého \"Zrození člověka\", jenž je součástí výběru povídek \"Tulák a svět\" z roku 1968. V 80. letech bylo rozhodnuto na počest tohoto příběhu o přejmenování adžjubské porodnice na \"Zrození člověka\" \"(Рождение человека)\".\n\nBěhem války v Abcházii v letech 1992–1993 byla obec ovládána gruzínskými vládními jednotkami, které téměř kompletně zničily všechny domy a pozemky patřící zdejším Abchazům. Jakmile se na konci války na podzim 1993 povedlo Abchazům dobýt Adzjubžu zpět, jako odvetu vyhnali veškeré zdejší gruzínské obyvatelstvo a kompletně zničili vesnici Achaldaba, jejíž území od té doby zarůstá lesem. V 90. letech byl v obci vztyčen pomník obětem stalinských represí.\n\nV roce 2006 byla pracovníky abchazského státního podniku Černomorenergo dokončena rekonstrukce rozvodny elektrické energie v Adzjubži, jež byla zničena ve válce a 13 let byla mimo provoz. V roce 2014 byl znovu otevřen zdejší ruský pravoslavný kostel a byl odhalen památník padlým ve válce v Abcházii. \n\nDle nejnovějšího sčítání lidu z roku 2011 je počet obyvatel vesnického okrsku 1072 a jejich složení je následovné:\n\n\nV roce 1989, před válkou v Abcházii žilo v Adzjubže 614 obyvatel a v celém Adzjubžinském selsovětu 3567 obyvatel. \n\nV roce 1959 žilo v tomto selsovětu 2834 obyvatel.\n\n"}
{"id": "905626", "url": "https://cs.wikipedia.org/wiki?curid=905626", "title": "Průčelský potok", "text": "Průčelský potok\n\nPrůčelský potok (: \"Prütschel Bach\"), někdy také Prudký potok nebo Průčelka, je potok v okrese Ústí nad Labem v Ústeckém kraji v České republice. Je 3,14 km dlouhý a pramení u vesnice Němčí v Českém středohoří v nadmořské výšce 617 m n. m. Na svém toku překonává výškový rozdíl 478 metrů a v Brné se vlévá z pravé strany do řeky Labe. Jeho správcem je státní podnik Lesy České republiky.\n\nPotok pramení u vesnice Němčí, odkud pokračuje severozápadním směrem přes hustě zalesněné svahy Průčelské rokle. Tam se do něj vlévají jeho dva kratší bezejmenné přítoky o délce 957 a 961 metrů. Průčelský potok se díky své erozivní činnosti stal po řece Labi druhým nejvýznamnějším modelačním činitelem zdejší krajiny – vytvořil boční údolí s příkrými svahy (Průčelskou rokli). Jelikož však nedokázal držet krok s rychlým zahlubováním Labe (tvoří erozní bázi regionu), překonává převýšení svého toku (478 metrů, tj. na 1 kilometru délky jde v průměru o 152 metrů) často skokovitě v podobě peřejí a drobných vodopádů. Největší z nich je vysoký 6 metrů a při nízkých průtokových stavech vysychá.\n\nDolní část toku Průčelského potoka byla antropogenně upravena a napřímena skrze zástavbu v Brné, přičemž v této oblasti byla vybudována řada umělých kaskád. Potok je překlenován několika silničními komunikacemi (mimo jiné silnicí II/261), železniční tratí 072, lávkami pro pěší a asi 20 metrů před ústím do Labe také brodem na cyklostezce Labská stezka. Při ústí je přítomen náplavový kužel.\n\nVzhledem k tomu, že je Průčelský potok celostátně méně významným tokem, nejsou dostupné informace o jeho průměrných ročních průtocích.\n\nV srpnu 1925 došlo po průtrži mračen na potoce k přívalové povodni, která poškodila několik domů v okolí.\n"}
{"id": "905627", "url": "https://cs.wikipedia.org/wiki?curid=905627", "title": "Karel Šůna", "text": "Karel Šůna\n\nKarel Šůna (* 29. ledna 1934, Praha) je bývalý československý hráč ledního hokeje.\n"}
{"id": "905632", "url": "https://cs.wikipedia.org/wiki?curid=905632", "title": "Kanton Barenton", "text": "Kanton Barenton\n\nKanton Barenton ( ) byl francouzský kanton v departementu Manche v regionu Dolní Normandie. Tvořily ho čtyři obce. Zrušen byl po reformě kantonů 2014.\n\n"}
{"id": "905633", "url": "https://cs.wikipedia.org/wiki?curid=905633", "title": "Kanton Le Teilleul", "text": "Kanton Le Teilleul\n\nKanton Le Teilleul ( ) byl francouzský kanton v departementu Manche v regionu Dolní Normandie. Tvořilo ho osm obcí. Zrušen byl po reformě kantonů 2014.\n\n"}
{"id": "905635", "url": "https://cs.wikipedia.org/wiki?curid=905635", "title": "Roger McGuinn", "text": "Roger McGuinn\n\nRoger McGuinn (* 13. července 1942 Chicago, Illinois, USA) je americký zpěvák a kytarista. V roce 1964 spoluzaložil skupinu The Byrds, ve které hrál až do jejího rozpadu v roce 1973. S tím, že se skupinou vystupoval i při jejích obnoveních v letech 1989−1991 a 2000 byl jediným členem skupiny, který v ní hrál po celou dobu její existence. Po rozpadu skupiny v roce 1973 se vydal na sólovou dráhu a ještě v tom roce vydal své první sólové album \"Roger McGuinn\".\n\n"}
{"id": "905638", "url": "https://cs.wikipedia.org/wiki?curid=905638", "title": "Mistrovství Evropy týmů v judu 2013", "text": "Mistrovství Evropy týmů v judu 2013\n\nMistrovství Evropy týmů proběhlo v Papp László Budapest Sportaréna v Budapešti, Maďarsko 28. dubna 2013.\n\nČeská republika nastoupila poprvé od roku 1995 v týmové soutěži. V prvním kole čekal svěřence Petra Laciny silný tým Nizozemska. Český tým nastoupil v tomto složení:\n\nV prvním zápase nastoupil Pavel Petřikov proti Moorenovi a po výborném výkonu zvítězil (1:0). Ve druhém zápase nastoupil mladý český judista Jakub Dědeček proti zkušenému harcovníkovi Dexu Elmotovi, který mu nedal vůbec šanci (1:1). Třetí zápas mezi Jaromírem Musilem a Kamerem byl vyrovnaný od počátku. V závěru se Kamer unáhlil ve výpadu, Musil ho chytil na zemi v čase kdy na hodinkách naskočila 0:00,00. Rozhodčí nechal osaekomi (držení) pokračovat a Musil se tak mohl radoval z vítězství (2:1). Čtvrtý zápas mohl rozhodnout o vítězi, ale proti Jurečkovi stál velezkušený mistr taktiky Guillaume Elmont. Nizozemec nutil Jurečku k chybám a minutu před koncem zvítězil na hansoku-make (čtyři napomínání pro Jurečku) (2:2). Jenže v průběhu tohoto duelu podali Nizozemci protest na zápas Kamera s Musilem a po dlouhém zkoumání videozáznamu se rozhodčí shodli na verdiktu, že Musil chytil Kamera do držení již po hrací době. Rozhodčí tak nechal oba aktéry v zápase pokračovat. Po minutě prodloužení se nechal Musil strhnout na zem a prohrál na wazari. Skóre se změnilo na (1:3) a Nizozemci mohli slavit postup. Zbýval poslední duel mezi Krpálkem a Vuijstersem, ke kterému odmítl Krpálek nastoupit. V rámci pravidel je toto zakázáno a český tým byl prakticky diskvalifikován. Výsledek duelu tak oficiálně skončil (0:5).\n\n"}
{"id": "905639", "url": "https://cs.wikipedia.org/wiki?curid=905639", "title": "Miroslav Rys", "text": "Miroslav Rys\n\nMiroslav Rys (* 17. srpna 1932, Kladno-Rozdělov) je bývalý československý hráč ledního hokeje a bývalý ligový fotbalista, obránce a záložník.\n\nJeho mladší bratr Lubomír Rys je bývalý hokejista Kladna a Košic, starší bratr Karel Rys byl předseda MěNV Kladno v roce 1990.\n\nV československé lize hrál v letech 1955–1965 za Baník Kladno na pozici obránce a záložníka. Nastoupil ve 188 ligových utkáních a dal 18 gólů. Za reprezentační B-tým nastoupil v letech 1957–1958 v 7 utkáních. Po emigraci hrál od roku 1968 do svých šestačtyřiceti let fotbal za Spartu Chicago. Do Česka se vrátil v roce 1994.\n\n\n"}
{"id": "905642", "url": "https://cs.wikipedia.org/wiki?curid=905642", "title": "Bohumil Prošek", "text": "Bohumil Prošek\n\nBohumil Prošek (26. března 1931 Kladno – 30. srpna 2014) byl československý hráč a trenér ledního hokeje a fotbalista. Je členem Síně slávy českého hokeje.\n\nJeho otec Bohumil Prošek st. byl prvoligovým fotbalistou klubů SK Kladno a SK Prostějov.\n\nNastupoval ve 2. lize za RH Brno (1955), v sezoně 1957/58 dokonce jednou i v nejvyšší soutěži (v neděli 2. června 1957 v Brně). V tomto jediném startu se mu podařilo vstřelit ve druhém poločase vítěznou branku utkání do sítě rodného Kladna (RH Brno vyhrála 2:1) a přispět k jeho sestupu do druhé ligy, kde za Kladno v sezoně 1958/59 nastupoval po návratu z Brna.\n\n"}
{"id": "905645", "url": "https://cs.wikipedia.org/wiki?curid=905645", "title": "Duka (Maďarsko)", "text": "Duka (Maďarsko)\n\nDuka je obec v maďarské župě Vas.\n\nRozkládá se na ploše 15,24 km² a roce 2011 zde žilo 224 obyvatel.\n"}
{"id": "905646", "url": "https://cs.wikipedia.org/wiki?curid=905646", "title": "Jiří Zamastil", "text": "Jiří Zamastil\n\nJiří Zamastil (8. srpna 1927 – 22. května 1983) byl československý hráč ledního hokeje a fotbalu.\n\nSpolečně s dalším fotbalovo-hokejovým obojživelníkem Bronislavem Dandou začínal v Pardubicích. Po vojně v pražské Dukle (tehdy ATK) přišel v roce 1952 do Brna, ale nejprve do židenické Čafky, kde odehrál jedinou prvoligovou sezonu v historii tohoto klubu. Po roce přestoupil do Rudé hvězdy, kde čtyři sezony patřil k nejlepším střelcům týmu ve druhé lize. V nejvyšší soutěži ale už stihl jen 9 zápasů, na jaře 1959 odešel do Zbrojovky (tehdy Spartak ZJŠ Brno).\nHrál 2. ligu za RH Brno (1953–1956, 33 branek), v sezoně 1957/58 si připsal za Rudou hvězdu 9 prvoligových startů, v nichž vstřelil 3 branky. Od roku 1958 hrál za Spartak ZJŠ Brno. V roce 1948 dvakrát nastoupil za reprezentační B-tým, neskóroval.\n\nKluby: Pardubice, ATK Praha, MEZ Židenice, RH Brno, Spartak Brno ZJŠ, Spartak ČKD Blansko.\n\n"}
{"id": "905648", "url": "https://cs.wikipedia.org/wiki?curid=905648", "title": "Zdeněk Návrat", "text": "Zdeněk Návrat\n\nZdeněk Návrat (* 25. května 1931, Děhylov) je bývalý československý hokejový útočník, několikanásobný vítěz československé hokejové ligy a olympionik.\n\n"}
{"id": "905650", "url": "https://cs.wikipedia.org/wiki?curid=905650", "title": "Lev Kopelev", "text": "Lev Kopelev\n\nLev Zinovjevič Kopelev (rusky \"лев зиновьевич копелев\"; 9. dubna 1912 Kyjev − 18. června 1997 Kolín nad Rýnem) byl sovětský spisovatel, disident a humanista.\n\nPocházel z židovské středostavovské rodiny, která se roku 1926 přestěhovala do Charkova. Tam studoval ruštinu a němčinu a jako nadšený komunista začal psát do novin. Roku 1929 byl poprvé zatčen pro podezření z trockismu, pracoval v závodním rozhlase, roku 1935 promoval v Moskvě jako germanista a od roku 1938 přednášel ve Filosofickém ústavu literaturu. Roku 1941 se přihlásil jako dobrovolník do armády a protože uměl dobře německy, působil jako překladatel a propagandista. Když roku 1945 přišel s Rudou armádou do Východního Pruska, ostře kritizoval ukrutnosti na civilním obyvatelstvu. Byl odsouzen za „buržoasní humanismus“ na 10 let vězení. V táboře se seznámil s Alexandrem Solženicynem, který ho zobrazil jako Lva Rubina v románu \"V kruhu prvním\". v roce 1954 byl propuštěn a 1956 rehabilitován, pracoval v ústavu dějin umění a zasadil se o publikaci Solženicynovy povídky \"Jeden den Ivana Děnisoviče\". Vydal také knihu o Jaroslavu Haškovi.\n\nRoku 1968 protestoval proti pronásledování disidentů a okupaci Československa, byl vyloučen z komunistické strany a propuštěn ze zaměstnání. Od roku 1977 nesměl učit ani publikovat, 1980 dostal povolení ke studijnímu pobytu v Německu a 1981 byl zbaven sovětského občanství. Učil na univerzitě v Kolíně nad Rýnem a zabýval se německo-ruskými styky. Roku 1990 byl opět rehabilitován a mohl navštívit Rusko, zůstal však do smrti v Německu. Zasazoval se o německo-ruské sblížení a o dodržování lidských práv a byl oceněn řadou vyznamenání.\n\n"}

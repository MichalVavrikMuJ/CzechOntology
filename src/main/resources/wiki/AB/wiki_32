{"id": "117855", "url": "https://cs.wikipedia.org/wiki?curid=117855", "title": "Seznam NGC objektů 5501–5750", "text": "Seznam NGC objektů 5501–5750\n"}
{"id": "117856", "url": "https://cs.wikipedia.org/wiki?curid=117856", "title": "Seznam NGC objektů 4251–4500", "text": "Seznam NGC objektů 4251–4500\n"}
{"id": "117857", "url": "https://cs.wikipedia.org/wiki?curid=117857", "title": "Seznam NGC objektů 5251–5500", "text": "Seznam NGC objektů 5251–5500\n"}
{"id": "117858", "url": "https://cs.wikipedia.org/wiki?curid=117858", "title": "Seznam NGC objektů 6251–6500", "text": "Seznam NGC objektů 6251–6500\n"}
{"id": "117859", "url": "https://cs.wikipedia.org/wiki?curid=117859", "title": "Seznam NGC objektů 7001–7250", "text": "Seznam NGC objektů 7001–7250\n"}
{"id": "117860", "url": "https://cs.wikipedia.org/wiki?curid=117860", "title": "Seznam NGC objektů 6501–6750", "text": "Seznam NGC objektů 6501–6750\n"}
{"id": "117861", "url": "https://cs.wikipedia.org/wiki?curid=117861", "title": "Seznam NGC objektů 7251–7500", "text": "Seznam NGC objektů 7251–7500\n"}
{"id": "117862", "url": "https://cs.wikipedia.org/wiki?curid=117862", "title": "Seznam NGC objektů 6751–7000", "text": "Seznam NGC objektů 6751–7000\n"}
{"id": "117863", "url": "https://cs.wikipedia.org/wiki?curid=117863", "title": "Seznam NGC objektů 7501–7750", "text": "Seznam NGC objektů 7501–7750\n"}
{"id": "117864", "url": "https://cs.wikipedia.org/wiki?curid=117864", "title": "Seznam NGC objektů 7751–7840", "text": "Seznam NGC objektů 7751–7840\n"}
{"id": "117865", "url": "https://cs.wikipedia.org/wiki?curid=117865", "title": "Seznam NGC objektů", "text": "Seznam NGC objektů\n\nToto je kompletní seznam NGC objektů.\nNový všeobecný katalog obsahuje 7840 objektů, proto je seznam rozdělený na části po 250 objektech.\nObsahuje všechny objekty, včetně neexistujících, které byly do katalogu přidané pravděpodobně omylem.\n\n"}
{"id": "117866", "url": "https://cs.wikipedia.org/wiki?curid=117866", "title": "Michaëlle Jeanová", "text": "Michaëlle Jeanová\n\nMichaëlle Jeanová, nepřechýleně Michaëlle Jean (* 6. září 1957 Port-au-Prince) je kanadská politička a novinářka, která byla od 27. září 2005 do 30. září 2010 generální guvernérkou Kanady. Byla jmenována do funkce královnou Alžbětou II. a to na doporučení tehdejšího premiéra Kanady Paula Martina. Předtím pracovala jako novinářka pro Radio-Canada a CBC. Je první Kanaďankou tmavé pleti, třetí ženou a druhým imigrantem, který se stal generálním guvernérem.\n\nNarodila se na Haiti, nicméně kvůli režimu diktátora Françoise Duvaliera, byla její rodina nucena Haiti opustit a to v roce 1968. Její otec byl tamním režimem vězněn dlouhé roky a neviděl svoji rodinu více jak 30 let. Jean a rodina se mezitím usídlili v Québecu.\n\nVystudovala University of Montreal, kde získala bakalářský titul v italštině a hispánských jazycích. V letech 1984 až 1986, vyučovala italštinu, zatímco dostudovávala magisterský titul v literární komparatistice. Jean mluví španělsky, italsky, francouzsky a anglicky.\n\nJejí manžel, Jean-Daniel Lafond, je dokumentarista a mají jednu dceru, Marie-Éden, kterou adoptovali z Haiti. Ani jeden z nich se nenarodil v Kanadě, ale všichni se narodili v zemích, které jsou členem La Francophonie.\n"}
{"id": "117871", "url": "https://cs.wikipedia.org/wiki?curid=117871", "title": "Milejovice", "text": "Milejovice\n\nObec Milejovice se nachází v okrese Strakonice, kraj Jihočeský, na horním toku Svaryšovského potoka zhruba 4 km severovýchodně od Volyně a 8,5 km jižně od Strakonic. Žije zde obyvatel.\n\nPrvní písemná zmínka o obci pochází z roku 1315.\n\n\n"}
{"id": "117872", "url": "https://cs.wikipedia.org/wiki?curid=117872", "title": "Popelín", "text": "Popelín\n\nObec Popelín () se nachází v okrese Jindřichův Hradec v Jihočeském kraji. Žije zde obyvatel.\n\nTéměř celé území obce leží na Moravě, ale např. parcela č. 850/2 v k.ú. Popelín již leží na území Čech. Obec se tak rozkládá po obou stranách česko-moravské zemské hranice.\n\nV roce 2013 zde byl v hospodě U Zemanů vybudován pivovar, pivo se zde vaří od začátku roku 2014.\n\nObec Popelín se skládá ze dvou částí na dvou stejnojmenných katastrálních územích.\n\nPrvní písemná zmínka o obci pochází z roku 1349.\n\n\n"}
{"id": "117873", "url": "https://cs.wikipedia.org/wiki?curid=117873", "title": "Radošovice (okres Strakonice)", "text": "Radošovice (okres Strakonice)\n\nObec Radošovice se nachází v okrese Strakonice, kraj Jihočeský asi 3 km jižně od Strakonic. Leží v Šumavském podhůří (podcelek Bavorovská vrchovina, okrsek Miloňovická pahorkatona), na pravém břehu řeky Volyňky. Žije zde obyvatel. Obcí prochází železniční trať 198 (Strakonice – Vimperk – Volary) se zastávkou \"Radošovice\" situovanou na jv. okraji zástavby. Po východní straně obec míjí silnice I/4, spojující Strakonice s Volyní a Vimperkem. Vesnice také vlastní fotbalové hřiště.\n\n\nPrvní písemná zmínka o obci pochází z roku 1243.\n\nVe vsi se nachází 6 evidovaných kulturních památek:\n\n"}
{"id": "117874", "url": "https://cs.wikipedia.org/wiki?curid=117874", "title": "Horní Pěna", "text": "Horní Pěna\n\nObec Horní Pěna () se nachází v okrese Jindřichův Hradec, 6 km jihovýchodně od okresního města a 11 km severozápadně od Nové Bystřice, v Javořické pahorkatině Českomoravské vrchoviny v oblasti České Kanady. V obci žije obyvatel.\n\nPoprvé je obec připomínána v roce 1344 v popisu diecéze pražské jako \"Horní Pěnná\". Název obce je odvozen od pěny, která se tvořila na místních lesních bystřinách z vody s rozpuštěnými minerály. Za vlády Lucemburků byla obec osídlena Němci od Pasova, německé obyvatelstvo zde poté převládalo více než dalších 500 let. Za dob husitské revoluce zde na statku přebýval Jan Žižka, který později spolu se svou družinou vypálil nedalekou Novou Bystřici. V období třicetileté války se Horní Pěnou prohnalo velké množství vojsk, které obec zpustošily. Ve 2. polovině 18. století navštívila obec rakouská císařovna Marie Terezie.\n\nV důsledku národnostního útlaku ze strany převažujícího německého obyvatelstva emigrovalo v letech 1854–1909 celkem 91 Čechů do USA. Vztahy mezi Čechy a Němci se v obci ještě více vyostřily po vzniku samostatné ČSR v roce 1918. Podle sčítání lidu z roku 1930 žilo v Horní Pěně 53 Čechů a 359 Němců, v Německém Malíkově (\"dnes Malíkově nad Nežárkou\") 15 Čechů a 292 Němců. V obecním zastupitelstvu byli od roku 1926 zastoupeni již pouze Němci. V témže roce vznikla v obci německá tělocvičná jednota, která postupem času dávala čím dál tím více najevo svoji náklonnost k SdP. Baštou „radikálních Sudetských Němců“ v oblasti byla nedaleká obec Číměř, kterou dokonce jednou navštívil i předseda Sudetoněmecké strany Konrad Henlein. Místním Čechům bylo pod pohrůžkou ztráty zaměstnání v podstatě zakázáno účastnit se jakýchkoliv českých vlasteneckých podniků, organizovaných např. Národní Jednotou Pošumavskou. V roce 1938, po anšlusu Rakouska, již zdejší Němci pouze vyčkávali připojení k Říši. 23. září 1938 byla vyhlášena všeobecná mobilizace, kdy měli i místní Němci nastoupit do Československé armády. K tomu ale samozřejmě nedošlo, protože již 8. října 1938, krátce po Mnichovu, dorazila do obce německá armáda, kterou všichni Němci srdečně vítali. Místní Češi byli poté z obce vystěhováni.\n\nV druhé světové válce padlo 28 německých obyvatel Horní Pěny. 9. května 1945 do obce dorazily oddíly Rudé armády směrem od Kačleh a Nové Bystřice. Němečtí obyvatelé vyvěsili bílé prapory a nekladli žádný odpor. Již 19. května 1945 byli do obce přizváni členové partyzánského oddílu „Jan Žižka“, aby provedli odsun Němců. Během prvního odsunu byla z obce vystěhována jen asi 1/3 německého obyvatelstva. Současně již probíhalo i dosídlování jak původními českými obyvateli obce, tak i novými rodinami z vnitrozemí. Koncem července 1945 probíhal druhý odsun, při kterém byla již vystěhována drtivá většina Němců, a tak v obci naprosto převládla česká národnost. Po válce byl v obci založen Místní národní výbor a četnická stanice (později služebna SNB, zrušená v roce 1958). Rozsáhlé opravy si vyžádala budova školy, značně poničená pobytem vojáků. Jinak byla většina domů v obci v relativně dobrém stavu. V roce 1947 byla provedena adaptace původního hostince na kulturní dům. Po Únoru 1948 se Horní Pěna pyšnila tím, že zde bylo již v roce 1949 založeno 1. JZD na území okr. J.Hradec. V 50. letech probíhal rozvoj družstva výstavbou a přestavbami hospodářských staveb. S novou ústavou v roce 1960 bylo zároveň provedeno sloučení MNV Horní Pěna, Dolní Pěna a Malíkov do jednoho MNV se sídlem v Horní Pěně. Od roku 1961 bylo sloučeno i malíkovské a obě pěněnská JZD. Od 60. let byla ve větší míře realizována nová výstavba v obci (zejm. tzv. „bytovky“) – mezi roky 1962–1984 bylo postaveno nových 20 domů. V roce 1968 byla otevřena nová budova hotelu, dnes penzion Racek. V letech 1970–1972 byla Horní Pěna připojena na hradecký městský vodovod. Kvůli nedostatku místa v tehdejší budově mateřské školy byla v letech 1973–1978 vystavěna v akci „Z“ budova nová. V roce 1980 byla otevřena nová prodejna Jednoty, která byla rovněž postavena v akci „Z“. V letech 1980-1981 byla také provedena přestavba kulturního domu. V roce 1985 byla v pořadu ČST Maják vysílána reportáž o pomocnících Pohraniční stráže z Horní Pěny. Po pádu režimu v roce 1989 začalo také mnoho občanů z Horní Pěny podnikat, a to jak v turistickém ruchu, tak i v zemědělství nebo drobném průmyslu. Ke dni prvních svobodných voleb do obecních zastupitelstev, 24. listopadu 1990, se osamostatnila obec Dolní Pěna.\n\nObec Horní Pěna se skládá ze dvou částí na dvou stejnojmenných katastrálních územích:\n\n\n\nV obci se nachází prodejna smíšeného zboží SD COOP JEDNOTA, pobočka České pošty, s.p., obecní mateřská škola, jejímž zřizovatelem je obec. Zaveden je vodovod, ve výstavbě je splašková kanalizace a ČOV. Obec je plynofikována. K lékaři obyvatelé dojíždějí do Jindřichova Hradce.\n\nHorní Pěna se nachází v krajině značně atraktivní pro turisty. Dominantou obce je soukromý rybochovný Pěněnský rybník (75 ha), zvaný také Dřevo, řadící se mezi nejstarší rybníky na Hradecku (nejstarší spolehlivě dochovaná zmínka o rybníku je z roku 1437). Ubytování v Horní Pěně je možné v soukromém penzionu Racek, v Malíkově nad Nežárkou pak v soukromém penzionu Malíkovský dvůr. Rovněž je možné využít privátního ubytování v obou obcích. Podél levého břehu Pěněnského rybníka se nachází velké množství soukromých rekreačních chat, z nichž některé nabízejí také ubytování. Okolí Horní Pěny je velmi vhodné pro pěší turistiku i cykloturistiku. Cyklisté přivítají lesní asfaltové cesty směrem na Novou Bystřici a k nejsevernějšímu bodu Rakouska. Možnosti výletů jsou velmi široké - směrem na Jindřichův Hradec, ke Staňkovskému rybníku, k Rakousku nebo k trati úzkokolejky.\nV Horní Pěně fungují 4 spolky: Sportovní klub Horní Pěna, Sbor dobrovolných hasičů, Divadelní soubor Jirásek a Myslivecké sdružení. K různým kulturním a společenským akcím slouží sál a společenská místnost kulturního domu.\n\nObcí prochází významná silnice II/128 s mezinárodním provozem, která spojuje Horní Pěnu s Jindřichovým Hradcem a Novou Bystřicí. Katastrem nevede žádná železniční trať, nejbližší železniční stanice je v Jindřichově Hradci (cca 7 km), asi 6 km je to na zastávku Blažejov na úzkokolejce z J. Hradce do Nové Bystřice.\n\nSilnice II/128 vede z Čáslavska (okres Pelhřimov), přes Pacov a Jindřichův Hradec do Nové Bystřice, na hranice s Rakouskem (přechod N.Bystřice/Grametten). Doprava na této komunikaci, která prochází východní částí obce, je relativně hustá. Obcí tak denně projíždí velké množství kamionů. Dále z Horní Pěny vychází několik silnic III. třídy směrem na Malíkov nad Nežárkou, Dolní Pěnu a Kačlehy.\n\nHorní Pěnou projíždějí 2 autobusové linky provozované společností ČSAD Jindřichův Hradec (člen skupiny ICOM transport). Frekventovanější je linka 340030 z Jindřichova Hradce přes Novou Bystřici do Slavonic, která má v pracovní den cca 10 párů spojů (v úseku do Nové Bystřice). Až do Slavonic pokračují pouze vybrané spoje. Interval na lince je v pracovní den 1–2 hodiny. Ve školní rok jezdí dokonce i několik přímých autobusů pouze v úseku J.Hradec - Horní Pěna, které posilují velmi vytížené ranní a odpolední spoje.\n\nPodstatně méně frekventovaná je okružní linka 340170 z J.Hradce přes Horní Pěnu a Kačlehy zpět do J.Hradce. Linka má pouze 1 pár spojů v pracovní den a slouží zejména obyvatelům nedaleké obce Kačlehy.\n\nPouze v letní sezoně jezdí ještě navíc linka 320025 dopravce ČSAD Jihotrans z Českých Budějovic přes Třeboň, Jindřichův Hradec, Novou Bystřici a Landštejn do Slavonic. Linka s jedním párem spojů (ráno do Slavonic a v podvečer zpět) slouží zejména turistům, je na ní zajištěna i přeprava jízdních kol.\n\n"}
{"id": "117876", "url": "https://cs.wikipedia.org/wiki?curid=117876", "title": "Míle (rozcestník)", "text": "Míle (rozcestník)\n\nMíle (z latinského \"mille passus\" – tisíc kroků) je označení jednotky délky. Tento název ale měla řada různých jednotek:\n\n\n"}
{"id": "117877", "url": "https://cs.wikipedia.org/wiki?curid=117877", "title": "Námořní míle", "text": "Námořní míle\n\nNámořní míle je jednotka délky, která nepatří do soustavy SI (ale je na ni vázána definicí). Používá se zejména v námořní a letecké dopravě. Byla odvozena z délky jedné obloukové minuty zemského poledníku (tedy jedné minuty zeměpisné šířky). Dnes výhradně užívaná mezinárodní definice stanovuje délku námořní míle jako\n\nNámořní míle se používají při letecké a námořní navigaci. Objevují se i v mezinárodních smlouvách, které s těmito druhy dopravy souvisí, a zákonech, které se těmto oblastem věnují.\n\nUžívání námořních mil v letectví chce ICAO v budoucnu ukončit a přejít na výhradní užívání jednotek soustavy SI, žádný termín k této změně však nebyl stanoven.\n\nŽádná standardní značka této jednotky neexistuje, používají se označení M (BIPM a mnoho námořních institucí), nmi (např. IEEE), v letectví pak nejčastěji Nm či NM; používá se i nm, to ovšem koliduje s označením nanometru v soustavě SI.\n\nMyšlenka délkové jednotky odvozené z délky jednoho stupně zeměpisné šířky (případně z délky rovníku) je velmi stará, takovou jednotku patrně stanovili už Babyloňané. Takto definované jednotky používaly různé přívlastky – \"zeměpisné\", \"poledníkové\" – zejména se však značně lišily velikostí, která byla definována jako 1, 4, 5 či 6 úhlových minut (tedy 1/60, 1/15, 1/12 či 1/10 stupně).\n\nMetr byl historicky definován tak, aby byl roven desetimiliontině délky kvadrantu zemského poledníku, námořní míle definovaná jako 1 minuta zeměpisné šířky by tak měla délku\n\nGeoid ale není přesná koule, takže jeden úhlový stupeň má na každém místě jinou velikost (byť rozdíly nejsou velké). Různé státy proto používaly různě dlouhé námořní míle. Byť byly např. britská i americká námořní míle založeny na délce jedné minuty podél poledníku, lišily se o 6,4 cm – britská námořní míle byla definována jako 6 080 stop, zatímco americká jako 1 853,248 m.\n\nSjednotit různé námořní míle se podařilo v roce 1929 na První mezinárodní mimořádné hydrografické konferenci v Monaku, kde byla přijata definice \"mezinárodní námořní míle\" o délce přesně 1 852 m. Tuto definici postupně akceptovaly všechny země (Spojené státy v roce 1954).\n\n\n\n\n"}
{"id": "117879", "url": "https://cs.wikipedia.org/wiki?curid=117879", "title": "Medlice", "text": "Medlice\n\nMedlice () jsou obec v okrese Znojmo v Jihomoravském kraji. Žije zde obyvatel.\n\nPrvní písemná zmínka o obci pochází z roku 1348.\n\n\n\n"}
{"id": "117880", "url": "https://cs.wikipedia.org/wiki?curid=117880", "title": "Oslnovice", "text": "Oslnovice\n\nObec Oslnovice () se nachází v okrese Znojmo v Jihomoravském kraji. Žije zde obyvatel. Do katastru obce spadají i rekreační chatové osady Farářka, Penkýřák, Chmelnice a Stušice, ležící u Vranovské přehrady.\n\nPrvní písemná zmínka o obci pochází z roku 1498.\n\nZajímavostí obce je kaple Nejsvětějšího Srdce Ježíšova, která původně stála v kasárnách v Brně-Králově Poli a v šedesátých letech byla rozebraná přesunuta do Oslnovic. Z politických důvodů nemohla být více jak 20 let postavena, k její obnově došlo v 90. letech a vysvěcena byla 25. května 1996.\n\n\n"}
{"id": "117882", "url": "https://cs.wikipedia.org/wiki?curid=117882", "title": "Zblovice", "text": "Zblovice\n\nObec Zblovice \"( Zblowitz)\" se nachází v okrese Znojmo v Jihomoravském kraji. Žije zde obyvatel, čímž se obec řadí mezi obce v Česku s nejnižším počtem obyvatel.\n\nLeží na jižním úpatí Suché hory (571 m) na skalnaté terase nad meandrovitým údolím řeky Želetavky. Značně zachovaná původní zástavba je řešena jako převážně štítově řazená ulicovka, s původními půllánovými statky na hlavní návsi a domkářskými usedlostmi v boční ulici, jež se malebně svažuje k bezejmenné vodoteči. Návsi dominuje gotizující kaplička postavená ve 20. letech 20. století, obecní budova s obecním úřadem, hasičskou zbrojnicí a prodejnou potravin a malá hasičská vodní nádrž. V krátké navazující ulici se nachází hostinec U Máců s tanečním sálem. K obci náleží samota \"Peksův mlýn\"; jediným průmyslovým podnikem je lom na mramor s moderní vápenkou.\n\nTradičním symbolem obce zobrazeným na pečetích je vinný hrozen.\n\nPrvní písemná zmínka o obci pochází z roku 1349. Zblovice byly založeny patrně Lichtemburky na jejich lenním bítovském panství poblíž lomů na vápenec (mramor), který se zde pálil na stavební vápno. Odtud pochází i původní název Příblovice, odvozený od \"příbla\" – lopaty na vybírání vápna z pece. Jedná se o nejpozději kolonizovanou obec středověkého Bítovska, neboť zdejší půda obklopená lesy není příliš úrodná. Podle německých příjmení původních obyvatel se zdá, že Zblovice byly původně osídleny německým etnikem, každopádně podle nejstaršího urbáře bítovského panství z roku 1612 podle jmen poddaných v něm uvedených patřily Zblovice společně s obcemi Chvalatice a Velký Dešov mezi obce přibližně stejným dílem mezi smíšené, po třicetileté válce došlo na bítovském panství k celkovému počeštění, pouze obce Chvalatice a Lubnice si zachovávaly ráz se silnou německou většinou. Za nejstarší část obce se považuje devět statků s čp. 2 až 10, osazenými podle emfyteutického práva.\n\nV první světové válce padlo 8 občanů Zblovic. V roce 1924 byla postavena silnice směrem na Chvalatice a v souvislosti se zatopením Bítova vodami Vranovské přehrady byl ke katastru obce přičleněn Peksův mlýn a část dvora Vranče (1933). Po roce 1932 zde byla dokonce načas zřízena škola. V roce 1958 byly na kraji obce postaveny budovy JZD a vesnice poprvé spojena se světem autobusovou linkou. Dnes je značná část domů využívána k chalupaření a rekreaci.\n\n\n\n\n"}
{"id": "117883", "url": "https://cs.wikipedia.org/wiki?curid=117883", "title": "Vevčice", "text": "Vevčice\n\nVevčice () jsou obec v okrese Znojmo v Jihomoravském kraji. Žije zde obyvatel.\n\nObcí protéká řeka Jevišovka, jejíž tok je mírně regulovaný splavem. Společně s mostem výrazný prvek obce. Na návsi nedaleko mostu se nachází kaple, autobusová zastávka a kulturní dům. V této obci byla hospoda i obchod, ale jak se počet obyvatel zmenšoval, obchod se zrušil. Kulturní dům byl vystavěn koncem 70. let 20. století.V obci se také konají významné akce, v roce 2015 to byla sešlost rodáků z Vevčic nebo každoroční pálení čarodějnic, vysazení Lípy v roce 2018 na počest 100 letům Československa. Obec také pořádá výlety po České republice nebo i dokonce v zahraničí. V roce 2016 se uskutečnil výlet do Vídně, v roce 2018 Výlet do Vánoční Prahy a v roce 2017 výlet do Baťova kanálu.\n\nVevčice jsou i součástí mikroregionu Jevišovicka do kterého patří obce poblíž Jevišovic.\n\nVevčice nabízejí také spoustu přírody i památek kolem Vevčic.\nVevčicemi také prochází Cyklostezka která dále vede Okolními Mlýny.\n\nVevčice nabízejí také památky i kulturní dům.\n\nPrvní písemná zmínka o obci pochází z roku 1190.\n\nSbor dobrovolných hasičů se věnuje zejména sportovní činnosti. Jeho novodobá historie se píše od roku 2007.\n\n\n\n"}
{"id": "117884", "url": "https://cs.wikipedia.org/wiki?curid=117884", "title": "Rozkoš (okres Znojmo)", "text": "Rozkoš (okres Znojmo)\n\nObec Rozkoš () se nachází v okrese Znojmo v Jihomoravském kraji. Žije zde obyvatel.\n\nPrvní písemná zmínka o obci pochází z roku 1750.\n\n\n\n"}
{"id": "117886", "url": "https://cs.wikipedia.org/wiki?curid=117886", "title": "Velký Karlov", "text": "Velký Karlov\n\nObec Velký Karlov se nachází v okrese Znojmo v Jihomoravském kraji. Žije zde obyvatel.\n\nPrvní písemná zmínka o obci pochází z roku 1965. Jedná se o novodobou vesnici budovanou od roku 1953 pro potřeby zaměstnanců někdejšího JZD, založeného roku 1950 v severní části původního katastru obce Dyjákovice. Název Velký Karlov byl odvozen od názvu nedaleké samoty Starého Karlova. Teprve volbami, konanými 26. a 27. listopadu 1971, se pak nová vesnice Velký Karlov stala samostatnou obcí.\n\nV obci provozuje firma ZEVO, dceřiná společnost AGRO Jevišovice a. s., největší bioplynovou stanici ve střední a východní Evropě, s ročním výkonem 2,7 megawattu, jejíž součástí je i jednotka pro kogenerační produkci tepla a elektřiny. Občané Velkého Karlova si stěžují na nesnesitelný zápach a na bezohledný provoz cisteren vyvážející digestát zejména v nočních hodinách, o víkendech a svátcích. Ministerstvo životního prostředí počátkem ledna 2009 potvrdila pokutu 5 milionů korun firmě ZEVO, která stanici provozovala již od roku 2006 bez řádného integrovaného povolení.\n\nPlán na výstavbu rozsáhlé krokodýlí farmy (až 800 zvířat) společnosti AGRO Jevišovice a. s. spojené s plánovaným rozsáhlým agroturistickým centrem se potýká s problémy, neboť stavební úřad sice v červnu 2008 vydal na vlastní chovný objekt stavební povolení, ale krajský úřad jej ale o 4 měsíce později zrušil. Krokodýly chová AGRO již od roku 2005, chovná zařízení též zpřístupňuje jako turistickou atrakci.\n\n\n"}
{"id": "117887", "url": "https://cs.wikipedia.org/wiki?curid=117887", "title": "Police nad Metují", "text": "Police nad Metují\n\nMěsto Police nad Metují () se nachází v okrese Náchod v Královéhradeckém kraji.\nProtéká jím potok Ledhujka, přítok řeky Metuje. Město obklopují vrchy Klůček, Strážnice a Havlatka a dominuje jim Ostaš.\nŽije zde  obyvatel. Historické jádro města je městskou památkovou zónou.\n\nNa počátku 13. století se do zdejší těžko přístupné lesnaté krajiny přistěhovalo několik poustevníků pod vedením jednoho z břevnovských mnichů. Podle některých se tak stalo roku 1201, přičemž mnich se prý jmenoval Jurik, podle jiných to byl Vitališ.\n\nPrvní písemná zmínka o obci je z roku 1213 v listině, kterou král Přemysl Otakar I. daroval území polického újezdu břevnovskému klášteru (považované za padělek stejně jako další listiny označované jako \"falza břevnovská\", nicméně data v nich obsažená o původu Police pravděpodobně odpovídají skutečnosti a pocházejí z nedochovaných listin). V listině krále Václava I. z roku 1229, kterou darování krajiny Břevnovskému klášteru potvrdil, je Policko charakterizováno jako „krajina děsná v širé pustině“. Řeholníci klučili les a zakládali pole, což zřejmě dalo pozdějšímu městu i jeho jméno.\n\nZ Police se stalo městečko 6. září 1253, kdy král Přemysl Otakar II. vydal listinu, jíž sem z Provodova převedl právo pořádat trhy. Police nad Metují je \"nejstarší\" z měst i vesnic v Polickém panství. Byla to Police, kde původně sídlili benediktíni a odkud kolonizovali zdejší kraj. Všechna další města náchodského okresu (Náchod, Broumov, Hronov, atd.) byla založena až později.\n\nRoku 1253 byla také zahájena stavba impozantního raně gotického kostela, dokončená roku 1294. Z původního kostela se dochoval především cenný portál. V 1. polovině 13. století započala stavba kláštera, kolem něhož vzniklo městečko Police a několik dalších vsí. Stavba kláštera byla dokončena roku 1306.\n\nBěhem husitských válek 27. května 1421 město vydrancovali a vypálili katoličtí Slezané, obyvatelé byli povražděni, ženy znásilněny. 40 chlapcům usekli pravou nohu, levou ruku a uřízli nos. Kdosi jim pak vyzradil úkryt některých místních obyvatel na nedalekém Ostaši, a tak vyrazili vraždit ještě tam. Klášter byl obnoven až po husitských válkách. Při bojích o český trůn v 2. polovině 15. století byl klášter roku 1469 obsazen vojsky hejtmana Františka z Háje, který bojoval na straně Matyáše Korvína, a následně znovu s městem vypálen.\n\nRoku 1535 při mohutném požáru městečko téměř zcela vyhořelo. Roku 1617 vyhořelo celkem 70 domů - včetně radnice, pivovaru, špitálu, mlýna u kláštera a 15 stodol městských. Mezitím řádil v Polici mor: roku 1585 denně umíralo až 28 lidí a celkem zemřelo 2 300 obyvatel města i okolních vesnic. Následovaly další velké požáry v letech 1673, 1697 a zejména roku 1700. Katastrofický sled se uzavřel v r. 1842, kdy vyhořelo 42 domů i s radnicí.\n\nRoku 1775 bylo v okolí jedno ze středisek selského povstání. Klášter i kostel byly v 18. století barokně přestavěny. Klášter byl zrušen roku 1786 během reforem císaře Josefa II.\n\nV první polovině 19. století rostl význam Police nad Metují jako obchodního i kulturního střediska. Tento slibný vývoj se poněkud zpomalil po výstavbě železniční trati Choceň-Meziměstí, která se městu vyhýbá.\n\nV letech 1892 - 1895 oživilo dění ve městě zjevení Panny Marie, jehož dějištěm byl blízký Suchý Důl; v září 1969 tzv. \"polický meteorit\" proletěl střechou stavení č. 147 v témže Suchém Dole. Nikomu neublížil, byl nalezen ve dvou kusech a zkoumán na univerzitě v Heidelbergu. Jeho pád dosvědčilo nejméně 14 obyvatel.\n\n9. září 2007 byla otevřena městská knihovna s informační kanceláří.\n\n8. července 2012 vysvětil kardinál Dominik Duka za účasti představitelů kraje a veřejnosti po požáru slavnostně obnovenou Zelenou kapli Panny Marie Růžencové v blízkém Suchém Dole, na místě Mariánských zjevení před 125 lety.\n\n\n\n\n\nVe městě hraje fotbalový klub TJ Spartak Police nad Metují působící v krajském přeboru.\n\n\n\n"}
{"id": "117888", "url": "https://cs.wikipedia.org/wiki?curid=117888", "title": "Křižanov (okres Žďár nad Sázavou)", "text": "Křižanov (okres Žďár nad Sázavou)\n\nKřižanov () je městys v okrese Žďár nad Sázavou v Kraji Vysočina. Jeho součástí je místní část Bojanov. Celkem zde žije obyvatel.\n\nPotokem Libochůvkou je vlastní městečko Křižanov rozděleno na dvě části, od dávných dob nazvané Dolní a Horní město. Ulice mají názvy: Zámecká, Meziříčská, Ořechovská, Sychrova, Dlouhá a Budín. Na náměstí je farní kostel sv. Václava s dobře zachovanou částí v gotickém slohu, pochází asi z doby 1230–1240. Kostel byl několikrát poškozen ohněm, přístavbami a opravami původní stavba změněna. Je zachováno několik náhrobních kamenů z 16. a 17. století. Před zámkem stojí zámecká kaple sv. Barbory. Radnice byla vystavěna v 16. století. Jsou v ní uloženy cenné sbírky, archív, starožitné zbraně a nádobí.\n\n\nPověst vypravuje o jakémsi poutníkovi, který si dělal v hustých lesích, pokrývající celou krajinu křížky, aby nezabloudil. Osada tak obdržela jméno od zakladatele \"Křižanov\". Podle tradičního podání ale Křižanov vznikl po založení hradu v Meziříčí asi v roku 686 již v době Sámově. Obyvatelé meziříčské tvrze postihlo několik bezúrodných roků, takže se dostavil hlad. Zásoby v hradních zásobárnách byly již malé, proto hleděl jeden druhého jakýmkoli způsobem vyhladit, aby bylo co nejvíce zásob uchráněno. Tato nenávist rozdělila obyvatelstvo na dvě části, které mezi sebou bojovaly. Slabší strana byla poražena. Ti, kteří, se zachránili, utekli v malém hloučku na místa, kde stojí Křižanov. Na místě, kde stojí zámek, se štvanci zastavili, byli vyčerpáni a vysíleni. Postavili si zde chýši a živili se rostlinnou potravou, až se rozmnožili na tolik členů, že se mohli bránit, postavili si na místě dnešního zámku tvrz. Poloha a okolí dnešního zámku nasvědčují těmto vyprávěním.\n\nPrvní písemná zmínka o obci ovšem pochází až z roku 1239 (\"Pribizlaus, nobilis vir de Crisanoue\"). Křižanov byl tehdy různě pojmenován (Chrysan, Czyzans, Chrysansis). Později byl na místě původní tvrze postaven hrad.\n\nNa místě dnešního zámku stával hrad, jehož původ spadá do 13. století, kdy zde sídlil nejstarší známý majitel pan Přibyslav z Křižanova, otec sv. Zdislavy. Tento hrad ležel v letech 1466–1560 v sutinách. Pobořený hrad koupil roku 1560 Zdeněk Lhotský ze Ptení a provedl jeho přestavbu na renesanční zámek s arkádovým dvorem. Po ohni roku 1710 byl zámek barokně upraven.\n\nRoku 1865 získali Křižanov šlechtici Josef, Vilém a Mořic Teuberovi. V této době byly příkopy zasypány, zbořeno předhradí se zdmi a bránou a zámek přestavěn v pseudorenesančních formách. Nádvoří zámku má arkády, v přízemí a prvním poschodí jsou původní, ale nyní jsou prosklené. V přízemí se nachází také zazděný starý znak žďárského kláštera. Kolem zámku je krajinářský park. Jeho působivost zvyšují dva rybníky, mezi kterými je zachována část starých porostů. Parková úprava vznikala v letech 1867–1880. Počátkem 20. století následovala další, ale na řešení parku již velký vliv neměla. Byly zde dosázeny azalky a pěnišníky. Dodnes lze obdivovat mohutnost některých původně vysázených stromů.\n\nV roce 1945 byli majitelé Teuberovi jako Němci odsunuti. Roku 1949 byl zámek i s přilehlými budovami přidělen křižanovskému MNV. Vznikly zde soukromé byty, v části byly kanceláře pro stavební správu a pro stavbu dráhy. V roce 1950 se do zámku přestěhovala národní škola a byly zde zřízeny třídy pro mateřskou školu. Sídlo zde měla i strojní a traktorová stanice. Když byla roku 1952 škola přestěhována do nově postavené budovy, byla část zámku pronajata na skladiště textilu. V hospodářských budovách nově založené JZD roku 1958 zřídilo kravín.\n\nOd roku 1960 byl zřízen rozhodnutím krajského národního výboru na zámku ústav pro zdravotně postiženou mládež. Hned tohoto roku bylo přijato prvních 25 dětí a postupnými opravami se zámek přeměňoval, aby odpovídal potřebám provozu ústavu.\n\nDříve zván Chrysan 1287, Cryzans 1297, Crysanlis, Crzysans, městečko na náhorní rovině 526 m nad mořem. Potokem Libochůvkou dělí se Dolní a Horní město. Ulice Zámecká, Sychrov, Ořechovská, Meziříčská a Dlouhá, na tomto Hornoměstské náměstí a ulice Jakubovská, dnes nazvaná \"Budín\". Na náměstí v Dolním městě kostel s farou, radnice, býv. stará škola, býv. špitál, býv. vrchnostenská pekárna a socha P. Marie. Na Horním městě škola a kaplička sv. Jana Nepomuckého. Do městečka vbíhá 5 silnic. Kolem roku 1400 bylo zde domů 130 s 800 obyvateli národnosti české i německé. Chyběly tehdy dnešní Benátky a domy od staré školy k mostu.\n\nZ obyvatel XV. věku je známo, že tu bydleli zemané: Svach z Telče, který držel půl vsi Sklenného. Markéta Slepá Vaňková seděním na Křižanově měla zde větší dvůr. Obyvatelé zabývali se rolnictvím a řemesly. V počátku XVII. století mělo městečko 142 domy, po třicetileté válce přiznáno vrchnosti obydlených domů 48. Roku 1724 povolal Jan Josef z Schwalbenfelda zemského měřiče Jana Knytla z Brna, aby každému zaměřil pole dle lánské komise z roku 1657. Občané zabývali se řemesly a hospodařením. Roku 1900 měl Křižanov 246 domů, 1481 obyvatel: z nichž 1455 Čechů, 21 Němců, 11 evangelíků, 14 židů, ostatní katolíci. Katastr městečka 1199 km². Politicky byl připojen Kozlov a Bojanov. V obvodě nynějšího městečka stávala \"na Kopečku\" a v \"Ořechovské ulici\" osada \"rázu hradištného\".\n\nPrvním historicky známým majitelem Křižanova byl pan Přibyslav z Křižanova vynikající jak bohatstvím, tak i výtečnými vlastnostmi. Statky jeho byly rozsáhlé, prostírající se kolem Křižanova, Žďáru a Něm. Brodu. Z toho, že se psával \"z Křižanova\", lze důvodně se domýšlet, že Křižanov byl střediskem jeho statků a hlavním sídlem. Za manželku měl ovdovělou Sibylu, dvorní dámu královny Kunhuty, s níž měl 5 dětí, z nichž Petr a Libuše zemřeli záhy, a na živu zůstaly tři dcery: Zdislava, provdaná za Havla Lemberka (z Jablonného) a zemřelou podle pověsti ve svatosti na hradě Lemberku a pochovánou pod kostelem sv. Vavřince v Jablonném, Eufemie, jež měla Bočka z Jaroslavic a ze Zbraslavi, maršálka markrabího, podkomorníka brněnského a purkrabí znojemského, Eliška, manželka Smila z Lichtenburka (z Žitavy). Majetek Přibyslavův přešel na pány z Kunštátu a z Lichtenburka. Křižanov dědila Eufemie, jejíž matka se opět vdala za Jindřicha z Žitavy, otce svého zetě Smila. Jindřich však zemřel brzy. Po matce ovdověla i dcera, když Boček dokonal život svůj dne 20. prosince 1255 (odpočívá v klášteře Žďárském). Po něm připadl Křižanov paní Eufemii. Po smrti Bočkovy zůstaly 3 děti: Smil († 1268), Gerhard a Anežka, z nichž prostřední byl pánem rodinného statku (Obřan). Anežka, jež dědila po matce Křižanov, měla nejprve za manžela Hruta a po něm Vítka ze Švábenic.\n\nO tom, jak tehdy husitské války zasáhly do dějin Křižanov, existují dvě zprávy. První z doby bezprostředně následující, že \"kostel křižanovský shořel v ty války minulé\", druhá v zemských deskách (XII., 112) z roku 1466, kde se připomíná pobořený křižanovský hrad. Roku 1486 byl přikoupen i Horní Křižanov a tím sloučeno celé městečko Křižanov pod jednu vrchnost. Jiří Křínecký moravským stavům roku 1612 \"skrze suplikací svou přednesl, kterak jsouc nemalá silnice do království Českou i jinam skrze městečko jeho Křižanov\". Králem Matyášem byl roku 1613 povolán za zem. soudce. Nový pán na žádost purkmistra, konšelů a vší obce křižanovské osvobodil zdejší měšťany od ponůcek na hradě. Za to uvolili se roku 1616 Křižanovští dobrovolně odevzdávat ročně 15 zl. Již dne 22. listopadu 1865 bylo prodáno dědici za 525 000 zl. panství Josefovi, Vilémovi a Mořici Teubrům, z nichž Josef měl polovici, zbývající dva po 1/4. Josef Teuber obdržel roku 1873 šlechtictví za zásluhy o průmysl.\n\nObecní jmění – Roku 1548 koupila si obec od Jana z Pernštejna 70 měr pastvin \"Loučky\" za 100 zl. Roku 1562 koupeny úřadem na Šibečničním vrchu kutiny s borovinami, rybníčky, okolními rolemi za 38 zl. od Markéty Bartošovy. Roku 1749 70 měr lesa, rybníků na 12 kop kaprů a 27 5/4 kopy potěru. Městečku patřilo: radnice, chudobinec (dříve pastoušky) č. 173, hájenka (dříve pazderna), chudobinec (dříve pazderna č. 200), škola, dům staré školy (v němž je c. k. pošta a pokračovací škola), špitál č. 247. Veřejný majetek dělal 26,87 ha. Peněžní ústavy byly: Obecní spořitelna (od roku 1904), vzájemná záložna a kontribučenská. Radnice (radní dům) byla vystavěna v 16. stol. na místě dvou gruntů – Karkalovského a Tučkovského, zde se choval bohatý a urovnaný městský archív.\nObec měla tržní právo a mívala i soudní pravomoc. Krevní právo se připomíná v městských knihách z počátku 16. století. V kriminálních příčinách brávalo se naučení u města Brna. Dosud se zachovala jména \"Šibeník\" a \"Šibenice\" (vrch šibeničný). Poprava dvou zločinců roku 1750 vyžadovala 127 zl. 57 kr., mistr popravčí sem přijížděl z Brna a z Bíteše. Z šibenice prý zbyl kamenný sloup. Křižanov náležel k brněnské župě a kraji. Roku 1287 byl vsí, již o šest let později se nazývá městečkem. Městečko mělo telegrafní (1894) a telefonické spojení (1907), elektrické osvětlení (1906), veřejnou knihovnu a čítárnu, spořitelnu a kruhovky. Z četných rodáků zasluhují zmínky:\nZámek o dvou poschodích byl Josefem Teubrem vystavěn v renesančním slohu roku 1866 na základech starého hradu, jenž se podobal spíše nějakému vězení než panskému obydlí. V nejstarších dobách připomínaný hrad ležel v letech 1466–1560 v sutinách, Zdeněk Lhotský obnovil pobořený hrad. Po ohni roku 1710, jemuž podlehl i hrad, byl opraven v téže podobě, v jaké se dochoval do roku 1866, kdy byly valy zasypány, předhradí se zdmi a branou (od roku 1678) zbořeny a na park proměněny. Nádvoří zámku má v přízemí arkády, jež se dochovaly ze starého hradu. Zazděný znak pod nimi, jest znak žďárského kláštera. Při zámku a za ním byl dvůr s hospodářskými budovami a s úřednickými byty.\n\nNeštěstí a jiné události – Za francouzských válek mimo potraviny, šatstvo a píci vyplatili Křižanovští 1500 zl. výpalného. Roku 1793 dne 13. června bylo veliké krupobití. V letech 1804–1811 panovala drahota: míra žita byla za 15 až 17 zl., pšenice za 17 až 20 zl., ječmen za 13 až 14 zl., oves za 6 až 7 zl. Lidé pojídali nejvíce boby, poněvadž za libru hovězího masa musili platit až 15 kr., vepřového 20 kr., za máz piva 8 kr., za sud mladého vína 140 zl., za sud starého vína 200–400 zl. Roku 1861 dostoupila drahota nejvyššího stupně. Lidé mleli na mouku nejvíce oves, jiní jedli otruby pšeničné a žitné. Roku 1832 řádila cholera ve všech přifařených obcích, minula jen Kozlov. Na Dolním městě vypukl dne 11. července 1858 požár a zničil 18 domů. 10. června 1872 byly postiženy Křižanov a Kundratice silným krupobitím; ohněm 1875 (3 domy), roku 1884 (8 domů na Horním městě) a roku 1889 5 domů.\n\nK roku 1931 se dle dochovaných údajů uvádí městys s 1358 obyvateli, 526 m nad mořem, 9,12 km od Velkého Meziříčí, ležící na náhorní rovině v blízkosti rozsáhlého rybníku. Obec měla od dávných dob tržní právo. V době rozkvětu řemesel byl Křižanov sídlem cechu: řeznického, krejčovského, stolařského, tkalcovského, ševcovského, kovářského a bednářského. Jsou zachovány cechovní razítka a truhlice. V roce 1931 to byli stolaři, zámečníci a krejčí, kteří vedli živnostenské provozovny. Řezníků byl značný počet a náleželi k Řádovému společenstvu v Křižanově. Zásluhu o urovnání městského archívu má dr. Jindřich Chylík, vedoucí tajemník obchodní a živnostenské komory, křižanovský rodák.\n\nOd 10. října 2006 byl obci vrácen status městyse. V letech 1994–2010 působil jako starosta Antonín Kania, od roku 2010 tuto funkci vykonává Marie Smejkalová.\n\n\n\n\nPrvní návrh na stavbu železnice v této části Vysočiny je z roku 1836 od Václava Lichtnera. Tři návrhy na železnici vypracoval roku 1838 vrchní inženýr Společnosti severní dráhy Karel Ghega, pozdější projektant dráhy přes Semmering. Centrem západní části Českomoravské vysočiny se stával Německý Brod (dnešní Havlíčkův Brod). Teprve 1. září 1885 byla odevzdána do provozu trať Brno–Tišnov. Další část se neuskutečňovala pro neochotu vídeňské vlády.\n\nNový pokus o stavbu trati byl až roku 1926, realizace projektu se ale nepovedla. Byl prosazován projekt přestavby na dvoukolejnou trať pro vyšší rychlosti. Ten byl schválen v roce 1936. V listopadu 1938 byla schválena trasa Německý Brod – Žďár nad Sázavou – Křižanov – Tišnov – Brno, s odbočkou z Křižanova do Velkého Meziříčí. V roce 1939 se začalo se stavbou. Roku 1943 byla pro válečné události stavba zastavena a pokračovala až po válce. Dne 20. prosince 1953 byl v Křižanově slavnostně zahájen provoz na celé, tehdy převážně jednokolejné trati a 7. listopadu 1966 byl zahájen pravidelný elektrický provoz. Na trati ovšem ještě řadu let dosluhovaly, převážně u osobních vlaků, parní lokomotivy.\n\nŽelezniční stanice Křižanov leží mimo zástavbu, vzdálena cca 2 km na západ, převážně v sousedním katastrálním území Kozlov.\n\nOd nového jízdního řádu na konci roku 2016 přestaly v Křižanově zastavovat rychlíky, místní proti tomu protestovali. Změnou jízdního řádu od 11. 6. 2017 bylo zastavování rychlíků obnoveno.\n\n\n"}
{"id": "117889", "url": "https://cs.wikipedia.org/wiki?curid=117889", "title": "Jimramov", "text": "Jimramov\n\nJimramov (staršími názvy \"Ingramycz\", \"Gymramow\", německy \"Ingrowitz\") je městys rozkládající se po obou stranách historické zemské hranice Čech a Moravy, 14 km severovýchodně od Nového Města na Moravě v okrese Žďár nad Sázavou v Kraji Vysočina. Jádrová část městyse a část Ubušín se nacházejí na území Moravy, části Benátky, Trhonice a Sedliště spadají do Čech. Historické jádro městyse je městskou památkovou zónou. Žije zde obyvatel. Jimramovu se také přezdívá „Meran Vysočiny“.\n\nJimramov založil podle jedné z tradovaných verzí ve 13. století Jimram, syn kolonizátora Štěpána z Medlova. Ten spolu s Hermanem z Letovic před rokem 1269 zabral území na českomoravském pomezí, na které si činil nárok klášter v Litomyšli. Opat si stěžoval u krále Přemysla Otakara II., jenž roku 1269 vydal listinu, v níž vymezil hranici mezi oběma stranami a zároveň tak určil hranici mezi Čechami a Moravou, která v oblasti Jimramova vedla řekou Svratkou a poté podél potoka \"Strachwiow\" (dnes Trhonický potok) a podél „bílých kamenů“ (pravděpodobně hraničníky) ke Svitavě. Listina zároveň dokládá, že v této době pronikali kolonisté až za dnešní Jimramov; ten ovšem přímo zmíněn není. Do dnešní doby se nedochovaly žádné prameny, které by pomohly určit přesnější dobu založení obce a její původní polohu.\n\nMěstys Jimramov byl založen v polovině 13. století, ale dodnes je těžké určit, kdo byl jejím zakladatelem. Mohl jím být Jimram I. z Medlova (syn Štěpána I. z Medlova), Jimram (snad Jimram z Aueršperka; otec Geruše, o které se zmiňuje listina z roku 1325; z listiny z roku 1269), Jimram z Kamene (roku 1348 prodává majetek náležící k hradu Kameni) či Jimram z Pernštejna. Jisté je, že zakladateli nebyli Jimram z Kamene, který se objevuje na listině z roku 1297 (Bočkovo falzum), ani Jimram z kroniky Jindřicha Řezbáře k roku 1299, jenž byl pánem na Bystřici.\n\nK zajímavému názoru dospěl historik a archeolog Ludvík Belcredi. Ten se na základě rozboru majetkových poměrů tehdejší osady (a také na základě již dříve založených nových osad v okolí hradu Štarkov) domnívá, že ji společně založili Archleb ze Stařechovic a Jimram z Pernštejna – v tomto případě vychází z listiny z roku 1365, kdy Archleb odkoupil Jimramovu část. Příchozí osídlenci pak pravděpodobně pocházeli z okolí Stařechovic.\n\nPrvní písemná zmínka o obci pochází z roku 1361, kdy Archleb ze Stařechovic zřizuje v Jimramově – tehdy se ještě jednalo o osadu – při kostele nadaci. Je zřejmé, že v té době zde byl nejen kostel a farář, ale také došlo ke zřízení místa kaplana a jelikož kaplana měly velké osady a střediska velkých obvodů, musel být Jimramov významný. Archleb ze Stařechovic vlastnil jen část Jimramova, neboť druhá část, snad polovina, patřila Jimramu z Pernštejna. Roku 1365 Archleb tuto část odkoupil za 10 hřiven pražských grošů a spojil do jednoho vlastnictví.\n\nRekonstrukce podoby a hlavně typologie osady je velice složitá a plná domněnek. Podle názoru Ludvíka Belcrediho se jednalo o lánovou ves záhumenicového typu. V nařízení, podle kterého takovéto vsi vznikaly, byla podmínka udělení jednoho franckého lánu každému z kolonistů. To by se v případě Jimramova mohlo jevit jako problém, nicméně do této podmínky spadaly i lesy, takže k jejímu naplnění pravděpodobně skutečně došlo.\n\nRoku 1384 zdědili nedaleký hrad Štarkov spolu s Jimramovem a dalšími vesnicemi Archlebovi synové Erhart a Jan. O Janovi však chybí jakékoliv další prameny, takže můžeme předpokládat, že nedlouho poté zemřel. V roce 1391 nebo 1392 je na listině k příležitosti svatby Erharta ze Skal a jisté Kunky Jimramov uváděn jako městečko s tvrzí (\"... super municione (...) super opido Gimramow ...\"). Dále zde stál alodiální dvůr, mlýn a rybníky – všechny tyto objekty spolu s tvrzí nechal Erhart založit někdy mezi lety 1384–1391. Další zprávu o Jimramovu máme z roku 1398, kdy se Erhart oženil s Eliškou z Bludova a Bučovic a jako věno jí zapsal 375 hřiven grošů na Jimramově a Ubušíně. V roce 1407 pak Erhart označil za poručníka svých dětí v případě své smrti Erharta Pušku z Kunštátu.\n\nV roce 1410 byl Erhart ze Skal pohnán Jindřichem z Jimramova, když si měl přivlastnit jeho rychtářská práva v Jimramově a na Javorku, žaloba však byla zamítnuta jako neopodstatněná. Přesto se Jindřich stává nejstarší historicky doloženou osobou z Jimramova. Zároveň se dozvídáme, že v této době měly obě vsi společnou rychtu. Ze starších zpráv se navíc dozvídáme, že v roce 1374 javorskou rychtu získal Archlebův panoš Vach, z čehož plyne, že Jindřich musel být buď jeho dědicem, nebo ji od něho či jeho dědiců odkoupit. V případě jimramovské rychty je zpráva z roku 1410 vůbec první zmínkou.\n\nPo smrti Erharta ze Skal v roce 1415 (umírá patrně někdy v květnu toho roku, neboť v červnu je již zmiňována pouze vdova po něm) převzal správu panství Erhart Puška a následně přesunul na Štarkov svoji družinu. Kvůli jejich častým akcím máme zprávy o Jimramovu z let 1416–1419. Při podrobnějším studiu výslechů členů této družiny se dá říci, že Štarkov byl v této době z části opuštěný a lapkové hledali útočiště především v Jimramově a jeho bezprostředním okolí. Zda využívali jimramovskou tvrz a zda vůbec tato tvrz ještě existovala, není z dochovaných historických pramenů zřejmé. V rovině spekulací zůstávají možnosti, že lapkové sídlili přímo v Jimramově a obyvatelé vsi se k nim přidávali během výpadů. Stejně tak nemůžeme s určitostí říci, zda obyvatelé věděli, čím se tito lidé živí, kde sídlí, zda měli z jejich přítomnosti nějaký prospěch či zda je dokonce jejich přítomnost neinspirovala k podobným činům. Výslechové protokoly přináší jméno druhého doloženého obyvatele Jimramova, Mikoláše Nosatého. Z protokolů také víme, že se v Jimramově nezdržovali pouze Puškovi lidé, ale i členové jiných družin (např. Vítek ze Solenice) či tzv. lapkové na volné noze (Mikuláš Člupek). Erhart Puška v roce 1419 zemřel a Jimramov se stal předmětem dědických sporů, ze kterých vyšla vítězně dcera Erharta ze Skal a Elišky z Bludova a Bučovic (+ 1447) Žofie, manželka Jana Tovačovského z Cimburka.\n\nV roce 1447 získala Žofie svůj zděděný majetek zpátky, ovšem již bez panských sídel, neboť Štarkov nechal v roce 1440 oblehnout a ještě ve stejný rok nebo v roce 1441 zbořit Hynek Ptáček z Pirkštejna, který jej měl původně převzít od Jana z Brezan, a tvrz v Jimramově zpustla a zanikla patrně někdy ve 20. letech 15. století. Dne 13. září 1462 pak Jan Tovačovský panství prodal Janu II. z Pernštejna. Ke vložení do zemských desk došlo v roce 1464 a při této příležitosti je zmiňováno městečko Jimramov se dvorem, patronátním právem a pobořeným hradem Skály a dále vsi Javorek, Ubušín, Sulkovec, Unčín a majetek v Pavlovicích a Pičulíně (Lhota). Jako odpůrce vkladu je zmiňován jistý Zich ze Svratky, který si nárokoval věno v Ubušíně.\n\nZmínky o náboženském vyznání obyvatel Jimramova a okolí v období husitských válek se nám dochovaly ve farní katolické kronice. Zde je uveden následující záznam: „...celý kraj během náboženských a selských válek od katolické víry odpadl a částečně k Husitům, částečně Lutheránům přistoupil“. V té době vlastnil panství Erhart ze Skal, který byl, stejně jako jeho manželka Eliška z Bučovic a další příslušníci rodu pánů z Kunštátu, kališníkem. Proto katolíci Štarkov oblehli a pobořili. V této době katolíci napadli i Jimramov, ale ten zůstal kališnický. Zatímco v nedalekém Dalečíně se po válkách opět dařilo lupičství, zmínky o situaci na Jimramovsku z této doby chybí.\n\nRoku 1462 koupil Jan II. z Pernštejna Jimramov od Jana Tovačovského z Cimburka a právě za Pernštejnů začal rozvoj městečka. Tehdy jimramovské panství tvořilo městečko s kostelem a farou, hrad Štarkov (ten byl již zbořený) a obce Javorek, Ubušín, Sulkovec, Unčín, Pavlovice a Lhota. Význam obce vzrostl po roce 1475 za Viléma II. z Pernštejna, který roku 1500 rozdělil majetek na několik dílů, přičemž Jimramov se dostal do tzv. novoměstsko-jimramovského dílu, a jeho syna Jana, za nějž se začal vytvářet samostatný jimramovský díl. V roce 1537 získal Jimramov od císaře Ferdinanda I. právo pořádat dva osmidenní jarmarky s frejunkem, tedy dobou, kdy směli zboží nakupovat i kupci z jiných obcí – a to v pondělí před Povýšením sv. Kříže a ve čtvrtek na Boží vstoupení. Navíc dostal také právo pořádání týdenních trhů na každé pondělí. Zároveň také bylo potvrzeno povýšení Jimramova na městečko. Kdy k tomuto povýšení došlo, však není známo – Mons. František Havránek v knize Paměti městečka Jimramova uvádí rok 1350, který ovšem nemá podložený žádným historickým pramenem, v zemských deskách kraje brněnského (ZDB) je Jimramov takto označován v roce 1392. Janův syn Vratislav II. z Pernštejna připojil k Jimramovu 11 obcí, dále vydal obecní zřízení, právo várečné, právo výčepní, daroval lesy na Padělku, Prosičce a Holém vrchu a osvobodil obyvatele městečka od robot. Roku 1578 vrchnost jimramovským odsouhlasila vlastní pečeť, o deset let později prodali Jan V. a Maxmilián z Pernštejna panství Pavlu Katharinovi z Katharu, zemskému purkrabímu Markrabství moravského.\n\nPavel Katharin z Katharu kromě Jimramova odkoupil také Pernštejn (1596) a Kunštát (1599), čímž se zařadil mezi nejbohatší feudály doby. Jelikož městečko bylo centrem panství, rozhodl se sem z Dalečína, kde předtím sídlil, přenést svoje sídlo. V roce 1589 velkou část městečka zničil požár, v následujícím roce Pavel Katharin potvrdil Jimramovu původní privilegia – pouze právo várečné postoupili jimramovští jemu – a městečku navíc daroval pozemek na stavbu nové radnice a stavební materiál na obnovu domů. Vybudováním šlechtického sídla stoupl význam Jimramova, který získal soudní pravomoc a také byla založena purkrechtní kniha. Po smrti Pavla Katharina roku 1600 došlo mezi jeho dědici ke sporům, od nichž panství v roce 1603 koupil za 18 000 zlatých Vilém Dubský z Třebomyslic.\n\nVilém Dubský z Třebomyslic pocházel z obce Třebomyslice u Horažďovic. Na Moravu se dostal roku 1570 a stal se zde nejvyšším sudím. V roce 1612 povýšil do panského stavu a v té době se řadil k nejbohatším moravským šlechticům. Kromě jimramovského panství vlastnil ještě Dačice, Nové Město na Moravě, Řečkovice, Biskupice, Drnovice, Lysice a Zdislavice. Správu Jimramova předal svému příbuznému Janu Dubskému (jejich vzájemný příbuzenský vztah není znám), který začal panství rozšiřovat, s čímž mu vydatně pomáhala jeho manželka Alina Zoubková ze Zdětína. V roce 1607 koupil horní mlýn a další pozemky, staral se ovšem také o další obce v panství. V Jimramovských Pavlovicích odkoupil a následně nechal rozšířit dvůr, roku 1614 Alina přikoupila rybník a hamry u Javorka, přičemž hamry nechala posléze zrušit a na jejich místě vybudovat mlýn. Kromě toho také provedl reformu trestního práva, když jako první feudál zavedl náhradní a podmíněné tresty. Zrušil tresty smrti a po přímluvě bezúhonných občanů, kteří se museli zavázat, že se zločinec polepší, trest zmírnil. Období rozkvětu trvalo až do Bílé hory, kdy Ferdinand II. Dubským majetek kvůli účasti na stavovském povstání zkonfiskoval.\n\nNovým majitelem panství se stal Štěpán Schmidt z Freyheffenu, ale nikdy za něj nezaplatil. Proto jej roku 1631 získala Anna Marie Šliková, ovšem už v následujícím roce jej od ní odkoupil hrabě Jiří z Náchoda.\n\nZe začátku třicetileté války se obyvatelé snažili zabránit pobytům vojsk pomocí uplácení velitelů posádek v okolí a udržování cest ve špatném stavu, někdy se však neváhali nepřátelům postavit se zbraní v ruce. V roce 1621 protáhli Jimramovem Poláci. Zámecký správce Václav Rychnovský z Louňovice se před nimi rozhodl utéct, ale u Věcova byl dostižen a zabit – dnes tuto událost připomíná pamětní deska na věcovské rychtě. Následně polská armáda pokračovala na Bystřici, proto bystřičtí požádali jimramovské o pomoc a společně Poláky vyhnali.\n\nTažení Poláků bylo prvním z plenění cizích vojsk za třicetileté války. V roce 1624 je následovali Španělé, ovšem už po týdnu se vrátili do Bystřice. Obyvatelé tehdy opevnili přístupy k městečku a u řeky vybudovali z dřevěných kůlů hrazení. Také drželi hlídky, které měly oznámit přepady cizích vojsk, jež se rozdělila na menší skupiny a v okolí hledala potravu pro koně a vojáky. Jimramov se snažil plenění bránit také pomocí uplácení velitelů oddílů. Během let 1640–1648 protáhlo městečkem pět armád, které jej přivedly téměř na mizinu. Pravděpodobně nejhorší situace byla 16. června 1643, kdy městečkem táhlo 1500 Švédů. Ti se zde nechali hostit, vybral úplatek za nevyplenění a poté Jimramov zapálili. Podle některých historiků došlo v této době také k zániku tvrze, ovšem jiní (např. Ludvík Belcredi) umisťují její zánik do období krátce po husitských válkách.\n\nCelkem Jimramovem ve dnech 11. srpna 1640 – 27. dubna 1641, 7. září – 16. října 1642, 28. května – 23. prosince 1643, 28. září – 31. prosince 1645 a 10. listopadu 1647 – 8. ledna 1648 protáhlo 4772 jezdců a 1646 pěšáků. Jejich hoštění přišlo městečko na 1177 zlatých a 15 grošů. Obnova městečka po válce trvala řadu let a mnoho rodin se přitom zadlužilo.\n\nPo třicetileté válce došlo k velkým změnám v osídlení. Řada vesnic byla opuštěna a velkou spoustu z nich čekala několik let trvající obnova. Roku 1631 proběhl odhad jimramovského panství a u městečka je uváděno: 1 svobodný dvůr, 14 hospodářských usedlostí, 32 podsedků, 14 chalup, poddanský mlýn, kostel, fara a škola. Vrchnosti zde patřila tvrz, hospodářský dvůr, pivovar, prachovna a cihelna. Jak vyplývá z dalších listin, tak ještě v roce 1656 nebyla řada objektů znovu obydlena.\n\nV roce 1650 se panství ujal hrabě Ferdinand Leopold z Náchoda. V pamětní knize jimramovské se o něm píše následující:\nZatímco v roce 1656 bylo v Jimramově obydleno 74 domů, na konci vlastnictví panství pány z Náchoda jejich počet klesl na 63.\n\nV roce 1664 Ferdinand Leopold postoupil jimramovské panství své manželce Terezii Františce z Gallasu. Hlavní zájmem jak pánů z Náchoda, tak následně Gallasů (zastoupených pouze manželkou Ferdinanda Leopolda), bylo získat z panství co nejvíce peněz bez ohledu na poddané, které silně poškodila třicetiletá válka. K roku 1664 měli představitelé jimramovského a dalečínského panství zaplatit Ferdinandu Leopoldovi dluh ve výši 344 zlatých, což se nestalo. Vzhledem k tomu, že to nebyla jediná dlužná část, nechal purkrabí zavřít jimramovského primátora do vězení a později převést do Kunštátu. Jimramovským se následně podařilo s velkými problémy sehnat 144 zlatých, zbytek dluhu spláceli v určených lhůtách.\n\nFerdinandovou smrtí v roce 1674 vymírá rod pánů z Náchoda, ovšem už v roce 1669 se novým majitelem panství stal Jan Václav Novohradský z Kolovrat.\n\nNedlouho po zakoupení panství se Jan Václav Novohradský z Kolovrat pustil do jeho obnovy. Ačkoliv postupně došlo k opravám všech usedlostí a obdělávání polí, ještě v roce 1674 nebyly všechny domy obydleny. V červenci roku 1680 zasáhla Jimramov morová rána, kdy během půl roku zemřelo 147 osob, na jejíž odvrácení byla v letech 1681–1688 postavena na svahu Padělka kaple sv. Matouše. V letech 1680–1687 nechal v Sedlištích převést koryto Svratky do současné polohy, aby došlo k posílení náhonu vody na Mostní mlýn, a původní koryto pod Kabačkou následně zrušit. V roce 1680 se novým majitelem stal Janův syn Filip Antonín Novohradský z Kolovrat. Ten panství zadlužil a tak muselo být v roce 1687 v dražbě prodáno, kde jej zakoupil rytíř Konrád Ferdinand z Bornstettu.\n\nKonrád Ferdinand z Bornstettu byl vysoce postavený císařský úředník. Na soupisu panství k roku 1687 se objevuje zámek, pivovar, městečko Jimramov, dvory, mlýny, sklárna, železný hamr, slévárna a také vesnice Borovnice, Spělkov, Krásné, Javorek, Daňkovice, Pavlovice a Hutě (část dnešního Nového Jimramova). Roku 1691 Konrád zemřel a panství zdědila jeho manželka Anna Žofie z Bornstettu. Počátky její \"vlády\" jsou spojeny s řadou vlastnických sporů. Později se dostala do sporu s obyvateli Poličky. Jednalo se o spor o louky za řekou Svratkou, které si nárokovala jak Polička, tak i Jimramov. Když chtěli poličští pozemky obhospodařovat a sušit na nich seno, Anna Žofie proti nim vytáhla spolu s poddanými. V červnu 1702 poslala dopis do Vídně a císař roku 1707 rozhodl, že louky bude za poplatek využívat Jimramov. Poličští se sice snažili proces obnovit, ale bez úspěchu. K definitivnímu ukončení sporu došlo v roce 1711. Během doby, kdy byl spor veden, zde Polička postavila domy – v roce 1707 jich bylo 10 a žilo zde přibližně 80 obyvatel. Domy sice jimramovští zbourali, ale po ukončení sporu tu postavili 4 nové, které tvořily základ dnešních Benátek. V roce 1707 navíc zahájila barokní přestavbu kostela. Anna Žofie zemřela v dubnu 1720 a panství zdědila její dcera Marie Anna Anežka z Nübern.\n\nMarie Anna Anežka z Nübern byla od roku 1697 manželkou polního zbrojmistra Ferdinanda Baltazara z Püran, který ovšem zemřel v roce 1700 (pohřben je v tzv. černé kapli v jimramovském kostele). Brzy poté se provdala za tajemníka moravského královského tribunálu, hraběte Jana Esaiáše z Nübern, který zemřel roku 1718. Za její \"vlády\" pokračoval ekonomický rozvoj Jimramova. Podařilo se jí naplnit obecní pokladnu, když pronajala panskou koželužnu, vinopalnu, Panský dům (zde byla zřízena první stálá hospoda), zřídila barvírnu (v čp. 20), mandlovnu, papírnu na Huti a draslovnu na Krásném. Ovšem v červenci 1714 zasáhla Jimramov povodeň, která strhla všechny tři mosty, roku 1741 zase vichřice vyvrátila všechny lesy mezi Herálcem a Jimramovem. Roku 1745 předala panství své neteři svobodné paní Marii Antonii z Waldorfu.\n\nNa počátku 40. let 18. století se Jimramovu nevyhnul další z válečných konfliktů, dnes označovaný výrazem Války o rakouské dědictví.\n\nV letech 1741–1742 byla v městečku ubytována vojska a to pokladnu a poddané značně vyčerpalo. V dubnu 1741 se zde ubytovalo 2000 saských jezdců a 3000 pěšáků, které museli jimramovští platit. Z tohoto důvodu se obyvatelům nedostávaly peníze na zasetí, krmení pro dobytek ani na jídlo pro sebe. V roce 1742 zase pobyly v Jimramově dva pluky husarů. Ze zámecké jídelny si udělaly konírny a vyrabovaly sýpky a sklepy.\n\nZe záznamů víme, že dne 14. dubna 1742 museli jimramovští poslat Sasům 8000 porcí chleba, 1600 porcí sena, 1600 porcí ovsa, 12 sudů piva, 4 sudy kořalky, 27 kusů hovězího dobytka, 60 kusů ovcí, salámy, dále pak hrách, čočku, kroupy, zeleninu, sůl, máslo a koření. Už v únoru 1742 si reichenberský dragounský pluk na jimramovských vyžádal 242 dávek ovsa a 225 dávek sena. Mimo to museli do Olešnice odvádět 24 sudů piva a 200 měr ovsa a v roce 1741 přišlo do skladu v Brně z panství 46 měr pšenice, 60 měr ječmene, 41 centů sena a 20 kop slámy.\n\nV roce 1745 se novou majitelkou panství stala Marie Antonie z Waldorfu, jejímž manželem byl František August z Waldorfu, který 30. dubna 1754 náhle zemřel (pochován je v jimramovském kostele u postranního oltáře). Marie Antonie byla poslední z trojice žen-majitelek panství a také za ní Jimramov nadále prosperoval. Nechala k zámku přistavět severní křídlo a nákladem baronky Marie Antonie z Bukůvky celý objekt prostřednictvím kryté chodby spojila s oratoří katolického kostela. V letech 1767–1769 nechala vystavět kapli sv. Matouše.\n\nKvůli tzv. sporu o cejchovnici si ovšem zhoršila vztahy s představiteli Jimramova. Vrchnost totiž obviňovala obec, že v lesích špatně hospodaří a žádala vydání cejchovnice, kterou se označovaly stromy určené k pokácení. Brněnský krajský úřad následně přikázal uložit cejchovnici na zámek do speciální schránky. Jeden klíč od schránky měl pak dostat i panský úředník. To by znemožnilo obci volně disponovat s majetkem a tak se proti tomuto rozhodnutí postavila. Dne 27. července 1781 bylo pět obecních starších hejtmanem povoláno na zámek, kde od nich chtěl vymoci cejchovnici a když odmítli, pohrozil povoláním vojska. Další události jsou popisovány následovně:\n\nNásledujícího dne přibylo v městečku několik setnin vojáků, ale v Jimramově byl klid. Vojáci se tedy rozešli do domů, kde byli ubytováni. Vůdci vzpoury – primátor Jan Tománek, radní Jan Libra, Jan Vendolský, František Polívka, obecní starší Václav Andres, soused Martin Buřvala a dalších šest osob – byli zatčeni a uvězněni na Špilberku.\n\nJeště téhož dne poručil císař věc v Brně vyšetřit a 29. prosince 1781 rozhodl, že cejchovnice zůstane obci, ale vrchnost si udrží dozor nad správou lesů. Krajský hejtman dostal nařízeno, aby ihned propustil vězněné občany.\n\nMarie Antonie z Waldorfu odkázala panství své neteři baronce Marii Theodoře z Freyenfelsu, manželce hraběte Antonína Belcrediho.\n\nV roce 1778 získává Jimramov nový vlastník, rod Belcredi původem z Itálie. Majiteli panství se stali hrabě Antonín Belcredi a jeho manželka baronka Marie Theodora z Freyenfelsu. Jimramovské panství v té době zahrnovalo obce Jimramov, Borovnice, Spělkov, Krásné, Javorek, Daňkovice, Pavlovice, Nový Jimramov, Waldorf (dnes Podlesí), Široké Pole a Paseky. Antonín Belcredi nechal na náměstí roku 1801 postavit Horní školu. Ačkoliv měl celkem 12 dětí, nedožila se jich většina dospělosti. A tak se po jeho smrti roku 1812 majitelem stal jeho syn Eduard Belcredi.\n\nEduard nebyl, na rozdíl od svého otce, dobrý hospodář, naopak jako vášnivý hráč přišel o téměř všechen svůj majetek. V roce 1819 přenesl sídlo rodu do Líšně. Se svojí manželkou Marií z Fünfkirchenu měl pět dětí. Panství po něm v roce 1838 převzal jeho nejstarší syn Egbert.\n\nEgbert Belcredi se řadil k významným osobnostem té doby. Na panství prosazoval nové metody hospodaření, mj. zavedl chov ovcí a pastevectví, a povolal odborníky na pěstování a zpracování lnu. Nechal zřídit přádelnickou školu (v provozu v letech 1846–1848) a pěstování a především zpracování lnu se stalo hlavní obživou obyvatel. Kromě toho se Egbert řadil k významným mecenášům umění a v Jimramově stál u zrodu Katolické politické jednoty. Jelikož zemřel bezdětný, stejně jako jeho bratr Edmund, ujal se v roce 1894 panství jejich nejmladší bratr Richard.\n\nRichard Belcredi se, stejně jako Egbert, řadil mezi významné osobnosti doby. Byl vynikajícím řečníkem a dlouhá léta politikem, politice se věnoval i poté, co se majitelem jimramovského panství. Po jeho smrti v roce 1902 přešlo panství do rukou jeho syna Ludvíka.\n\nLudvík Belcredi nedosahoval v politice takových úspěchů jako jeho otec. V Jimramově přispěl na stavbu měšťanské školy. Se svojí manželkou Marií von Franckenstein měl 7 dětí. Po jeho smrti roku 1914 si jeho nejstarší synové rozdělili majetek – starší Richard Jiří sídlil v Jimramově, mladší Karel v Líšni.\n\nProtože se za druhé světové války Belcredi nepřihlásili k německému občanství, byla na jejich majetek uvalena nucená správa. Po válce stihli postavit v Jimramově cihelnu a opravit statek i se zámkem. V roce 1948 převzal majetek na krátkou dobu Ludvík Belcredi, synovec Richarda Jiřího. Po únoru 1948 odešla většina rodu do emigrace.\n\nJimramovu se přímá válka vyhnula. Během konfliktu se nikdy neocitnul v místě fronty, tudíž nebyl poškozen válečnými akcemi. Nikdy nesloužil k přesunu vojska, ubytování vojska a ani nebyl využíván jako sanitní zařízení. Nevyhnula se mu však nutnost občanů narukovat do rakousko-uherské armády, přesný počet narukovaných ale není znám. V roce 1914 se jednalo minimálně o 161 mužů, v roce 1915 šlo minimálně o 38 mužů, o rok později narukovalo nejméně 25 obyvatel a v roce 1917 něco přes 20 mužů. Celkem tedy za tyto 4 roky narukovalo minimálně 244 mužů. Během bojů padlo, bylo zajato nebo se stalo nezvěstnými 34 jimramovský vojáků. Jimramovští však nebojovali jen na straně Rakouska-Uherska. Hned 11 se jich zúčastnilo bojů v ruských legiích, dva ve francouzských a dva v italských legiích.\n\nVzhledem k odchodu velké části mužské populace na frontu se projevil nedostatek pracovních sil, jenž byl nejzřetelnější v zemědělství. Usedlosti tak musely obdělávat především ženy, kterým pomáhali děti a případně i výměnkáři. Ženy musely zajišťovat orbu a setí, v době žní pak sekly, vázaly a mlátily. Děti, především deseti- až dvanáctiletí chlapci, se staraly o dobytek a koně. To se také projevilo na školní docházce, takže v této době bývala řada tříd poloprázdných. Na školách učily učitelky, případně jim pomáhali studenti – tzv. výpomocní učitelé. Také v dalších odvětvích hospodářství se válka negativně projevila na civilních obyvatelích. Z důvodů výrazného zvýšení cen si řada lidí nemohla dovolit slušné šaty či boty, takže nosily polopapírové hadry a dřeváky. Obnošené oblečení se tak neustále přešívalo, dokud se nerozpadlo.\n\nSituace se projevila také v osvětlení. Pro nedostatek petroleje a svíček si tak lidé museli svítit karbinovými lampami, benzínem, olejovými lampičkami a loučemi. V roce 1914 sice představitelé Jimramova uvažovali o zavedení elektrického osvětlení od Krausova mlýna (dnešní Mostní mlýn) do obce, ovšem nakonec se od toho ustoupilo.\n\nPolitické perzekuce se sice jimramovským občanům vyhnuly, ale vojenské listiny u řady z nich, především učitelů, obsahovaly značku PV (\"politisch verdächtig\").\n\nDne 7. května 1917 pak v Jimramově proběhla rekvizice zvonů katolického kostela. Jedním z nich byl i zvon, který v roce 1819 nechali ulít katolíci s protestanty, což dokládal nápis \"zbudován nákladem dobrodinců chrámu Páně jak katolíků, tak helvetů r. 1819\". Tímto krokem tak došlo k zániku posledního „svědka“ klidného soužití jimramovských katolíků a protestantů na počátku 19. století. Další dva zvony byly odlity již dříve a v roce 1819 došlo k jejich přelití. K rekvisici posledního zvonu došlo 8. srpna 1918.\n\nPo evakuaci Jižního Tyrolska se řada tamních obyvatel dostala do Čech a na Moravu. V Jimramově se usadili vystěhovalci z okolí Merana, kteří si tady rychle zvykli a usadili se zde. Děti přistěhovalců měly ve škole vlastní třídu a učila je italská učitelka.\n\nPo přijetí Mnichovské dohody započali Němci s obsazováním oblasti Sudet a spolu s tím i se Svitavskem. Došlo k obsazení Poličky, Korouhve, Trhonic a Sedlišť. Jimramov se tehdy nacházel na hranici oblasti, takže sem bylo ukládáno zboží z Poličky a Svitav a na náměstí stroje z muniční továrny v Poličce. Později byly Polička a Korouhev z toho záboru vyjmuty. Ačkoliv zde byla situace oproti ostatním částem státu klidnější, docházelo i zde k výtržnostem Sudetských Němců, především pak Jedlováků.\n\nOkupace a vlastní válka na soužití Čechů a Němců v Jimramově velký vliv neměla. Největším problémem býval především nedostatek zboží, dále pak problémy s dodávkami a časté kontroly. K perzekucím docházelo pouze ve výjimečných případech, za celou dobu okupace byl zatčen pouze odborný učitel Josef Mrštík, ovšem po krátké době byl propuštěn. Také nedocházelo k popravám obyvatel, ani k zabírání statků pro potřeby Němců. Ačkoliv se německé obyvatelstvo netěšilo příliš velkým sympatií, snažilo se k Čechům chovat tolerantně. Z českého obyvatelstva se během okupace nikdo nepřihlásil k německému občanství. Místní obyvatelé také dávali přednost rozhlasu z Londýna a Moskvy. Také došlo k rozpuštění spolků Sokol a Orel a v místním Kině Meran se promítaly propagandistické filmy. Kromě toho byly zakázány divadelní představení a zábavy. Učitelé, úředníci, četníci, kněží a lékaři pak byli donuceni chodit na přednášky němčiny a po jejich absolvování skládali před komisí zkoušky.\n\nPronásledování se ovšem nevyhnulo místním Židům, které roku 1943 odvezli do koncentračních táborů. Jednalo se o rodiny žijící v čp. 73 a 23 (\"Haasovi\") a také rodiny, které se zde ukrývaly z Jihlavy (\"Langovi\"), Brna (\"Eisingerovi\") a Svitav (\"Tichovi\"). Po skončení války se z nich vrátila pouze MUDr. M. Reinerová. V Jimramově zůstal pouze Vilém Ticho, jehož téměř celá rodina zemřela v koncentračním táboře; přežila pouze dcera, která v té době pobývala v Palestině.\n\nPartyzáni se na Jimramovsku poprvé objevili v roce 1942. Tehdy se zdržovali především v okolí Veselí a Polomi, ale také u Koníkova a Odrance. Svoje spojky měli v jimramovském hospodářské družstvu a spolupracovala s nimi také dvojice československých četníků. Zaměřovali se především na pátračskou a záškodnickou činnost, jejich úkolem také bylo odstraňovat konfidenty a zrádce – jedním z nich byl hostinský Jaroslav Marek, který za své služby dostal od Němců vyznamenání. Při jedné z akcí byl u jednoho ze zastřelených partyzánů nalezen recept od MUDRa Jarmila Gragora z Jimramova, načež městys obklíčily jednotky SS z Dalečína a také četnictvo. Doktora sice četníci zatkli, ale brzy poté propustili. Krátkou dobu zde pobyli Vlasovci, kteří se vydávali za partyzány a posléze udávali lidi, u kterých se schovali. Na Koníkově pak došlo k boji mezi partyzány a Vlasovci.\n\nPo osvobození Brna 26. dubna 1945 se přes Jimramov a okolní obce začali hrnout němečtí vojáci, kteří se stahovali k Praze. Dne 5. května 1945 pak vypukly v Jimramově boje za osvobození. Jimramov se stal aktivním centrem Květnového povstání. V obraně proti ustupujícím německým jednotkám pomáhali i četní vojáci Maďarské královské armády, kteří se v té době nacházeli v obci.\n\nDne 10. října 2006 byl obci vrácen status městyse. V roce 2011 uplynulo již 650 let od první zmínky o Jimramově.\n\nV letech 2006–2010 působil jako starosta Pavel Kalášek, od roku 2010 tuto funkci vykonává Ing. Josef Homolka.\n\nJak uvádí historik Ludvík Belcredi, můžeme na mapě Josefského katastru z 80. let 18. století najít zachycené pravděpodobné jádro původní osady. To se nacházelo na křižovatce cest od Nového Města, Poličky a Borovnice a mělo podobu trojúhelníkové návsi. Nedaleko ní pak byl při cestě na Borovnici, u Fryšávky, vystavěn hospodářský dvůr.\n\nNejstarší zástavba se nepochybně nacházela v blízkosti dnes již zcela zaniklé tvrze. O tom, kde se tvrz nacházela se však vedou spory. V nejbližším okolí Jimramova nenajdeme vhodné místo pro stavbu hradu či opevněné tvrz, ačkoliv částečně by tyto podmínky mohl splňovat nevelký pahorek nad dnešním soutokem Svratky a Fryšávky. Problém je, že tento soutok vznikl až v 17. století – do té doby se nacházel o něco dále pod skálou Kabačkou. Jisté je, že první osadníci museli tvořit i hospodářské zázemí obce. Z roku 1392 se dochovala zmínka o rybníku, jenž snad tvořil součást náhonu jednoho z jimramovských mlýnů. Je však možné, že také představoval součást obranné soustavy tvrze.\nPokus o rekonstrukci podoby zástavby Jimramova v době okolo roku 1450 učinil dr. Emil Čermák, jenž při tom vycházel z dochovaných záznamů v gruntovních knihách. Centrum obce představovaly tvrz s hospodářským dvorem, pivovar a mlýn s rybníkem. Dále zde stála kovárna (čp. 51), lázeň (čp. 53), rychta (čp. 56) a dvojice gruntů v místě dnešního parku Bludník. Následovala zástavba domů u řeky až k domu čp. 15, domy čp. 17, 18, 19, 20, 22, 24, 25, 26, 27, 28 a 29 a směrem k zámku domy čp. 37, 38, 39, 40 a 41. Ve druhé řadě směrem od zámku pak ještě stály domy čp. 66, 67, 68, 70, 72, 73 a 74 a kostel za čp. 72.\nV průběhu 2. poloviny 15. a v 16. století se postupně zástavba Jimramova rozšiřovala, vznikla mj. dnešní Mostní ulice. Pod obcí byl v této době postaven dům čp. 99 a v současném parku Bludník zanikly grunty čp. 44 a 45. V prolukách již vystavěných domů vznikly další domy – čp. 14, 16, 23, 43, 55, 69 a 71 – nazývané podsedky. V Mostní ulici došlo k výstavbě domů čp. 30, 31, 32, 33 a Mostní mlýn (čp. 34). Přesná doba vzniku mlýna není přesně známa, poprvé se objevuje až v roce 1589. V řadě zástavby domů na náměstí pod kostelem byla postavena čp. 76, 77, 78, 80, 81, 82, 83 a 84 a v dolní části náměstí čp. 8, 9 a 10.\nEmil Čermák svůj výzkum zástavby dovedl až do roku 1590. Tento rok vybral záměrně, neboť dřívější záznamy o domech byly zničeny při požáru Jimramova v roce 1589. Pavel Katharin z Katharu nechal obnovit vedení gruntovních knih, takže majitele domů z následujících období již můžeme identifikovat mnohem spolehlivěji. V roce 1631 se na dlužním úpise uvádí přesný popis Jimramova v době třicetileté války. Tehdy zde stál svobodný dům Voršily Rychnovské z Louňovic, 14 hospodářských usedlostí, 32 podsedků a 14 chalup, kostel, fara a škola. Na plánku městečka z let 1746–1771 lze vidět zastavění dalších proluk, také vznikla dnešní Pavlovická ulice (tehdy zvaná Horní), Dolní ulice a zastavěn byl i prostor mezi nimi a domem čp. 99 (katovna). Na svahu Padělku nad kapličkou vznikl kostel sv. Matouše. Po vydání tolerančního patentu vznikl také evangelický kostel a v roce 1790 také hřbitov. V období 17. a 18. století vznikla řada domů, z nichž k nejzajímavějším patří domy čp. 13, 148, domy v Hliníku čp. 134, 149 a 169, představující doklad o podobě původní zástavby z konce 18. století, dále domy čp. 108, 145, 162, 190 a 153 u Sola.\n\nOd počátku osídlení vznikala v okolí zámku řada stavení, v nichž bydleli lidé zajišťující provoz hospodářského dvora. Jednalo se tyto budovy:\n\n\nZ dalších objektů patřila vrchnosti také cihelna z 16. století, fungující do roku 1940 (s krátkým obnovením provozu po roce 1945) a také areál střelnice u Sola. K postavení střelnice došlo okolo roku 1820 a využíval ji jimramovský střelecký spolek a po roce 1848 i zdejší oddíl Národní gardy. Areál, jehož součástí byla i kuželna, sklep a přístřešek s výčepem, po zániku střeleckého spolku využívali jimramovští občané k zábavám. Po roce 1945 zchátralá budova střelnice zanikla. Dnes zpustlý areál využívala také tělocvičná jednota Orel jako letní cvičiště.\nPodobu Jimramova v polovině 18. století zachycuje obraz, dnes umístěný v Síni rodáků. Dominantou centra městečka byl zámek, v té době s přestavěným severním průčelím. Přestavěn byl i sousední katolický kostel, spojený se zámkem nadzemní chodbou. Jen málo staveb v centru mělo pevné zdivo. Jednalo se především o radnici a katolickou faru. Rozlohou se k největším řadily domy čp. 18 a 20. Panský dům byl v této době pouze přízemní, teprve v roce 1939 prošel přestavbou, při němž přibylo i první patro.\n\nOsmnácté století bylo celkově velmi příznivé pro rozvoj Jimramova. Zatímco v roce 1700 zde stálo asi 80 domů, o sto let později jich bylo 158 a počet obyvatel se dostal přes jeden tisíc. Na konci století došlo také zastavění volných prostranství mezi jednotlivými domy na náměstí, čímž vznikla souvislá zástavba. Na řadě domů se do lomenic zapisovaly údaje o jejich stavbě. V Jimramově se dochovaly především u domů čp. 145 a 149.\n\nV 70. letech 18. století se zavedlo číslování domů. Jelikož v této době vrchnost přijížděla do městečka cestou od Kunštátu, začalo se číslováním domů odtud. Číslo 1 tak nesla usedlost v Dolní ulici za mostem přes řeku Svratku.\nDalší svědectví o vývoji zástavby Jimramova přináší katastrální mapa z roku 1835. Ta mimo jiné zachycuje výstavbu podél Svratky v lokalitě \"Žabárna\" a domy na kostelem u cesty při mlýnském náhonu k Hornímu mlýnu, které položily základ dnešní \"Panské ulici\". Zdejší stavby jsou situovány do svahu, takže se jedná o tzv. polozemnice. Dnes již většina zdejších domů není trvale obydlena a řada z nich chátrá – v roce 2009 došlo k demolici domů (resp. dvojdomu) čp. 125 a 219. V tomto období také proběhla stavba domů v okolí kaple sv. Matouše a také dům čp. 115, zv. \"Špýchar\". K jeho zřízení došlo za Josefa II. po roce 1780, aby v případě neúrody byly zajištěny zásoby pro obživu obyvatel. S rozvojem dopravy význam špýcharů klesal, takže ani tomu jimramovskému se nevyhnulo zrušení. Pozdějí prošel přestavbou na byty.\n\nV roce 1907 započala stavba textilní továrny na Benátkách. Jako zázemí pro pracovníky továrny byla na poli za městečkem nad Horkou vystavěna dnešní osada \"Domky\" (čp. 221–229), tehdy nazývaná \"Židenice\".\n\nZástavbu z počátku 20. století výrazně poznamenala secese. V roce 1910 vznikl za kaplí dům čp. 140, který si nechal postavit tehdejší ředitel měšťanské školy Josef Ondruška. Ve stejném roce a ve stejném slohu také vznikla budova měšťanské školy, tvořící základ dnešní základní školy. Řada domů prošla pouze secesními úpravami. Mezi ně patří např. dům čp. 93 stavitele Veselského z roku 1911 a dále domy čp. 40, 67 a 133.\nPo regulaci Svratky v letech 1926–1927 došlo k uvolnění prostoru u řeky, díky čemuž ve 30. letech vznikly dnešní ulice \"Říční\" a \"Strachujovská\". V této době byla postavena mimo jiné i funkcionalistická \"vila Josefa Železného\" s ocelovou konstrukcí. Jelikož však nedošlo k předpokládanému masovému rozšíření tohoto typu staveb, jedná se jedinou takovou stavbu mimo Prahu. Zároveň bývá vila řazena mezi nejhodnotnější funkcionalistické stavby v kraji. Až do začátku druhé světové války docházelo k postupným přestavbám domů na náměstí a k výstavbě nových domů v dnešní \"Borovnické ulici\".\n\n50. léta 20. století se opět nesla ve znamení rozšiřování jimramovské zástavby. Z té doby pochází především rodinné domky na Padělku ke hrobce Belcrediů a následně i ke školnímu areálu. Ten byl postupně rozšiřován až na konci století dostal současnou podobu. V 70. letech vznikla při silnici na Nový Jimramov čerpací stanice (čp. 315). Ve stejné době došlo k zastavění prostranství po trojici zaniklých domů naproti bývalé Koruně, kdy bylo postaveno nákupní středisko. Do přístavby (čp. 326) se přesunula lékárna, nacházející se dříve v domě čp. 11. Do konce 20. století přibyly nové domy v Sytinách a u Fryšávky.\n\nJimramov se poprvé objevuje roku 1518 na Klaudiánově mapě Čech. Označen je zde jako \"Gimramow\" a nachází se vlevo uprostřed. Uveden byl hlavně díky tomu, že leží na zemské hranici a na křižovatce cest mezi Čechami a Moravou. Roku 1575 je na mapě poprvé uveden pod německým názvem \"Ingrowitz\" a pod stejným názvem se objevuje i na dalších mapách, např. na mapě Čech z roku 1585 od Bernarda Mercatora, na které je zakreslen hluboko na českém území. To vedlo k domněnkám, že se jedná o staré české město. Jimramov je také uveden na Komenského mapě Moravy ze 17. století a to pod českým i německým názvem.\n\nJedná se o oficiální kroniku Jimramova, zřízenou na základě zákona o pamětních knihách obecních 80/1920 Sb. K roku 2015 se skládala ze čtyř částí.\n\nOficiální kronika byla založena v roce 1924 a její titul stranu vyzdobil Emil Nečas. V tom roce však nebyl zvolen kronikář a proto radní Mgr. F. Polák do ní zapsal pouze seznam zemřelých a padlých vojáků za první světové války. Později do ní byl přidán nekrolog jimramovského rodáka Emila Mašíka. Ke zvolení kronikáře došlo až 9. února 1928 a byl jím vybrán náměstek starosty Karel Bukáček. Ten do kroniky na základě poznámek obecního úředníka doplnil události z let 1924–1928. Kronikářem zůstal do roku 1937 a poté ho na jeden rok vystřídal Josef Groulík. Během protektorátu nebyla kronika vedena, teprve po osvobození události dopsal Josef Pavelka (kronikářem do roku 1950). Posledním kronikářem první části byl ing. Josef Bím, který ji dovedl do roku 1955.\n\nOd roku 1956 začal Josef Bím psát druhou část jimramovské kroniky, jejíž titulní list vyzdobil tehdejší ředitel jimramovské školy Ladislav Procházka, který kroniku po odchodu do důchodu v roce 1958 převzal a vedl ji do roku 1971. Následně se vystřídali další dva kronikáři – Zdeněk Uherka (1971–1973) a Stanislava Strouhalová (roz. Bímová; 1974–1977) – a druhou část v roce 1985 zakončil Jan Dědič (kronikářem od roku 1978).\n\nJan Dědič začal v roce 1986 psát i třetí část kroniky a dovedl ji do roku 1990. V letech 1991–1993 byl Jimramov bez kronikáře, události doplnil až v roce 1994 jmenovaný nový kronikář Pavel Novotný. Třetí část byla dovedena do roku 2006.\n\nZatím poslední část jimramovské kroniky se začala psát v roce 2007 a je vedena do současnosti. Jejím autorem je Pavel Novotný, titulní list pak vytvořil Josef Dobiáš.\n\nKromě oficiální jimramovské kroniky existuje řada knih, které se snažili zmapovat historii Jimramov formou kroniky. Patrně tou nejstarší je \"Kniha pamětní městečka Jimramova\", k jejímuž založení došlo 10. listopadu 1821 a je dovedena do roku 1849. Dnes je uložena v okresním archivu ve Žďáru nad Sázavou. V roce 1899 poličské nakladatelství Popelka vydalo publikaci \"Paměti městečka Jimramova\", kterou podle zápisků mons. J. Havránka sepsal F. Still. Když se v roce 1945 rozhodl jimramovský kronikář Josef Pavelka o sepsání mnohem širší kroniky, která by mapovala historii městyse od jeho založení, staly se právě Havránkovy paměti jedním z jeho zdrojů. Kromě toho čerpal i podkladů dr. Emila Čermáka, které byly později vydány pod názvem \"Kronika Zubří země\", dále pak z \"Pamětí spisovatele Broučků\" od Jana Karafiáta, z \"kroniky Adolfa Ženatého\" z let 1859–1885 a především z farních a školních kronik a z Vlastivědy moravské. V Kronice zubří země se však neobjevili veškeré poznámky Emila Čermáka. Ty, pod názvem \"Velká kniha jimramovská\", patrně opsal a rozšířil Karel Pohořelý.\n\nJimramov leží v údolí, nad kterým se tyčí řada vrcholů. Nejznámější je trojice Padělek, Prosička a Holý vrch, která se dostala do znaku města. Od Sedlišť je oddělen Kabačkou a od Trhonic Horou. Mezi osadou Domky, zahrádkářskou kolonií a Jimramovem najdeme Žákův kopec. K Jimramovu patří i samota \"V Bombaji\" (také uváděna pouze jako \"Bombaj\"), ležící v údolí bezejmenného přítoku Svratky a obklopená Holým vrchem, Chocholíkem a Mášovým kopcem.\n\nŘada lokalit v Jimramově a jeho okolí nese pomístní označení a běžně se s nimi nesetkáme. Můžeme se s nimi však setkat např. v regionální či místní literatuře. Jednou z lokalit, kde se setkáváme s větším množstvím pomístních názvu, čímž dochází k rozdělení na části, je rozlehlý vrch Padělek. Jeho jednotlivé části nesou pojmenování \"Přední Padělek\", \"Zadní Padělek\" a \"Pilničky\"; označení pro vrcholovou část (\"Na Hřebeni\") a sráz spadající do údolí Fryšávky (\"Markova dolina\") se dnes již nepoužívají. Často se také objevuje název \"Sytiny\", označující východní svahy Holého vrchu. Svá pomístní označení nesou i některé skalní útvary. Asi nejznámějším takovým případem je skála \"Kabačka\", pojmenovaná podle stejnojmenného kopce. Pro skálu ležící na protější straně potoka se užívá název \"Kotkovice\" a do poloviny 20. století se pro nedaleký okraj lesa běžně používal název \"Hana\"; obě lokality jsou spojeny s dnes již téměř zapomenutou pověstí o Haně. Pro skupinu skal ve Smrčinách, v údolí Fryšávky u Nového Jimramova, se vžilo pojmenování \"Vopičkovy skály\". Jedním z nejstarších pomístních názvů je \"Pilátka\", označující svah a návrší nad zahradnictvím. Název je odvozen od majitele Vávry Piláta, jenž zde hospodařil od roku 1629.\n\nVzdychánky je staré, dnes již téměř zapomenuté, pojmenování údolí Malého Trhonického potoka (označovaného také jako Vzdychánek) mezi Kabačkou a Horou. Malý Trhonický potok má trojici pramenných větví – jedna přichází z jihovýchodních svahů Bezděku, druhá z olšin u Trhonic a třetí z lesů severně od Trhonic. Stékají se u kamenného mostku, stojícího v místech staré cesty z Jimramova na Korouhev. Potok následně teče širokým údolím, který se u Jimramova zužuje mezi svahy Kabačky a Hory. Dodnes potůček tvoří přirozenou hranici mezi katastrálními územími Trhonice a Sedliště.\n\nV minulosti oblíbené výletní místo obyvatel Jimramova se zcela změnilo po vybudování nové silnice na Korouhev v letech 1936–1946. Ve spodní části potoku došlo k jeho narovnání a ke zpevnění břehů kamennou dlažbou. Následovala řada dalších úprav a oprav, především z důvodu narušení vozovky. Původní stav Vzdychánků zůstal pouze v délce asi 30 m nad mostkem (stav v roce 2005).\n\nV údolí a v okolí potůčku roste řada druhů květin – prvosenky, sasanky, slezníky, kuklíky, oměje, dříve zde bylo možné najít i ocúny a pod Chládkovou vápenkou i vstavače. Nacházela se zde také jediná lokalita výskytu žluťuchy orlíčkolisté na Jimramovsku, dnes zachované spolu s lokalitou oměje v neupravené části nedaleko zmíněného mostku.\n\nNedaleko centra městysu, na okraji zámeckého parku Bludník, se nachází soutok Svratky a Fryšávky. Ten se až do období let 1680–1687 nacházel pod Kabačkou, v této době Filip Novohradský z Kolovrat nechal přeložit tok Svratky do současné podoby. Současnému korytu Svratky předcházel náhon, který přiváděl vodu na tzv. Mostní mlýn. Část tohoto náhonu je dodnes patrná pod Kabačkou. Kousek od současného soutoku Svratky a Fryšávky jsou viditelné poslední zbytky náhonu, který přiváděl vodu z Fryšávky na Horní a dnes již zaniklý Zámecký mlýn. Rozhodnutí o jeho zasypání bylo vydáno 11. února 1957, k realizaci došlo v 80. letech 20. století.\n\nKousek od lokality \"Žabárna\" se do Svratky vlévá Sedlišťský potok, přivádějící vodu ze svahu kopce Bezděk. Nedaleko Kabačky a Poličského mostu se vlévá Malý Trhonický potok (objevuje se také jako \"Hraniční potok\", \"Vzdychánek\", \"Trhonský potok\" či \"potok Vápenka\", ačkoliv poslední název se objevuje pouze v jediném případě). Trhonický potok, ve 13. století nazýván \"Strachwiow\", se do Svratky vlévá o něco dále po jejím proudu, nicméně tento potok protéká částí Benátky, tedy nikoliv Jimramovem. Posledním přítokem Svratky v Jimramově je Věcovský potok, ústící nedaleko zahrádkářské kolonie ve Strachujovské ulici a autobusové zastávky \"Jimramov, zahradnictví\".\n\nU Jimramova se také rozkládá dvojice rybníků, každý leží na jiném břehu Svratky. Bližší, nacházející přes řeku naproti zahrádkářské kolonie, se jmenuje \"Bukáčkův kout\", byl vybudován v roce 2005, slouží jako přírodní koupaliště a využívá jej i jimramovský rybářský svaz. O něco dále směrem na Strachujov, na pravém břehu Svratky, najdeme \"Jimramovský rybník\", kterým protéká Věcovský potok. Kousek od něho se nachází zbytky dalšího rybníka, momentálně vypuštěného. Také tímto místem protéká věcovský potok. V minulosti se přímo u zámeckého areálu nacházela řada dalších rybníků (jeden např. v místech dnešního dětského hřiště a stával u něho Zámecký mlýn, dalších v místech dnešního fotbalové hřiště), které pravděpodobně tvořily obrannou soustavu první jimramovské tvrze, jejíž lokace je dosud neznámá.\n\nNeoddělitelnou součástí historie i současnosti je náboženský život. Jan Dubský z Třebomyslic se během svých zahraničních cest setkával protestanty augsburského (luteránského) vyznání. Roku 1608 vydal církevní řád, tzv. \"Artikule\", kde v sedmnácti bodech určil zásady církevního života, náboženské výchovy a vztahů mezi farářem a učitelem, včetně hmotné odpovědnosti. Tímto krokem se snažil předejít možným sporům mezi farářem a občany. Plné znění církevního řádu se v roce 1899 objevilo v díle Paměti městečka Jimramova od Msgr. J. Havránka. Dále ustanovil \"Sbor literátský\", jehož úkolem bylo dohlížet na dodržování církevního řádu. Na financování církevních výdajů a na podporu nemajetných vedl sbor svoji pokladnici, která podle kronikáře Pavelky představovala jakousi první obdobu záložny. V roce 1631 došlo k jeho rozpuštění a zrušení artikulí, protože se podle císařské komise vztahovaly na luteránskou, tedy kacířskou, víru.\n\nZa Jana Václava Novohradského z Kolovrat museli být poddaní stejné víry jako vrchnost, docházelo tedy k nuceným přechodům ke katolíkům. Jelikož řada z nich přechod pouze předstírala a na smrtelné posteli odmítali přijetí svátosti podle katolického obřadu, čímž jim byl odepřen církevní pohřeb. Příbuzní je následně pohřbívali na Padělku či na svých zahradách. Nekatolíci se scházeli na tajných bohoslužbách, uchovávali protestantské bible a náboženské spisy, které se do českých zemí šířily od emisarů ze Saska. Docházelo k pronásledování nekatolíků, byly jim zabavovány knihy a řada jich také byla zatčena.\n\nK pronásledování protestantů docházelo i za Marie Anny Anežky z Nübern. Ačkoliv sama byla původně protestantka, stala se z ní horlivá katolička. Velmi aktivně, ale zároveň i nevybíravě, si v pronásledování počínal kaplan Ondřejec, který pro svoje (zejména verbální) útoky na protestanty musel nakonec městys opustit. Od roku 1723 probíhalo také v Jimramově pátrání po tzv. zapovězených knihách.\n\nNa počátku 18. století bylo, na základě povolení papeže Klementa VI., založeno \"Bratrstvo sv. Barbory\". V roce 1783 byl tento náboženský spolek na příkaz císaře Josefa II. zrušen.\n\nK uvolnění situace došlo za Antonína Belcrediho. Ten rád vyhledával společnost obou jimramovských farářů, se kterými vedl diskuze. Údajně se měl zasadit o příchod evangelického faráře Michala Blažka, s nímž se seznámil v Líšni. Oba byli také členy zednářské lóže, která v Jimramově sídlila v domě Karafiátových (dnes Bistro); zda byl jejím členem také Jan Karafiát, není známo. Antonín Belcredi také přivedl do obce katolického faráře Matěje Josefa Sychru. Podle tehdejších předpisů nesměla mít evangelická modlitebna věž. Proto byl vyroben zvon z příspěvků obou církví, umístěn na věž katolického kostela a ten pak do roku 1916 svolával katolíky i evangelíky k bohoslužbám. Na zvoně se nacházel nápis: \"Od dobrodinců chrámu Páně jimramovského jak katolíků, tak helvetů dal se tento zvon odlít ve Sloupnici u Vaňka v roce 1819\".\n\nK založení Katolické politické jednoty došlo v Jimramově z popudu Mons. Havránka v roce 1870. První schůze se uskutečnila dne 18. prosince 1870. Brzy po založení měla více jak 50 členů z Jimramova i okolních obcí. Projednávaly se zde všechny důležité otázky doby – převážně otázky školské, civilní sňatky či zakládání českých středních škol. Dále se členové věnovali politickému a státoprávnímu uspořádání Rakouska, především prosazování federalizace a zrovnoprávnění českého národa. Také byly vysílány deputace k zemskému sněmu a k říšské radě do Vídně. V roce 1873 se projednávalo zřízení akciové přádelny v Jimramově.\n\nVelmi významné byla zdejší klubovna a čítárna, v níž se nacházelo velké množství časopisů, jako např. Hlas, Pokrok, Slovan, Humoristické listy, Svoboda, Obrana, Květy, Moravská orlice či Hospodářské noviny.\n\nJednota se také starala o pořádání slavností, pořádala lampionové průvody a organizovala náboženské slavnosti. Velkou zásluhu měla také na sepsání první kroniky Jimramova – \"Paměti městečka Jimramova\". Původně jednota sídlila v patře pivovaru, od roku 1877 v panské budově u zámku. Po roce 1918 její činnost upadala až nakonec zanikla. Pozůstatkem její činnosti je kamenný kříž s deskou u staré silnice na Javorek nad údolím Fryšávky.\n\nZednářská lóže byla založena kolem roku 1800 na popud Antonína Belcrediho. Mezi členy patřil i evangelický farář Michal Blažek. Sídlo lóže bylo v domě čp. 18 (dnes Bistro), který vlastnila rodina Karafiátových. Nacházelo se tu i kasino s časopisy a bohatě vybavenou knihovnou. Často sem chodil i Matěj Josef Sychra. Další osudy nejsou známy, proto se nedá s jistotou říci, zda existovala ještě v roce 1830, jak ji ve svých pamětech zmiňuje Jan Karafiát. Jisté je, že jeho rodina ještě v roce 1850 vlastnila obřadní knihu, roucho, meč a pečeť zednářského bratrstva.\n\n\n\nZ nich se na území Moravy nacházejí Jimramov a Ubušín, zatímco v Čechách Benátky, Trhonice a Sedliště.\n\nJimramovské obecní zastupitelstvo má 15 členů, z toho 5 členů je zároveň členy obecní rady. V čele obce stojí starosta, kterého zastupuje zástupce starosty (místostarosta). V obci také funguje revizní komise a finanční komise.\n\nDo obecních voleb 1990 postavila kandidátní listinu pouze trojice stran – Československá strana lidová (ČSL), Komunistická strana Československa (KSČ), Občanské fórum (OF) – a dvojice hnutí – Nezávislí kandidáti (NK) a Sdružení nezávislých kandidátů (SNK). Vítězem voleb se stalo OF (5 mandátů), druhé skončilo SNK (5 mandátů) a třetí ČSL (3 mandáty). Dva mandáty získala KSČ, NK ve volbách neuspěli. Starostou byl zvolen Jan Keller.\n\nDo obecních voleb 1994 postavila kandidátní listinu pouze čtveřice stran – Křesťanská a demokratická unie – Československá strana lidová (KDU-ČSL; 15 kandidátů), Občanská demokratická strana (ODS; 15 kandidátů), SNK (15 kandidátů) a Česká strana sociálně demokratická (ČSSD; 6 kandidátů). Společnou kandidátku postavila Komunistická strana Čech a Moravy (KSČM) a NK (5 kandidátů). Vítězem voleb se stala ODS (5 mandátů), druhá skončila KDU-ČSL (4 mandáty) a třetí SNK (4 mandáty). Po jednom mandátu získali ČSSD a společná kandidátka KSČM a NK. Starostou byl znovu zvolen Jan Keller.\n\nDo obecních voleb 1998 postavila kandidátní listinu pouze čtveřice stran – KDU-ČSL (15 kandidátů), ODS (15 kandidátů), SNK (10 kandidátů) a ČSSD (7 kandidátů). Josef Dobiáš kandidoval jako nezávislý. Volby vyhrála KDU-ČSL (6 mandátů), druhá skončila ODS (4 mandáty), třetí SNK (3 mandáty) a čtvrtá ČSSD (2 mandáty); Josef Dobiáš ve volbách neuspěl. Za starostu byl nově zvolen Pavel Kalášek, místostarostou Josef Mašík.\n\nDo obecních voleb 2002 postavily kandidátní listinu 2 strany a jeden subjekt – KDU-ČSL, ČSSD a Kandidáti místních částí Sedliště, Trhonice, Ubušín. Obě kandidující strany postavily 15 kandidátů, subjekt pouze 12. Vítězem voleb se stala KDU-ČSL (8 mandátů), druhá skončila ČSSD (4 mandáty) a třetí Kandidáti místních částí (3 mandáty). Starostou byl zvolen Pavel Kalášek.\n\nV obecních volbách 2006 sestavila kandidátní listiny pouze dvojice stran a jeden subjekt – KDU-ČSL, ČSSD a NK (Sdružení nezávislých kandidátů za Jimramov). Všechny strany postavily 15 kandidátů. Vítězem voleb se stala KDU-ČSL (6 mandátů), druhá skončila ČSSD (5 mandátů) a třetí NK (4 mandáty). Starostou byl opětovně zvolen Pavel Kalášek.\n\nTaké v obecních volbách 2010 sestavila kandidátní listiny pouze trojice stran – KDU-ČSL, ČSSD a Nezávislí pro Jimramov. KDU-ČSL postavila 15 kandidátů, obě zbývají strany 14. Vítězem voleb se stala KDU-ČSL (6 mandátů), druhá skončila ČSSD (5 mandátů) a o pouhý hlas třetí Nezávislí pro Jimramov (4 mandáty). Starostou byl nově zvolen Ing. Josef Homolka.\n\nDo voleb do zastupitelstva v roce 2014 nakonec kandidovala pouze dvojice stran – KDU-ČSL a Nezávislí kandidáti. Obě strany zapsali do voleb po 15 kandidátech. Vítězem se stala KDU-ČSL se ziskem 9 mandátů, Nezávislí kandidáti obdrželi mandátů 6.\n\nV roce 1850 došlo ke zrušení funkce purkmistra, kterého v čele obce nahradil starosta. První starosta tak plynule pokračoval z funkce purkmistrovské. Titul purkmistr se ovšem neoficiálně udržel až do roku 1900.\n\nSeznam jimramovských starostů (v závorce s uvedenou dobou ve funkci):\n\nPo roce 1945 tuto funkci převzal předseda místního národního výboru:\n\nV roce 1989, po změně politického režimu, došlo i k navrácení funkce starosty:\n\nZnak městyse tvoří tři stříbrné hroty v modrém poli, nad nimiž jsou tři zlaté hvězdy. Hroty představují tři okolní kopce – Padělek, Prosičku a Holý vrch. Tyto hroty Jimramov získal již za Pernštejnů a symbolizují užívání zmíněných vrchů a lesů k užitku obce. Později k nim přibylo modré pole a v polovině 18. století jako ozdoba i trojice hvězd. Ještě v první polovině 19. století jej obec směla používat pouze se souhlasem panovníka. Dne 20. dubna 2000 obdržela obec z rukou tehdejšího předsedy Poslanecké sněmovny Parlamentu České republiky Václava Klause vlastní prapor.\n\nVlastní pečeť získal Jimramov v roce 1578. V pečetním poli se nacházel renesanční štít a v něm trojice hrotů obrácených vzhůru. Nad štítem se nacházel letopočet 1578 a nápis: \"PECZETH MIESTECZKA GIMRAMOVA\". Stejný znak, ale v barevném provedení, se nachází na jimramovské radnici. Od 18. století se zde objevují ještě tři hvězdy. Až do poloviny 19. století neměl podpis listiny význam, ten jí dodávala pouze pečeť červeným voskem, dokazující pravost dané listiny.\n\nJimramov se nachází na křižovatce několika silnic. Od Nového Města na Moravě sem přichází silnice II/360, pokračující na Poličku, a od Bystřice nad Pernštejnem silnice II/357, směřující na Borovnici. Ze silnic II. třídy tudy vede i silnice II/375 na Nyklovice. Z dalších silnic je pak pro městys důležitá silnice III/35726, která jej spojuje se Sněžným.\n\nPočátky současné sítě silnic procházejících Jimramovem je třeba hledat ve 13. století. K těm nejfrekventovanějším cestám vždy patřily stezky vedoucí k sídlům panství – na přelomu 14. a 15. století se jednalo především o stezky na Kunštát a přes Javorek na hrad Skály (Štarkov), později za Pernštejnů především cesta na Bystřici a po rozdělení pernštejnského panství na díly bystřický a novoměstsko-jimramovský stoupl význam spojení na Nové Město, velkou důležitost měla také spojnice s královským městem Polička.\n\nK dokončení vytvoření základní sítě cest došlo až na konci 16. století po vzniku samostatného jimramovského panství za Pavla Katharina z Katharu. Kvalita tehdejších cest ovšem ani zdaleka nedosahovala kvality dnešních silnic II. či III. tříd, jednalo se pouze o zpevněné cesty, vedené jako nejkratší spojnice obcí a osad bez ohledu na vhodnost terénu. Velký problém pak pro cesty znamenalo překonávání vodních toků. Zpočátku je překonávaly prostřednictvím brodů, které v pozdějších dobách nahradily mosty. Nejstarší záznam, dokládající existenci mostu v Jimramově, pochází z roku 1587, kdy je v jimramovských účtech zmínka o výnosu mýtného z mostu u mlýna.\n\nJeště v roce 1756 můžeme v případě spojnice Poličky a Nového Města hovořit o upravené vozové cestě. K rozšíření a upravení části této cesty, vedoucí z Jimramova na Poličku, došlo nedlouho před rokem 1800. Během těchto úprav proběhlo zesílení povrchu, takže tudy mohly jezdit i těžké formanské vozy. V roce 1819 následovala výstavba silnice na Nové Město, která po roce 1831 prošla úpravou.\n\nV roce 1839 přibyla silnice od Kunštátu přes Ubušín, z Jimramova pokračující přes Javorek do Německého (dnes Sněžné). Původně měla být tato silnice, dnes nesoucí číslo 375, vedena údolím Trhonického potoka, ale po protestech majitelů zdejších pozemků a luk došlo k jejímu přeložení na svahy Pavlova kopce (v lokalitě \"Ochozy\"). Po roce 1900 přibyla silnice údolím Fryšávky do Nového Jimramova a dále na Sněžné, čímž se doplnila hlavní silniční síť do dnešního stavu.\n\nNejdéle na své silniční spojení s Jimramovem čekala obec Sedliště. Už roce 1925 zdejší občané navrhovali výstavbu nové silnice, která by vedla z Jimramova přes Sedliště do Borovnice. Na dalším jednání v roce 1931 byla obec vyzvána k výkupu pozemků, ale pro odpor některých majitelů k realizaci nedošlo. Později také padly snahy o vedení nově stavěné silnice č. 360 právě přes Sedliště.\n\nV průběhu 20. století prošly silnice postupnou modernizací. V roce 1936 začala stavba nové silnice na Poličku, ovšem do roku 1938 se stihl dokončit pouze úsek mezi Poličkou a Korouhví. Zbývající část do Jimramova byla pouze rozpracována a v roce 1940 z důvodu německé okupace a války zastavena. K jejímu dokončení došlo až v roce 1947 a součástí byl i nový most přes Svratku a odbočka do Sedlišť. K původně plánované nové silnici údolím Věcovského potoka na Nové Město již nedošlo. V roce 1940 se uvažovalo i o výstavbě nové silnice, která by spojovala Vysoké Mýto, Proseč a Jimramov a dále měla pokračovat údolím Svratky na Brno. Tato nová silnice o parametrech silnice I. třídy měla nahradit Sudetami v okolí Svitav přerušenou silnici z Hradce Králové na Brno, k její realizaci však nedošlo; na jimramovsku měla nahradit dnešní silnici II/357. V letech 1955 a 1956 proběhla výstavba přeložky silnice na Sněžné, čímž došlo k odklonění dopravy z Panské ulice a dnes již neexistují „\"Urbanovy uličky\"“.\n\nŽelezniční doprava do městysu nikdy zavedena nebyla, ačkoliv se uvažovalo o vytvoření trati spojující Nové Město na Moravě a Poličku. V plánu bylo i vybudování jimramovského vlakového nádraží v lokalitě \"Žabárna\".\n\nCo se týká autobusové dopravy, tak autobusy ve vlastním Jimramově staví na třech zastávkách. Zastávka \"Jimramov, nové domky\" se nachází na okraji Jimramova, nedaleko odbočky na osadu Domky. Druhá zastávka \"Jimramov, Obecní úřad\" je umístěna přímo v centru městysu na náměstí Jana Karafiáta. Třetí zastávku \"Jimramov, zahradnictví\" najdeme na Strachujovské ulici, nedaleko zahrádkářské kolonie, mezi dvojicí ramen Věcovského potoka, které se nedaleko od ní vlévají do Svratky, resp. Jimramovského rybníka. Zastávka \"Jimramov, GAMA\" se již nachází v místní části Benátky na katastrálním území Trhonice.\n\nCyklisty sem přivádí řada cyklotras. Po silnici II/375 přichází cyklotrasa 104, mířící podél Fryšávky po silnici na Sněžné. Od Dalečína sem vede cyklotrasa 4025 (směrem na Borovnici), od Jimramovských Pavlovic přes Domky cyklotrasa 4344 a začíná zde cyklotrasa 4339, pokračující na Javorek.\n\nJimramov leží na soutoku Fryšávky a Svratky, do které dále postupně ústí Malý Trhonický (zv. také Vzdychánek), Trhonický a Věcovský potok. Na Fryšávce se celkově nachází 5 mostů (Borovnický, Starý a Nový most u Sola a dva mosty ve Smrčinách u Nového Jimramova), další dva na Svratce (Poličský a Benátský) a po jednom na Trhonickém a Věcovském potoce. Trhonický potok ovšem neprotéká Jimramovem, ale jeho místní částí Benátky.\n\nPředchůdcem mostů bývaly brody, ze kterých se v Jimramově minimálně do roku 2006 dochoval jediný. Začíná u mostu u Bludníku a proti proudu Fryšávky pokračuje na levý břeh, kde pokračuje vozová cesta na Holý vrch. Nejstarší známá vyobrazení jimramovských mostů jsou na obraze Jimramova z roku 1750, umístěném v Síni rodáků.\n\n\"Poličský most\" najdeme pod skálou Kabačkou na dnešní silnici spojující Jimramov s Poličkou v ulici Mostní. Jeho původní podoba není známa, zřejmě býval dřevěný, stejně jako ostatní jimramovské mosty. V kronikách se můžeme dočíst, že býval zakončen branou a ta se na noc zavírala. V roce 1848 jej povodeň strhla a musel být nahrazen novým. Na obraze z roku 1750 je nakreslen jako krátký jednoobloukový kamenný most. Na obraze je zároveň zachyceno nové koryto Svratky, kdy se obloukem odklání od Kabačky ke mlýnu. Jednalo se však pouze o dočasnou změnu koryta, k čemuž docházelo poměrně často po povodních. Při přestavbě po roce 1880 už byla řeka ve svém původním korytě. Po této přestavbě se z něho stal nejdelší jimramovský most; měl pět kamenných pilířů a typologicky spadal mezi traverzové mosty. Jelikož však byl velice úzký a nevyhovoval tak požadavkům automobilové dopravy 20. století, bylo v rámci výstavby silnice na Poličku rozhodnuto taktéž o radikálně přestavbě mostu, resp. výstavbě nového mostu. Se stavbou se započalo v roce 1939, část původního mostu se ubourala, vytvořili se základy nových pilířů a také došlo k vystavění opěrné zdi při Vzdychánku (Malý Trhonický potok). V roce 1941 došlo k přerušení stavby, obnovena byla v letech 1947–1948 a zrealizována firmou Ing. Fanta – Kutnohorský.\nDruhý jimramovský most přes Svratku se nazývá \"Benátský\". Jak už název napovídá, spojuje Jimramova s místní částí Benátky, resp. ulici Dolní s Ubušínskou. Dlouhou dobu se jednalo o dřevěný most, jak je zachycen i na výše zmíněném obraze. O původních dvou mostech se informace nedochovaly, třetí byl stržen povodní v roce 1861 a čtvrtý v roce 1875. Po jedné z dalších povodní jej nahradil provizorní most o dvou polích se středovým rizalitem. V průběhu regulace řeky v letech 1925–1926 ho nahradil obloukový železobetonový most. 26. dubna 1945 jej partyzáni poškodili výbuchem nálože, kterou umístili na pilíř na levém břehu. Výsledkem toho bylo naklonění mostu o půl metru. Po válce se sice dočkal rekonstrukce, ale stopy po výbuchu ve formě trhlin zůstaly a postupně se rozšiřovaly. Proto došlo v roce 2013 k jeho rozebrání a vystavění nového mostu.\n\nNejstarším most vedoucí přes Fryšávku najdeme nedaleko jejího soutoku se Svratkou. Nazývá se \"Borovnický\" a na základě zmíněného vyobrazení můžeme říci, že původně býval dřevěný se střechou. Po roce 1885 přešel přestavbou na traverzový most. Při přestavbě byly na pilíře položeny ocelové nosníky a na ně 10 cm silné kamenné desky. Most pak doplňovalo ocelové zábradlí. Další přestavbou prošel v 80. letech 20. století, kdy se dočkal výměny nosníků a mostovky; zároveň přibyly po obou stranách chodníky pro pěší.\n\nV místech vyústění Panské ulice do ulice U Fryšávky stojí tzv. \"Starý most u Sola\". K jeho vybudování došlo patrně již za pánů ze Stařechovic ve 14. století a představoval spojnici Jimramova se Štarkovem a Javorkem. Původní podoba není známa, ale s největší pravděpodobností se jednalo o dřevěný most. Na přelomu 19. a 20. století prošel přestavbou do současné podoby. Až do vybudování přeložky silnice III/35726 tudy vedla cesta na Sněžné. Z důvodu havarijního stavu jej dnes mohou využívat pouze pěší.\n\"Nový most u Sola\" vznikl až po vybudování přeložky silnice na Sněžné do dnešních míst. K přeložení silnic došlo v letech 1955–1956 a doprava tak byla odvedena z velice úzké uličky mezi bývalým pivovarem a Zámeckým mlýn (dnes zbořený).\n\nPoslední dvojice mostů přes Fryšávku se nenachází přímo v Jimramově, nýbrž až v tzv. \"Smrčinách\", kousek od Nového Jimramova. Jejich vznik je zasazen do doby okolo roku 1900, kdy došlo k vystavění silnice na Nový Jimramov. Jednalo se o traverzové mosty, v 90. letech 20. století při rozšiřování silnice zmodernizované.\n\nCentrálním místech v Jimramově je \"náměstí Jana Karafiáta\", na němž se nachází mj. i radnice. Z náměstí pak vybíhá šest ulici, přičemž pět z nich lze považovat za páteřní. První z nich je \"Pavlovická ulice\", která kopíruje silnici II/360 a přichází ze směru od Nového Města na Moravě. Původně se měla jmenovat \"Novoměstská\", ale v průběhu jednání v roce 1999 došlo k jejímu přejmenování. Nad domem čp. 252 se od ní odpojuje \"Strachujovská ulice\", následující silnici II/357 na Bystřici nad Pernštejnem. Druhou páteřní ulicí, vycházející z náměstí, je \"Dolní\", která pokračuje směrem na Benátky. Za Benátským mostem se z ní stává \"Ubušínská ulice\". Obě ulice se z náměstí oddělují u bývalého hotelu Koruna. U bývalého kláštera Christianeum opouští náměstí \"Mostní ulice\", míří po silnici II/360 směrem na Poličku, přičemž vlastní ulice končí kousek z Poličským mostem u odbočky na Sedliště. Poslední dvě páteřní ulice se od náměstí oddělují za zámkem. První vede rovně po silnici III/35726 na Sněžné a nese název \"U Fryšávky\". Vpravo přes Borovnický most pak míří \"Borovnická ulice\", kterou prochází silnice II/357 na Borovnici (s malou odbočkou k domu čp. 263).\n\nZůstaneme-li ještě chvíli v části ze Borovnickým mostem, najdeme zde další dvě ulici. Ulice \"Žabárna\" vede od mostu proti proudu Svratky a v minulosti zde mělo stát plánované jimramovské nádraží. U domu čp. 281 zahýbá vlevo ulice \"V Sytinách\".\nNa svazích vrchu Padělek je trojice páteřních ulic. Ulice \"Panská\" vychází z ulice U Fryšávky pomocí starého mostu U Sola, vede nad fotbalovým hřištěm a zámkem až téměř k evangelickému kostelu. Tady volně přechází do ulice zv. \"Hliník\". Součástí panské ulice je i krátká spojnice od domu čp. 124 k Borovnickému mostu. Ulice Hliník vede od evangelického kostela rovně, přičemž po chvíli se větví na horní (okolo domů čp. 90 a 146) a dolní část. Obě části se brzy znovu setkávají v části spojující Padělek a Pavlovickou ulici. Součástí ulice je i krátká spojnice s domem čp. 233. Pro část nad katolickým a evangelickým hřbitovem byly původně navrhovány názvy \"Nad hřbitovy\" či \"Nad Kostely\", nakonec ale došlo k rozdělení mezi ulice Panská a Hliník. Zbývající ulice na svahu vrchu nesou název \"Padělek\", kromě ulice pod bývalou kaplí sv. Matouše, pojmenovanou \"U Kaple\". Spojnice mezi Panskou ulicí a náměstím, vedoucí okolo katolického kostela, nese název \"Kostelní\" a spojnice Pavlovické ulice s osadou Domky je pojmenovaná po osadě, tedy nese název \"Domky\".\n\nPoslední ulicí ve vlastním Jimramově je trojice ulic mezi ulicemi Pavlovická a Dolní, nesoucí označení \"Říční\". Podle původního návrhu měla nést název \"U Porážky\", proti čemuž se vznesla vlna kritiky jimramovských obyvatel. Z následné diskuzi zazněly návrhy na názvy \"Za Vodou\", Říční a \"Pod Vodou\", narážející na povodně 1997. Zastupitelé nakonec vybrali právě označení ulice Říční.\n\nV Jimramově existuje několik budov, ve kterých byla umístěna škola. Dodnes stojí všechny, ale budova nejstarší školy je dnes ve velmi špatném stavu. Od roku 1958 je Horní škola chráněna jako kulturní památka, od roku 2010 i budova nejstarší jimramovské školy. V prostorách zámku navíc v minulosti fungovalo i železniční učiliště.\n\nUčitel je v Jimramově poprvé zmiňován roku 1559 a od obce dostával plat ve výši 3 groše. První nepřímá zmínka o jimramovské škole pochází z roku 1565, kdy majitel rychty v Sedlištích, vladyka Václav Újezdecký z Morašic, věnoval jimramovským louku s podmínkou, že hospodář Havel Klečků nechá postavit školu. V roce 1602 se tehdejší učitel Bohuslav dostal do sporu s farářem o plat. Jako reakci na tento spor vytvořil Jan Dubský z Třebomyslic tzv. \"Pořádek církevní\" obsahující 18 artikulů. Roku 1605 byla vydána další listina, v níž představitelé obce stanovili povinnosti pro učitele, a v roce 1606 smlouva, podle které měli faráři dávat rektorům 6 zlatých (ze svého desátku) za stravu. V roce 1609 byla na místě fary nákladem sedlišťského mlynáře Karla Klečky postavena škola. V následujícím roce pak vydala městská rada \"Řád pro školní správce\". Až do roku 1620 byla protestantská, poté ji zabrali katolíci. Učilo se v jedné místnosti, kde také bydlel učitel, který byl do roku 1867 podřízen faráři.\n\nV době pobělohorské docházelo k častému střídání učitelů i farářů v Jimramově – v letech 1677–1680 byl zcela bez faráře a v této době se o školy nikdo nestaral. K roku 1650 jsou uvedeny farní školy v Bystřici, Jimramově, Novém Městě, Žďáře, Olešnici a Poličce. Tento stav vydržel až do roku 1781, kdy byl vydán toleranční patent.\n\nNejstarší jimramovská škola se nacházela v současném domě čp. 72, který stojí ve svahu u kostela Narození Panny Marie a přilehlého hřbitova. Zděný štít stavby, jejíž půdorys má podobu lichoběžníka, směřuje k náměstí Jana Karafiáta, zatímco dřevěný bedněný štít s polovalbou ke kostelu. Objekt je zčásti podsklepený s valenou klenbou sklepa. Většina budovy je z kamene, pouze část druhého patra se dochovala roubená. Střechu pokrývá eternit, pod nímž se dochovala původní šindelová krytina. V současné době je objekt neudržovaný a postupně chátrá.\n\nHorní škola byla vybudována na popud hraběte Antonína Belcrediho v letech 1800–1801. O jejím vystavění bylo rozhodnuto z důvodu nedostačující kapacity staré školy. Uvažovalo se o více lokalitách, nakonec se však vybralo místo uprostřed náměstí. Původně se jednalo o dvoutřídní školu, od roku 1884 měla tři třídy a po zrušení bytu řídícího v roce 1886 čtyři. Od roku 1867 nesla název \"Obecná škola katolická\". Do roku 1842 se zde učilo česky i německy, poté jen česky. Prvním správce se stal Václav Kostrošic, jenž na tomto postu zůstal do svého odchodu do důchodu v roce 1842. Místo po něm převzal jeho zeť Josef Wolf z Horní Bobrové, jenž zde od roku 1833 působil jako podučitel. Po odchodu do důchodu v roce 1884 ho nahradil Karel Bastl z Nového Města na Moravě.\n\nJeště v témže roce do Jimramova přišel učitel František Still. Jimramovský rodák studoval v letech 1875–1879 v Brně a před svým příchodem do Jimramova krátce učil v Nové Vsi. V roce 1899 se podílel na vydání kroniky Paměti městečka Jimramov, kterou sestavil ze zápisků mons. Jana Havránka. V roce 1890 odešel do Dalečína.\n\nNovým učitelem se stal Josef Kheil, jenž se narodil 18. března 1866 ve Žďáře nad Sázavou. Stejně jako Still studoval v Brně, poté učil v Německém a v Novém Městě na Moravě. Jelikož pocházel z hudebnické rodiny, chopil se zde rozvíjení talentu hudebně nadaných žáků, které učil hře na různé hudební nástroje. Také měl výrazný podíl na vytvoření hudební akademie a jeho žáci tvořili základ jimramovského orchestru. Kromě toho byl také fotografem. Řada jeho fotografií se zachovala díky článkům dr. Jiřího Gutha-Jarkovského v časopise Turista.\n\nNa konci 19. století pod ní spadaly také školy ve Věcově, Borovnici a Javorku. Škola ovšem postupně přestávala vyhovovat, třídy bývaly přeplněné a někteří rodiče kvůli tomu odmítali své děti do školy posílat. Ve školní kronice se dochoval popis z roku 1886:\n\nEvangelická škola byla postavena roku 1782, krátce po vydání tolerančního patentu. Prvním známým učitelem byl Jan Mašík, zv. Vřava. Nejprve se učilo v bytě, po roce 1792 v nově postavené společné budově školy a fary.\n\nV roce 1870 došlo k otevření nové dvoutřídní školy, tzv. \"Dolní školy\", na jejíž stavbu přispěl 500 zlatými i císař František Josef I. Roku 1873 došlo k rozšíření na trojtřídní. V roce 1931 budova vyhořela, ale došlo k jejímu obnovení.\n\nV roce 1922 byly obě školy spojeny do pětitřídní obecné školy. Správcem se stal učitel Josef Kheil a vyučování probíhalo v obou budovách. Vzhledem k narůstajícímu počtu žáků, přestaly školy kapacitně vyhovovat, a proto se v roce 1905 katolická a evangelická školní rady rozhodly k vybudování nové Měšťanské školy.\n\nVybudování měšťanské školy bylo domluveno v roce 1905. V roce 1906 podaly místní školní rady žádost na c.k. okresní školní radě v Novém Městě na Moravě a dne 8. října 1907 proběhlo na jimramovské radnici komisionální řízení. V něm se obce Sedliště, Trhonice, Jimramovské Pavlovice a společnosti Občanská záložna, Cyrilometodějská záložna a Sousedské lesy zavázaly k finančním příspěvkům na stavbu školy. Další obce – Nový Jimramov, Javorek, Borovnice, Ubušín a Věcov – se zavázaly poskytnout potahy na dovoz stavebního materiálu. Dále bylo domluveno, že provoz školy bude platit Jimramov, obecné školy budou rozděleny podle náboženství a žádná nebude spadat pod měšťanskou školu a měšťanská škola bude mít vlastní školní radu. Dne 27. dubna 1908 bylo povoleno zřízení trojtřídní měšťanské školy, která dočasně sídlila v domě u Obručníků. Prozatímním ředitelem jmenovali Bohdana Hejduka, dalším učitelem je znám František Vítek. Dne 16. září 1908 v 8 hodin zahájili bohoslužby v kostelích první školní rok. Učil se zde zeměpis, dějepis, počty, měřičství, rýsování, čeština, přírodopis, přírodozpyt, kreslení, psaní, zpěv, tělocvik a němčina.\n\nSoučasně probíhala jednání o vybudování budovy školy. Vytvořením plánů pověřili ing. Vladimíra Fischera z Brna. Ten navrhl postavit dvě jednopatrové budovy, vzdálené 10 m od sebe. V jedné budově měly mít ředitel a školník své byty, do druhé se měly umístit 3 učebny a sociální zařízení. Po upozornění ředitele Hejduka, že se v současné době zřizují čtyřtřídní měšťanské školy a také se staví dívčí školy a kapacita by tak nemusela stačit, došlo ke změně plánů. Dne 14. října 1908 byly odsouhlaseny nové plány, podle kterých se vybudovala jen jedna budova. V ní měly být umístěny 4 učebny, učebna ručních prací, kreslírna s kabinetem, tělocvična, šatny, dva kabinety, sborovna, ředitelna, sociální zařízení, byt ředitele se třemi pokoji a příslušenstvím a byt školníka s kuchyní a pokojem, přičemž oba byty měly mít samostatný vchod. V projektu byly také vyznačeny zahrady, cvičiště, dvůr, studny, ploty, příjezdová cesta a na dvoře dřevník, kurník, a chlívek pro husy a černý dobytek. Zároveň bylo vybráno místo pro stavbu, pozemek hraběte Belcrediho na Padělku, jenž škole daroval. Okresní školní rada jako ředitele definitivně vybrala Bohdana Hejduka, odborným učitelem se stal František Ondruška. Dne 31. března 1909 schválilo ministerstvo přejmenování školy na nový název – \"Jubilejní měšťanská škola Jeho Veličenstva císaře a krále Františka Josefa I.\"\nDne 4. dubna 1909 schválilo vedení městečka výstavbu školy v ceně 123 000 korun a dne 18. dubna obdrželo stavební povolení. Stavbou byla pověřena jimramovská firma Čeňka a Josefa Veselských, kteří cenu stanovili na 110 085 korun. 16. května byla podána žádost o zřízení dívčí školy, ovšem kvůli špatné ekonomické situaci země došlo k jejímu zamítnutí. Stavba chlapecké školy začala 17. května 1909. Školní rok 1909/1910 znamenal otevření 2. třídy, která se nacházela v patře hostince Koruna. Dne 6. září 1910 byla budova měšťanské školy za asistence c.k. okresního hejtmanství v Novém Městě na Moravě zkolaudována a výuka zde byla 8. září povolena.\n\nŠkolní rok, první v nové budově, byl zahájen 16. září 1910 bohoslužbami v kostelích. Zároveň byla otevřena 3. třída. Výnos ministerstva povolil se zúčastnit výuky také dívkách (jako hospitantky). Žáci byli přijímáni od 11 let a vyučovalo se zde náboženství, čeština, zeměpis, dějepis, přírodopis, přírodozpyt, počty, měřičství, rýsování, kreslení, krasopis, zpěv, tělocvik a nepovinně pak němčina a ženské ruční práce. Kromě toho byli hodnoceni také za mravy, pilnost a úpravu písemných prací. V roce 1919 se své první třídy na měšťanské škole dočkaly také dívky. Roku 1920 byla otevřena živnostenská škola pokračovací.\n\nPo roce 1948 byl několikrát změněn nejen vzdělávací systém, ale také školská vzdělávací soustava. V roce 1953 došlo k zavedení povinné osmileté školní docházky od 6 do 14 let. V roce 1960 došlo k prodloužení na devět let a v roce 1980 dokonce na deset let, přičemž základní škola byla na osm let. V roce 1996 došlo k návratu na devítiletou školní docházku.\n\nSoučasná škola je pokračovatelkou měšťanské školy. Už počátkem 80. let začaly snahy o vybudování přístavby, kam by se přesunuli žáci z nevyhovujících prostor škol na náměstí. Dne 6. května 1983 byl položen základní kámen přístavby školy. Ke slavnostnímu otevření došlo 28. srpna 1986 a přemístili se sem třídy 2. stupně. V roce 2001 přibyla budova se školní jídelnou a kotelnou a v roce 2003 komplex uzavřela čtvrtá budova s tělocvičnou a venkovní hřiště.\n\nOd roku 1962 nebo 1963 se v prostorách jimramovského zámku nacházelo železniční učiliště (tehdy pod názvem \"Železniční odborné učiliště Jimramov\"). Škola zde fungovala do roku 1998, pak byla přesunuta do Nového Města na Moravě. Za dobu své existence několikrát změnila název – \"Odborné učiliště železniční Jimramov\" (1965–1980), \"Střední odborné učiliště železniční Jimramov\" (1980–1994) a \"Integrovaná střední škola dopravy a zasílatelství Jimramov\" (1994–1998).\n\nV místním parku Bludník se každoročně na konci srpna koná hudební festival Otevřeno Jimramov, který organizuje Klub Sluníčko – Unijazz. Kromě toho zde funguje či fungovala řada dalších spolků a lidé se sdružovali v různých organizacích (rybáři, včelaři, zahrádkáři …)\n\nSpolek roku 1875 založil vlastenec a zámecký důchodní Josef Pavelka. Ten kolem sebe sdružil několik mladých lidí a spolu zřídili v panské palírně jeviště. Hráli zde různé hry, jako např. drama Loupežníci od Friedricha Schillera. V roce 1884 při požáru zámku vyhořela také palírna, kde bylo uložené jeviště a kulisy. Členové, doplnění o studenty, se pustili do obnovy jeviště. Dne 2. srpna 1844 uspořádali u střelnice slavnost, které se zúčastnil také nedávno založený pěvecký sbor pod vedením učitele Bastla, a místní dechová hudba zde zahrála úryvky z Prodané nevěsty. Vybrané peníze posloužily na obnovu jeviště. S obnovou pomohl pozdější šéf malírny Národního divadla v Praze akademický malíř Jan Holzer, jenž ochotníkům daroval oponu s pohledem na Hradčany a několik kulis. Po stranách portálu se nacházely portréty Josefa Kajetána Tyla a Václava Klimenta Klicpery a nad oponou znak Jimramova v lipovém věnci se stuhami v barvách slovanské trikolory. Toto jeviště sloužilo do roku 1896, kdy se po postavení hostince Koruna přesunulo do sálu v prvním patře budovy. Od roku 1890 spolek vedl učitel Josef Kheil a vydržel zde až do jeho ukončení za první světové války. Po válce se očekávalo obnovení, ale nový majitel hostince dal spolku výpověď a ten poté ukončil činnost.\n\nV roce 1922 nastudovali ochotníci pod vedením Josefa Kheila dramatizaci místní pověsti. Autorem této dramatizace byl právě Kheil, jenž zde také působil jako herec a režisér. Pověst vypráví o místní služce, která na Velký pátek vstoupila do skály Kotkovice a domů se vrátila až za 100 let. Dnes je již pověst téměř zapomenutá. Text divadelního provedení se nenávratně ztratil spolu s archivem po zániku spolku. Představení mělo obrovský ohlas nejen mezi místními obyvateli, ale recenze se objevila také v novinách:\nOrel se stal po Sokolu druhou tělovýchovnou organizací v Jimramově. K ustavení došlo dne 2. února 1921. Starostou byl jmenován konsistorní rada Jan Máchal a činnost řídil dvanáctičlenný sbor. Od samého začátku provozu se potýkali s problémem, kde budou činnost provozovat. Dočasné útočiště nalezli v budově střelnice u Sola, kde se také konala divadelní představení. V areálu bylo dále zřízeno cvičiště a postaven hudební pavilon. Jelikož areál byl využitelný pouze v letních měsících, snažili se proto získat vlastní budovu. Po jednáních s majiteli zámku se přesunuli do přestavěné bývalé budovy palírny. Zde byl vytvořen sál s jevištěm a Orel zde působil od roku 1933. Po únorovém převratu v roce 1948 musela být činnost ukončena. V roce 1968 spolek svou činnost obnovil, ale už v následujícím roce došlo k opětovnému rozpuštění. Druhého obnovení provozu se Orel dočkal až po revoluci, roku 1991.\n\nKlub filatelistů založili v roce 1962 František Dobiáš a Miloslav Fučík pod názvem \"Filatelistický kroužek při Železničním učilišti Jimramov\", brzy ale došlo k přeměně na \"Klub filatelistů 06-85\". Největší rozmach zažil v 70. letech 20. století, kdy měl 32 členů, a ve stejnou dobu uspořádal propagační výstavu na radnici. V letech 1971–2001 fungoval při základní škole také kroužek mladých filatelistů, jehož členem bylo až 15 žáků. Ti se také několikrát zúčastnili krajského kola filatelistické olympiády v Brně.\n\nAni jimramovskému klubu se nevyhnula moderní éra, kdy dochází k postupnému úpadku klasické pošty a jejímu nahrazení poštou elektronickou. To mělo za následek postupný úbytek počtu členů klubu, který v roce 2011 dosahoval počtu 7 členů. Jimramovský klub postupně navázal spolupráci s \"Klubem filatelistů 06-10\" ze Žďáru nad Sázavou a účastní se jejich akcí. Ten se také podílí na propagaci Jimramova, když v jejich zpravodaji např. vytiskli článek o historii jimramovské pošty či v roce 2004 vydali obrazovou dopisnici s portrétem Matěje Josefa Sychry, který je neodmyslitelně spojen se Žďárem i Jimramovem. V roce 2006 vyšla také obrazová dopisnice ke 160. výročí narození Jana Karafiáta a ke 130. výročí prvního vydání Broučků. Ve spolupráci se správou CHKO Žďárské vrchy proběhl 19. června 2010 křest známky vydané při příležitosti 40. výročí CHKO a jejíž motivem je Prosička. Zároveň se při té příležitosti používalo razítko jimramovské pošty s tolií bahenní, která je symbolem CHKO.\n\nKromě výše zmíněných zde existovaly také další spolky. Tyto spolky však dnes již nefungují, o některých z nich se dochovalo minimum informací.\n\n\n\n\n\n\n\n\n\nPočátky této hry v Jimramově sahají minimálně do 19. století, ve skutečnosti nejspíš ještě dál do minulosti. Hry probíhaly jak v hostincích, tak i v domácnostech. Hrálo se hlavně v neděli po bohoslužbách a často se jich účastnil také obyvatelé okolních obcí. Koncem 20. století došlo k úbytku hráčů. Přesto se našla skupinka nadšenců, kteří se rozhodli o vzkříšení taroků v Jimramově.\n\nJimramovský tarokový klub vznikl v roce 1997 jako první registrovaný klub tohoto druhu v České republice. Ministerstvo vnitra jej zaregistrovalo 12. prosince 1996 a dne 1. února 1997 se konala první schůze, na které byly přijaty stanovy klubu. Od roku 1991 se v Jimramově pořádá vánoční turnaj, který tvoří součást GP Vysočiny. V době vzniku měl klub 17 členů, dnes jich je 42. Od roku 1999 hraje klub v sokolovně, kde se jim podařilo zrekonstruovat bývalé šatny a vytvořit z nich klubovnu. Ta je využívána nejen pro potřeby klubu, ale také se zde konají různé společenské akce. Budoucnost taroků však v současné době ohrožuje poker, který získává stále více příznivců a hráčů.\n\nMístní odbor Klubu českých turistů navazuje na činnost původního odboru založeného ve 30. letech 20. století, který byl nucen ukončit svoji činnost během německé okupace v roce 1942. Z jeho poslední valné hromady z 18. října 1942 se dochovala prezenční listina účastníků. Z ní vyplývá, že se jí zúčastnilo 20 členů a předsedou byl tehdejší starosta městyse Alois Horák. V roce 1945 se dočkal na krátkou dobu obnovení, ale už v roce 1948 byla činnost znovu ukončena. Druhé obnovení proběhlo až po roce 2000. Z původní skupinky nadšenců se jejich počet rozrostl asi na 20 turistů, pořádajících výšlapy po okolí Jimramova, Korouhve, Strachujova, Dalečína a Bystřice nad Pernštejnem. Zařazen byl do krajské turistické organizace Pardubického kraje a za předsedu zvolen Ivan Kropáček. Ten se spolu s Jaroslavem Škorpíkem také účastnil školení průvodců a značkařů turistických tras. Po jejich odchodu je nahradil Bohumil Kalášek.\n\nV průběhu roku pořádá řadu turistických akcí. Sezonu každoročně zahajuje vycházka z Jimramova do Daňkovic, konaná o prvním jarním víkendu. Řada turistů se účastní akcí v zahraničí, především pak zájezdů do Alp. Tradiční bývá i předsilvestrovský výstup na Prosičku.\n\nPěší turisty může do Jimramova přivést trojice značených turistických tras – žlutá, modrá a červená. Žlutá značka vytváří turistický okruh, který spojuje Trhonický mlýn, Benátky, Jimramov a Trhonice. Část trasy od mlýna do Benátek téměř kopíruje tok Trhonického potoka. Do Jimramova vstupuje z Benátek po Benátském mostě přes Svratku, pokračuje Dolní ulicí na náměstí, přechází jej celé a vystupuje Mostní ulicí a přes Poličský most ven z Jimramova. Kousek za Jimramovem se stáčí zpět na Trhonice. Během své trasy tak obchází Horu, jejíž vrcholová partie se nazývá Smutná skála.\n\nModrá značka přichází od Sedlišť po Poličském mostě přes Svratku, Mostní ulicí a přes horní část náměstí do Kostelní uličky, dále vede nad zámkem Panskou ulicí ven z městysu. Za Starým mostem u Sola pokračuje po lesní cestě rovně a přes Prosičku vede směrem na Doly a Javorek. Červená značka přichází směrem od Unčína a v Benátkách se napojuje na žlutou značku, kterou následuje na jimramovské náměstí, kde přechází na modrou značku. Tu následuje až ke Starému mostu u Sola, kde se odděluje a po lesní silničce vede přes samotu \"Na Louži\" směrem na Nový Jimramov.\n\nAčkoliv se v Jimramově nenachází žádný lyžařský vlek (nejbližší jsou např. v Novém Jimramově, Sedlištích či Věcově), bývá městys vyhledáván i lyžaři. Výchoziště se nachází na svahu Padělka nad hrobkou Belcrediů a po svahu Padělka pokračuje nad osadu Domky, kde se rozděluje. Stezka rovně pokračuje na Jimramovské Pavlovice a po svahu Loučného kopce k rozcestí u Míchova. Stezka od Domků vpravo vede po svazích Padělka a Píckova k rozcestí u Širokého Pole, odkud pokračuje jedna z částí do lyžařského areálu v Novém Jimramově.\n\nTakto později Jarkovský vzpomínal, jak se vlastně v roce 1903 do Jimramova dostal. Zdejší prostředí jej uchvátilo natolik, že jej nazval \"Meranem Českomoravské vysočiny\". Spolu se svou manželkou se do Jimramova vrátil v následujících letech ještě dvanáctkrát, jejich pobyty přerušila pouze první světová válka. V letech 1906–1913 napsal a v časopise Turista publikoval několik článků o Jimramově a okolí – např. \"Jimramov\" (zabývá se zde historií a současným životem Jimramova), \"Z Jimramova do Chudobína\", \"Údolím Svratky\" (cesta z Víru údolím Svratky přes Chudobín a Dalečín do Jimramova) či \"Ze Švýcarska rovnou do Jimramova\" (cesta údolím Fryšávky do Sněžného). Průvodce mu na jeho cestách dělal jimramovský učitel Josef Kheil, který místa také fotografoval.\nKde však Guthovi při svých pobytech bydleli? Patrně to nebylo v jednom domě, ale využívali jich několik. Během prvního pobytu zřejmě bydleli přímo u lékárníka Kostky na náměstí v domě čp. 11. Tomu nasvědčuje i fakt, že podle dochovaných zpráv bydleli v domě u řeky, kde jejich syn Gaston jezdil v lodičce spolu s Karlem Mrštíkem (ten pobýval u své tety Jelínkové v čp. 13). Při některém z dalších pobytů bydleli v domě U slunce, jak napovídá zmínka paní Guthové, která vzpomínala, že z okna jejich bytu viděla na protější straně obchodnici paní Zástěrovou (čp. 37), jak jim mává z okna. V dopise Karla Pohořelého, který psal Gastonovi Guthovi, se objevuje možnost, že Guthovi bydleli v Dolní ulici u Šauerů (čp. 5). Pro tuto možnost však neexistuje žádný písemný doklad.\n\nO vztahu dr. Jarkovského k Jimramovu svědčí i jeho poděkování za zaslanou brožuru o Jimramovu z roku 1931:\nJediné jimramovské muzeum, Síň rodáků, se nachází v bývalé tzv. Horní škole na náměstí Jana Karafiáta. K jeho otevření došlo v prosince 1998 a výstavní prostory byly upraveny na základě návrhu architekta Ing. Jana Doležala z Brna. Muzeum je rozděleno na tři expozice, přičemž ta hlavní se věnuje osobnostem spojenými s Jimramovem – např. Aloisovi a Vilémovi Mrštíkům, Karlu Slavíčkovi, Matěji Josefu Sychrovi či Michalu Blažkovi. Vlastní expozici má spisovatel Jan Karafiát. Třetí expozice je pak věnována Životu na Vysočina a součástí je betlém od místního řezbáře p. Pivoňky.\n\nDominantu muzea představuje dioráma Broučci od Jiřího Trnky, původně vytvořený pro světovou výstavu Expo 1939 v New Yorku, která se ovšem kvůli válce neuskutečnila. Poprvé tak bylo vystaveno v roce 1940 v Uměleckoprůmyslovém muzeu v Praze při příležitosti výstavy \"Malíř naděluje dětem\". V roce 1958 se objevilo i na Expu v Bruselu. V roce 2004 se část dioramatu dostala na výstavu o Jiřím Trnkovi v Japonsku. V roce 2011 při příležitosti oslav 100 let od narození Jiřího Trnky a výstavy v Plzni prošlo kompletní rekonstrukcí. Dnes je v majetku Českobratrské církve evangelické, které jej nejprve vystavovalo v jimramovském evangelickém kostele, později přešlo do jimramovského muzea.\n\nV roce 2015 se v Jimramově nacházely dvě galerie, resp. jedna výstavní síň a jedna galerie.\n\nVýstavní síň U svatého Jana se nachází na náměstí Jana Karafiáta v Jimramově v prostorách tzv. Horní školy, o kterou se dělí s muzeem Síň rodáků.\n\nProdejní galerie Merán Jimramov s výstavní síní malířů Vysočiny se nachází v domě čp. 38 na náměstí Jana Karafiáta v Jimramově.\n\nJelikož se městysu vyhnula komunistická paneláková zástavba, zachoval si Jimramov starobylý ráz. Převážně v centru obce se nachází přes 60 domů zahrnutých v roce 1991 do Městské památkové zóny. Nedaleko obce se nachází přírodní památka Prosička.\n\nKostel Narození Panny Marie je farním kostelem v Jimramově, podobu získal při přestavbě ke konci 18. století.\n\nEvangelický kostel v Jimramově byl postaven naproti kostelu Narození Panny Marie ke konci 18. století. Je chráněn jako kulturní památka.\n\nV minulosti v městyse stávala kaple sv. Matouše, která byla později přeměněna na byt a roku 1954 zbořena. V letech 1767–1769 byla severněji postavena větší kaple sv. Matouše. Roku 1783 byla zrušena a přeměněna na byty. Dnes je v havarijním stavu.\n\nNovogotická pohřební kaple rodiny Belcrediů byla v Jimramově postavena v roce 1832, v hrobce je pohřbeno 16 členů rodiny.\n\nChrisianeum je budova bývalého kláštera v Jimramově.\n\nK výstavbě došlo krátce po vydání Tolerančního patentu, v letech 1789–1791. Toleranční patent umožňoval kromě římskokatolického vyznání také vyznání augšpurské, helvetské a řeckopravoslavné. V letech 1957–1959 došlo v budově k vybudování sborového sálu, tzv. \"Karafiátova síň\". Autorem byl architekt Pavel Bareš a její zdi zdobí výjevy z Broučků. V roce 1985 došlo na základě návrhu Miroslava Rady k jejímu upravení.\n\nBarokní socha sv. Jana Nepomuckého pochází pravděpodobně z roku 1712. Nechala ji vytvořit Marie Anna z Nübern. Na podstavci se nachází erby Bornstettů a Nübernů a také latinský nápis – \"HaeC petra DIVo NepoMVCeno posIta est\". Velká písmena představují piktogram letopočtu 1712, který je buď rokem příchodu Nübernů na jimramovské panství, nebo rokem zhotovení sochy. Je považována za jednu z nejstarších v bývalém novoměstském okrese.\n\nPůvodně stávala před zámkem, později před kostelem a nyní je před Horní školou.\n\nJimramovská radnice stojí v centru Jimramova a je chráněna jako kulturní památka.\n\nKlasicistní zámek Jimravov stojí v centru městysu a je chráněn jako kulturní památka.\n\nStojí na skále nad dnešním soutokem Svratky a Fryšávky, za mostem na Borovnici na pozemku \"Loukotovského gruntu\", jeho jádro pochází z roku 1802. V roce 1927 byla ve skále pod domem odhalena pamětní deska Aloisovi a Vilémovi Mrštíkovým. Jejím autorem je akademický sochař Julius Pelikán. Samotná budova má obdélný půdorys a jde o přízemní stavbu s valbovou střechou.\n\nDům se nachází na náměstí Jana Karafiáta v Jimramově. V roce 1846 se zde narodil spisovatel Jan Karafiát. Na fasádě je umístěna bronzová pamětní deska, odhalená roku 1936, od akademického sochaře Antonína Lhotáka nebo výtvarníka Františka Anýže. Ve štítě ve dvoře domu se nachází nápis \"Postaveno s pomocí Boží nákladem France Mašíkem pod numerem 10 1830\". Nápis byl později překryt a znovu objeven roku 1867, jak dokazuje dodatečně připsaný štítek.\n\nBudovu z let 1800–1806 nechal uprostřed náměstí vystavět hrabě Antonín Belcredi, o čemž svědčí iniciály A.H.B. a letopočet 1801 ve štítě budovy. V roce 1886 byla budova upravena. Dnes je zde výstavní síň a Síň jimramovských rodáků s expozicí p. Karla Slavíčka, spisovatelů bratří Mrštíků a Jana Karafiáta. V expozici je dioráma od Jiřího Trnky Broučci, které bylo vystaveno na světové výstavě v Bruselu v roce 1958.\n\nVětšinou jsou klasicistní, v okolí náměstí se zachovaly i domy roubené z 18. století.\n\nVilu ve stylu funkcionalismu nechal v letech 1936–1937 v Dolní ulici postavit zdejší obvodní lékař Josef Železný. Autory byli čerství absolventi Akademie výtvarných umění Jaroslav Kincl, Lev Krča a Stanislav Tobek, jejichž učitelem byl Josef Gočár. Budova má ocelovou kostru.\n\nJelikož se stavba nachází v záplavovém území, nebyla vila podsklepena. Jedná se o typickou funkcionalistickou stavbu s plochou střechou a terasou. Vstupní venkovní schodiště kryté markýzou tehdy ústilo do prvního patra s ordinací a zázemím a za ní s kuchyní a v přilehlé snížené části obývací pokoj s jídelnou a dětským koutem. Ve druhém patře se nacházely kajutové ložnice a terasa nad obývacím pokojem. V přízemí pak pokoj služebné, garáž a další technické zázemí. Během povodní v letech 1938, 1965 a 1997 byla vila částečně zaplavena. Po zániku ordinace došlo k řadám adaptačních úprav interiérů stavby, původní prvky však zůstaly zachovány.\n\nV současné době se jedná v oblasti o ojedinělou ukázku funkcionalistické stavby, srovnatelná snad jen s \"vilou Gustava Jaroška\" od Ludvíka Hilgerta v Dalečíně.\n\nBudova bývalé tírny lnu a sušárny, známá také jako \"Kolotoč\", se nachází v západní části Jimramova v údolí Fryšávky. Jde o budovu s válcovitou přístavbou, v současné době již bez původního vybavení. Stroj ke tření lnu byl vynalezen roku 1835 v Jimramovských Pasekách. Objekt je chráněn jako kulturní (od roku 1958) a technická památka.\n\n\n\nJimramovu se v minulosti nevyhýbaly velké požáry, přičemž ten patrně největší městečko zasáhl v roce 1589, kdy celé vyhořelo. V roce 1785 vydal císař Josef II. požární řád, který měl pomoci organizovat ochranu sídel proti požárům. Nutnost ochrany obyvatel si uvědomoval i tehdejší majitel jimramovského panství Antonín Belcredi a roku 1800 přesvědčil představitele městečka k nákupu přenosné stříkačky na ruční pohon, přičemž o financování se rovným dílem postarala vrchnost a obec. Z tohoto důvodu došlo na náměstí k výstavbě hasičské skladiště, přičemž klíč od skladiště měl u sebe učitel bydlící ve škole, a žebře a háky byly zavěšeny na domě čp. 37 v Mostní ulici. V roce 1802 vydal hrabě Antonín Belcredi požární řád (jehož znění je dochováno v přepise A. Ženatého z roku 1890), kde bylo uvedeno, co má každý obyvatel během požáru dělat – polovina lidí z každého domu měla ihned běžet k hašení s putnou či jinou nádobou, řemeslníci pak měli rozdělenou práci podle svých schopností a dovedností –, přičemž nedodržení těchto postupů bylo trestáno. Každoročně se také konala dvojice tzv. \"prub\", neboli cvičení. Kromě toho došlo i ke zřízení požární pokladny (tzv. \"kasy ohně\") slouží k úhradám výloh na nářadí a cvičení a jejíž existenci můžeme doložit ještě k roku 1856. V pamětní knize městečka Jimramova je k roku 1842 uvedeno zakoupení velké požární stříkačky od firmy F. Hillera ze Starého Brna. Z dalších zápisů lze vyčíst využití jimramovských stříkaček při požáru v Poličce dne 10. července 1845. Po roce 1848 vyšla dvojice říšských zákonů č. 105 a 142 a v roce 1873 zákon č. 15 s platností pro markrabství moravské nařizující zřízení hasičského dobrovolného sboru v každé obci s více než 50 domy.\n\nVlastní hasičský sbor vznikl roku 1875 za starosty Františka Mašíka, čímž se řadí k nejstarším hasičským sborům z tehdejšího novoměstského okresu, ačkoliv obecní zastupitelstvo o jeho zřízení jednalo už v únoru 1874. Nicméně stanovy sboru moravské místodržitelství v Brně potvrdilo až 24. června 1875 a 15. července téhož roku se uskutečnila první schůze sboru, na níž zakládající členové složili slib hasičstva. Prvním starostou SDH se stal starosta obce František Mašík, velitelem Josef Pavelka a jeho zástupcem hostinský Josef Ptáček – v době vzniku měl 54 činných členů a 37 přispívajících členů, mezi nimiž nechyběl ani hrabě Egbert Belcredi. K vycvičení sboru obec povolala Jana Syrového z Litomyšle, na zřízení cvičiště u střelnice \"Solo\" poskytla půjčku jimramovská občanská záložna a Sousedské lesy v červenci 1876 zakoupily za 1200 zlatých čtyřkolovou stříkačku, pro niž byla postavena zbrojnice u domu čp. 108 (hostinec Koruna). Dne 6. srpna 1876 se pak v Jimramově uskutečnilo první veřejné hasičské cvičení za účasti sborů z Litomyšle, Bystrého, Ústí nad Orlicí, Poličky, České Třebové, Svitav, Bystřice nad Pernštejnem, Olešnice, Nedvědice, Velkého Meziříčí, Nového Města na Moravě a Německého. V letech 1899–1903 existoval při sboru tzv. \"pohřební fond\". Po založení Hasičské pojišťovny se v roce 1899 jimramovští hasiči stali jejími podílníky.\n\nV roce 1907 došlo k demolici skladiště za horní školou a od té doby hasiči využívali pouze zbrojnici u Koruny a místnost ve dvoře radnice. Po válce došlo za hospodářskými budovami zámku k výstavbě nové hasičská zbrojnice, která hasičům slouží dosud. Stará zbrojnice byla zbořena v roce 1973.\n\nČinnost hasičského sboru přerušila první světová válka, kdy většina hasičů musela narukovat. K obnovení a první valné hromadě došlo 9. března 1919. I kvůli armádě počet hasičů klesl. První veřejné cvičení se uskutečnilo až v roce 1921. Na počátku 20. let se také ukázala zastaralost hasičského vybavení, kdy ruční stříkačky přestávaly stačit. Proto došlo k modernizaci vybavení a stříkačka byla vybavena motorovým pohonem, čímž se z ní stala první motorová stříkačka na Novoměstsku. Ta ovšem chyběla při požáru v Dolní ulici dne 17. července 1923, při němž nakonec vyhořelo 7 domů (dnešní čp. 1–6 a 109). V roce 1922 v městečku zemřel tehdejší starosta novoměstské hasičské župy František Vilím, který je pochován na zdejším hřbitově.\n\nVe 20. letech se postupně rozrůstalo vybavení hasičského sboru. K němu v roce 1934 přibyl automobil Austro Daimler, zakoupený od hraběte Belcrediho k přepravě osob a materiálu k požárům. Po havárii v roce 1938 došlo k jeho přestavbě na hasičské auto. V období protektorátu nedošlo k přerušení činnosti, neboť Němci si uvědomovali důležitost požární ochrany, nicméně se celý sbor ocitl pod dohledem protektorátních úřadů.\n\nSeznam velitelů a náčelníků SDH v Jimramově (v závorce s uvedenou dobou ve funkci):\n\nAž do roku 1926 jsou uváděni starostové obce – František Mašík, Adolf Ženatý a Josef Koza. Po vzniku Československa, resp. po roce 1926, měly jednotlivé SDH svoje starosty. V Jimramově to byli (v závorce s uvedenou dobou ve funkci):\n\n\n\n\n\n"}
{"id": "117890", "url": "https://cs.wikipedia.org/wiki?curid=117890", "title": "Křeč (okres Pelhřimov)", "text": "Křeč (okres Pelhřimov)\n\nObec Křeč () se nachází v okrese Pelhřimov v Kraji Vysočina. Žije zde obyvatel. Katastr obce představuje rozlohu cca 1040 ha, z toho 540 ha orné půdy. Ve správním území obce se nachází 109 domů, z toho 73 trvale obydlených.\n\nPrvní písemná zmínka o obci pochází z roku 1358. V roce 1435 poblíž proběhla bitva u Křeče, poslední bitva husitských válek. V roce 2009 byl nedaleko vesnice vyplaven skautský tábor povodní.\n\n\n"}
{"id": "117891", "url": "https://cs.wikipedia.org/wiki?curid=117891", "title": "Měřín", "text": "Měřín\n\nMěřín ( \"Wollein\") je městys v okrese Žďár nad Sázavou v kraji Vysočina. Leží při dálnici D1 10 km severozápadně od Velkého Meziříčí a 22 km východně od Jihlavy. Žije zde obyvatel.\n\n\nPrvní písemná zmínka o obci pochází z roku 1298, ale obec je jistě starší. Patřila benediktinům v Třebíči, kteří měli v Měříně proboštství. Roku 1402 se Měřín označuje jako městečko a ve znaku má tři mnišské kapuce (nikoli zuby, jak se někde píše). Po husitských válkách se statku zmocnili šlechtici, majitelé Velkého Meziříčí (páni z Kravař, Pernštejnové atd.). Po konfiskaci statek koupili Collaltové a připojili k Brtnici.\n\nOd 10. října 2006 byl obci vrácen status městyse.\n\nÚzemím obce prochází dálnice D1 s exitem 134. Na území obce zasahují i silnice II/348 v úseku Polná - Měřín; silnice II/349 v úseku Měřín - Svatoslav a silnice II/602 v úseku Velké Meziříčí - Měřín - Jihlava.\nSilnice III. třídy jsou:\n\n\n\n"}
{"id": "117894", "url": "https://cs.wikipedia.org/wiki?curid=117894", "title": "Petrovice (okres Znojmo)", "text": "Petrovice (okres Znojmo)\n\nObec Petrovice () se nachází v okrese Znojmo v Jihomoravském kraji, zhruba 5 km jjz. od Moravského Krumlova. Žije zde obyvatel.\n\nPrvní písemná zmínka o obci pochází z roku 1253.\n\n\n\n"}
{"id": "117895", "url": "https://cs.wikipedia.org/wiki?curid=117895", "title": "Tasovice (okres Znojmo)", "text": "Tasovice (okres Znojmo)\n\nObec Tasovice (německy \"Tasswitz\") se nachází v okrese Znojmo v Jihomoravském kraji. Žije zde obyvatel.\n\nPrvní písemná zmínka o obci pochází z roku 1234. Zdejší panství náleželo zčásti ke klášteru klarisek ve Znojmě a zčásti rakouskému klášteru v Brucku. Obec byla osídlena z větší části bavorskými kolonizátory. Roku 1578 sem přišli novokřtěnci. V době barokní šlo o proslulé mariánské poutní místo, slaví se 15. srpen - svátek Nanebevzetí Panny Marie. Zástavba utrpěla třicetiletou válkou, válkami o dědictví slezské ui napoleonskými válkami. Roku 1801 obec vyhořela. Roku 1945 bylo do té doby většinové německé obyvatelstvo nuceně vysídleno.\n\nKe dni 1. 1. 2005 zde žilo 1228 obyvatel, o deset let později už 1374.\n\n\n\n\n"}
{"id": "117896", "url": "https://cs.wikipedia.org/wiki?curid=117896", "title": "Vysočany (okres Znojmo)", "text": "Vysočany (okres Znojmo)\n\nVysočany ( ) jsou obec v okrese Znojmo v Jihomoravském kraji, 28 km severozápadně od Znojma. Žije zde obyvatel.\n\nVáclav Peřinka popsal obec Vysočany v roce 1906 ve své Vlastivědě moravské. Vysočany tehdy patřily pod hejtmanství Znojemské a soudní okres Vranovský. Obec se nacházela na jeho nejzápadnější výspě.\n\nKSČ se připravovala na rozvrácení a zničení selského stavu od převzetí moci v únoru 1948, vhodné podmínky se jí podařilo nastavit až na podzim roku 1951, kdy byla 1. listopadu vydána Směrnice ministra národní bezpečnosti, ministra vnitra a ministra spravedlnosti o uspořádání některých poměrů rodinných příslušníků odsouzených vesnických boháčů. V rámci této „Akce Kulak“ mohli být spolu s odsouzeným a vystěhovaným sedlákem odsunuti i rodinní příslušníci, kterým mělo být určeno jiné pracovní místo. Akce byla pro nedostatek pracovních míst na státních statcích pozastavena v létě 1951 a obnovena 1. listopadu 1952 rozkazem ministerstva národní bezpečnosti ze dne 25. října 1952 s názvem „Vysídlování rodinných celků odsouzených vesnických boháčů – zahájení akce“. Z obce Vysočany a okresu Moravské Budějovice byl po zabavení veškerého majetku vystěhován sedlák Rupert Veidenthaler a Alois Černý s rodinami.\n\n\n\n\n"}
{"id": "117897", "url": "https://cs.wikipedia.org/wiki?curid=117897", "title": "Střelice (okres Znojmo)", "text": "Střelice (okres Znojmo)\n\nObec Střelice () se nachází v okrese Znojmo v Jihomoravském kraji. Žije zde obyvatel.\n\nPrvní písemná zmínka o obci pochází z roku 1361.\n\n\n\n"}
{"id": "117898", "url": "https://cs.wikipedia.org/wiki?curid=117898", "title": "Žerůtky (okres Znojmo)", "text": "Žerůtky (okres Znojmo)\n\nObec Žerůtky () se nachází v okrese Znojmo v Jihomoravském kraji. Žije zde obyvatel.\n\nPrvní písemná zmínka o obci pochází z roku 1353.\n\n\n\n"}
{"id": "117899", "url": "https://cs.wikipedia.org/wiki?curid=117899", "title": "Lnáře", "text": "Lnáře\n\nObec Lnáře () se nachází na severozápadním okraji okresu Strakonice v Jihočeském kraji. Jde o jedno z největších sídel v okolí města s rozšířenou působností Blatné. Žije v nich obyvatel.\n\nLnáře se dnes člení na dvě části na dvou katastrálních územích:.\n\nPřed více než stoletím se obec nacházela na severozápadním okraji tehdejšího Prácheňského kraje. Po reformě na konci 19. století již obec náležela, spolu s Blatenským okresem, pod kraj Západní Čechy s centrem v Plzni. Po další reformě roku 1960 se Lnáře definitivně ocitly v okrese Strakonice na samém okraji Jihočeského kraje, pouhý kilometr od jeho západních hranic.\n\nPrvní písemná zmínka o obci pochází z roku 1318 (či 1313), ale mnohé pozůstatky z doby laténské v okolí dávají tušit, že kořeny obce sahají mnohem hlouběji v minulosti. Lnáře byly obcí, kde více než čtyři staletí sídlila vrchnost pro široké okolí. Původně na zdejší Staré Tvrzi, později (po roce 1670) na pohodlnějším a honosnějším \"novém\" zámku. Německý název místa \"Schlüsselburg\" znamená v češtině \"Klíčohrad\". Tento název, v minulosti hojně používaný, je velmi starého původu. Již nejstarší původem němečtí vladykové Schlüsselburští, měli ve svém modrém erbu vyobrazený zlatý (či černý) klíč, který se zde našel již pradávno při orání. Tato událost byla umocněna prý zjevením Sv. Máří. A právě od této události (legendy) se vyvinul název pozdější název Schlüsselburg. První, kdo ho prý oficiálně využíval, byl hrabě Wratislaw z Mitrowic a jméno se užívalo až do roku 1945 velmi hojně. Z počeštěných verzí tohoto jména se dochovala verze \"Klíčumburk\", jak se také někdy Lnářům ve středověku říkalo. Proto německý název obce, ač dnes nepříliš často používaný, je důležitý historicky a tradicí, více než u jakéhokoliv sídla v okolí Lnářů. Český název \"Lnáře\" je také starého původu a znamená \"vesnice pěstitelů lna\", tehdy obvyklé plodiny.\n\nVlastní dějiny obce jsou provázány s přechodem rozsáhlých bažin na cestě z jihočeských a prácheňských pánví směrem ke Staré Plzni přes místní Smolivecký potok. Bažinaté místo v jinak kamenitém kraji bylo osídleno již v pravěku, podařilo se vykopat pozůstatky osídlení staré asi 2700 let. Přinejmenším od této doby byla širší oblast Lnářska řídce osídleným krajem a toto osídlení kontinuálně pokračovalo až do raného středověku. V době železné se místní keltská populace krom zemědělství živila i rýžováním zlata z potoků, po čemž se zachovaly pozůstatky, sejpy. V raném středověku řídce osídlený kraj dosídlili lidé kmene Dúdlebů, kteří přišli pravděpodobně z oblasti Černomoří a jsou lingvistické předpoklady, že byli pravděpodobně íránského původu. První známý vlastník Lnářů a aristokrat byl Ulrich ze Schlüsselburgu (Lnář), který je písemně zmiňován roku 1313, kdy doprovázel krále Jana Lucemburského při jeho výpravě do ciziny. Jeho rod byl německého původu, který se neznámo jak dostal do Lnář. V průběhu 14. století se do rodu přiženili místní nižší šlechtici. Dalším raným vladykou byl v úředním listě zmiňovaný Habart ze Schlüsselburgu (Lnář), což je zároveň i nejstarší dochovanou písemnou památkou vzpomínající obec Lnáře, pocházející z roku 1318. Již tehdy začalo vznikat menší \"lnářské zboží\", neboli panství, které krom Lnář zahrnovalo i Zahorčice, Zámlyní, Předmíř či Říště. Později došlo k velké expanzi tohoto \"zboží\", které zahrnovalo dvě menší města (mj. Kasejovice) a dalších 34 vesnic v širokém okolí. Tato expanze byla dána mimořádně úspěšným hospodařením místní šlechty, což umožnilo koupě dalších osad v okolí Lnář.\n\nMezi léty 1404 až 1564 patří Lnáře a okolí Zmrzlíkům ze Svojšína. Druhý místní pán z tohoto rodu (Petr Zmrzlík ze Lnář a Kašperku) byl podporovatelem husitů, kteří tak Lnáře ušetřily válečných útrap. Poslední ze Zmrzlíků, Václav, byl evangelického vyznání a pro hrozící exekuci majetku raději sám panství prodal 25. dubna 1564 pánu Zdeňkovi ze Sternberga za 45 000 kop míšeňských grošů a utekl do tolerantnějšího Německa. Zdeněk ze Sternberga dostal panství již zadlužené, proto se jeho potomci panství raději vzdali a prodali jej svému příbuznému, Wolfu Novohradskému z Kolowrat.\n\nWolf Novohradský byl poručníkem Petra Voka z Rožmberka, který Lnáře v roce 1608 navštívil. Wolf do Lnář také pozval Jakuba Krčína z Jelčan a Sedlčan, který se postaral o zdokonalení a zvelebení místních rybníků. Roku 1597 také Wolf Novohradský nechal přebudovat starou a nepohodlnou gotickou tvrz na elegantnější renesanční zámek, který dodnes zdobí erb jeho a jeho ženy z rodu Sternbergů. Wolf Novohradský z Kolowrat byl v království velmi důležitou osobou, neboť do své smrti v lednu roku 1609 byl nejvyšším zemským komorníkem království koruny české.\n\nRod Sternbergů dostal Lnáře ještě jednou zpět do vlastnictví 15. 9. 1617, kdy je Wolfův syn Zdeněk prodává za 100 000 kop míšeňských strýci Adamu II. ze Sternberga a Bechyně. Adam jako snášenlivý katolík se později stal nejvyšším purkrabím. Jeho syn byl ale sloužícím Šollem z Kasejovic úkladně zavražděn a Lnáře tak připadají dceři Adama, Evě Johanně. Ta lnářské panství prodala 24. ledna 1660 za 79 000 zlatých rýnských Aleši Vratislavovi, svobodnému pánu z Mitrovic. Tento pán počal se stavbou nového zámku v těsné blízkosti renesanční staré tvrze v roce 1666, ale tuto monumentální stavbu dokončil až další majitel, Humprecht Jan Černín z Chudenic, který koupil Lnářsko v r. 1675. Stavba byla po mnoha těžkostech, kdy hrozilo i zřícení stavby dostavěna v roce 1686. Později Lnáře získal hrabě Leopold Josef Künigl (1727), který nechal výrazně upravit zámek i přilehlou zahradu. Dalšími majiteli se stala hrabata ze Sweerts-Sporcku (kupující byl Karl Rudolf), která zámek vlastnila mezi léty 1745 až 1802.\n\nDalším místním pánem se nakrátko stal biskup-kníže Pasovský Leopold Leonhard Raymund von Thun, který obratem prodal Lnářsko rodu Lünckerů z Lützenwicku (1804–1880). Za jejich vlády se život ve Lnářích a v okolí dramaticky změnil zákonem o zrušení roboty, který vydal 7. září 1848 císař Ferdinand I. Dobrotivý. Od této doby začalo lidí na Lnářsku ubývat a místní hospodářství tímto a všeobecným poklesem zájmu o ryby začalo upadat. Rodinnou hrobku Lünckerů z Lützenwicku najdete dodnes v blízké obci Kadov.\n\nPoslední lnářský aristokratický majitel byl Karl Klement Václav z Lilgenau (vlastník 1880–1924). Obrátil svojí pozornost k upadajícímu rybničnímu hospodářství a toto počínání bylo částečně úspěšně. V jeho časech se také mnohé proměnilo; Rakousko-Uhersko ve zničující válce zaniklo a vznikla Republika československá. Obec se na konci 19. století podařilo připojit na železnici Blatná – Nepomuk, ale stanice je až 1,5 km na jih od obce. Tento fakt obec hospodářsky poškodil. První světová válka stála životy mnoha místních obyvatel, kteří mají svůj čestný pomník před základní školou poblíž modlitebny a centra obce. Lnáře sdílely osudy pozdější ČSR. Na říjen 1918 ve Lnářích upomíná památná lípa před obecním úřadem, která byla tehdy zasazena a dodnes zde roste. V ČSR proběhla pozemková reforma zákonem z dubna 1919, která v ČSR nejdříve zabrala 23 % veškeré půdy, později došlo ke zmírnění a zabralo se jen přes 40 % původně zamýšleného rozsahu. Karl Klement z Lilgenau za těchto okolností o své zadlužené lnářské panství přišel roku 1927, kdy prodal zbývající pozemky se zámkem pražskému židovskému obchodníkovi Karlu Bondymu.\nTento první nearistokratický majitel se postaral o zvelebení Nového zámku. Od něj byl roku 1936 zámek v dražbě koupen pražským advokátem JUDr. J. A. Vaníčkem.\n\nZa války v obci na zabaveném Novém zámku sídlili mladí nacisté (výcvikové středisko pro mladou generaci, Hitlerjugend). Skončení druhé světové války přišlo do Lnář dne 6. května 1945 s příchodem americké armády. Generál Vlasov, který se vzdal armádě USA, byl v blízkém okolí Lnář odveden ruskou hlídkou z amerického zajetí jako nepřítel SSSR a předán zástupcům Rudé armády. Doba komunismu byla pro obec období pomalého všeprostupujícího chátrání a šedi. Nic tomu nepomohlo, že se obec stala jedním ze letních sídel československé vlády. Nový rozkvět přinesla až nedávná, polistopadová minulost, především období po roce 2002. Obci se podařilo po katastrofálních povodních v srpnu 2002 získat dotace EU na obnovu místního hlavního mostu a hrází tří hlavních rybníků. Dotace se získala i na opravu chodníků a zastávek autobusu. Také Stará Tvrz byla zrekonstruována a vybudovala se v ní elegantní galerie s infocentrem a knihovna.\n\nObec je již po staletí významným centrem rybníkářství. První rybníky v obci existovaly již kolem r. 1320 a měly charakter obranný a zároveň chránily proti povodním. Za dob hrabat ze Sweerts-Sporcku (1745–1802) zde bylo již na 366 rybníků, které dodnes vytvářejí zajímavou kulisu obce, která z dálky vypadá, jako když leží na řece. Hrabata dovezla z Německa lesklý poddruh kapra, který dostal jméno „Špíglák“, což je komolenina slova \"Spiegel\", čili \"zrcadlo\". Nejvíce rybníků se v okolí stavělo později, v 15. až 17. století. Jakub Krčín z Jelčan a Sedlčan, který zde pobýval a tvořil na pozvání Kolowratských, vybudoval několik obtočných stok u rybníků Nový, Divák a Struhový. Většina ostatních rybníků na Lnářsku patří mezi rybníky průtočné.\n\nDalší zvlášť vynikající osobností, která se zasloužila o nový rozkvět místní rybníkářské ekonomiky byl na přelomu 19. a 20. století Ing. dr.h.c. Theodor Mokrý. Tento odborník měl na starosti zbývajících asi 100 lnářských rybníků. V první polovině 19. století totiž poptávka po rybím mase poklesla a s tím i jejich cena. Velká část místních rybníků se změnila na pole a pastviny. Hrabě Karl z Lilgenau se snažil o renesanci místního rybářství a povolal doktora Mokrého. Mezi léty 1907–1921 se Theodor Mokrý postaral o vyšlechtění nové variety kapra, tzv. \"lnářského modráka\", lysé a vysoce užitkové ryby. Dostal za ni na celostátní hospodářsko-lesní výstavě státní diplom a s jeho zástupcem, lesním správcem Václavem Peckou dostali i diplom Zemědělské rady. Lnářský modrák byl v 50. létech vytlačen odolnějšími kapry, neboť nesnášel mechanickou manipulaci a rostl o rok déle. Nicméně měl chutnější maso. Dnes naprostá většina rybníků v obci i v okolí slouží k hospodářským účelům a nelze se v nich koupat. Výjimkou je například 6 km na jih položený Hadí rybník.\n\nLnáře leží v průměru kolem 470 metrů nad hladinou moře, ačkoliv části obce leží nad 500 m n. m. a Zahorčice leží asi 490 m n. m. Obec leží 50 km jihovýchodně od Plzně a asi 100 km jihozápadně od Prahy. Od Českých Budějovic je dělí více než 85 km jihovýchodním směrem. Nejbližším městem je Blatná (8 km východně) a Nepomuk (15 km západně). Lnáře leží v kotlině Smoliveckého potoka protékajícího obcí od severu k jihu. Okolní kopce dosahují výšek asi 520 až 577 metrů nad mořem. Okolí Lnář je lesnaté s množstvím pastvin a ostrůvky polí. Je zde velké množství rybníků a potoků.\n\nČastým jevem jsou zde „suché bouřky“; větry vanou především od severozápadu a severovýchodu, méně pak od východu a jihu. Před přímým severním větrem je obec většinou chráněna hradbou Brd. Podnebí je mírně teplé vrchovinné, chladnější než v blízkých městech (např. Písek či Plzeň), v létě příjemné. Zimy jsou zde delší a drsnější než ve velkých městských aglomeracích, ale sněhu je většinou málo. Obec je v zimě relativně málo navštěvovaná.\n\nNejbližší meteorologická profesionální stanice leží pouhé 3 km od obce poblíž Kocelovic na Kněžském vrchu (522 m n. m.). Tato stanice byla zřízena již r. 1975, nonstop funguje od roku 1977.\n\nV současné době je ve Staré tvrzi (zmíněné přímo prvně roku 1465) nově vybudovaná galerie (infocentrum) s celoročními expozicemi lidových řemesel z okolí i se stálou expozicí známého skláře a umělce Bohumila Eliáše. Tvrz hostí místní knihovnu s internetem. Stará tvrz je původně na místě dřevěné opevněné tvrze, která prošla rozsáhlými přestavbami v průběhu dějin, především zmíním její přestavbu na kamennou gotickou tvrz. První rytíři ze Lnář měli již ve svém erbu daný klíč. Byli, jak naznačují zápisy z kronik, spříznění s pány z Kasejovic. Původní vodní tvrz byla založena na počátku 14. století. Habart ze Lnář zmiňovaný roku 1318 zde již s velkou pravděpodobností sídlil. Dnešní podoba tvrze je rekonstrukcí jejího renesanční podoby, kterou získala roku 1593 či 1597. Tvrz přestala v polovině 17. století dostačovat a proto byl nalevo od ní vystavěn mohutný zámek. Stará tvrz po dostavění nového zámku sloužila jako její hospodářské-technické zázemí, později také jako pivovar (do roku 1930) se sklepy protivínského Platanu (po roce 1936). Nové využití vyžadovalo přístavbu nových budov a komína, což bylo na začátku 90. let strženo (= základ pro 0,25 ha velké nádvoří) a ponechaný zbytek je velmi podobný původní staré tvrzi. Před dvěma lety došlo opět k rekonstrukci vnější fasády a k opravě střechy, čímž se stal objekt atraktivnějším cílem pro turisty. Velká část tvrze slouží jako obecní byty pro lnářské občany. Celá stavba, vč. nádvoří je památkově chráněna a patří obci Lnáře.\n\nVedle staré tvrze stojící barokní nový zámek. Stavební práce začaly ve druhé polovině 60. let 17. století na příkaz hraběte Alexe Ferdinanda Vratislava z Mitrovic. Dostavěn byl za 1686 Tomáše Zachea, syna hraběte Černína z Chudenic. Jedná se o nejmonumentálnějším objekt obce a jejího širokého okolí. Dříve to bylo centrum rozsáhlé hospodářské jednotky, což je na jeho monumentalitě znát. Rod Černínů byl úspěšný, katolický, bohatý a rád dával svoje úspěchy najevo.\n\nArchitektem celého díla byl v první fázi pravděpodobně stavitel Carlo Lurago, který postavil větší část zámku. Následoval jej architekt Francesco Caratti (1675–1677) a po jeho smrti jeho učeň Giovanni Battista Maderna. Stavba mimochodem měla značné problémy se statikou, které způsobily, že se stavba protáhla na tři desetiletí. V roce 1682 tak odcestoval do Lnář Francesco Lurago a tesař Johann Natter, aby podle svého učinili opatření zabraňující zřícení zámku. Místní exteriéry jsou skvostnými prostory především pro svoje skvělé barokní a rokokové nástěnné malby s motivy antických bájí a mytologie, které z pochopitelných důvodů nemohly být za éry komunismu zcizeny, jak se to stalo veškerému movitému vybavení zámku. Autorem fresek je Carpoforo Tencalla.\n\nDalším zvláště zajímavým prostorem zámku je velmi zdobená barokní kaple sv. Josefa, která byla vysvěcena biskupem Brixenu Kašparem Ignácem, hrabětem z Küniglu na kostel r. 1727. Zachovaly se fresky s biblickou tematikou od blatenského umělce Johanna Franze Hoffmanna. Mezi zobrazenými výjevy jsou obrazy ze života Svaté rodiny, či života Josefa Egyptského, syna Jákobova. Slouží bohoslužebným účelům dodnes. Další prostory jsou taktéž bohatě zdobeny freskami, například Apollónův sál či rokokový tzv. svatební sál. Na několika vyobrazeních lze najít obrazy ze starých období Lnář a lze tak porovnat dřívější a dnešní vzhled zámku a tvrze i pozorovat hospodářský život v raném novověku. Největším vnitřním prostorem je 240m² rozlehlý, dvoupatrový velký sál, který bude v nejbližší době rekonstruován (do konce května 2009). Jeho strop tvoří obrovitá freska, zobrazující svatbu Dia s Hérou za účasti ostatních řeckých bohů. Na nádvoří zámku stojí kašna Neptuna.\n\nZámek je dále obklopen 4 ha rozlehlou romantickou anglickou zahradou vybudovanou po roce 1727, která je zkrášlena o 11 vzácných soch (původně 12) znamení zvěrokruhu ztvárněné slavným sochařem Ignazem Michaelem Platzerem. Dalšími sochami v zahradě jsou např. barokní chlapeček s labutí a sochy pištce a ležící dívky z osmdesátých let 20. století. V zahradě jsou i 2 kašny s bazénky a sklepení. V rohu zahrady se nachází dnes již nijak nevyužívaný, ale jinak vzácný objekt romantické mešity s 2 minarety z první poloviny 19. století. Vrchol mešity je zdoben půlměsícem. Mešita sloužila v nedaleké minulosti již jen jako servisní zázemí zahrady. V tomto období bylo k zámku přistavěno kryté schodiště do zahrady s terasou. Karel Bondy, vlastnící zámek od roku 1927 nechal přistavět nejen bazén, kuželník, tenisový kurt, ale zámek elektrifikoval a dovedl sem vodovod. Roku 1936 zámek koupil advokát Jindřich Anastáz Vaníček. Za Protektorátu Čechy a Morava byl zámek zkonfiskován a využíván jako výcvikové středisko Hitlerjugend. Poslední konfiskace proběhla roku 1948 při komunistickém puči a rodina Vaníčků o zámek na 45 let přišla. Paradoxem dějin je, že vůdce komunistického převratu, Klement Gottwald, hovořil právě z balkonu kanceláře advokáta Vaníčka na Staroměstském náměstí v Praze.\n\nZa éry komunismu zámek chátral (část byla i ovčínem), v šedesátých letech zde byly konány taneční plesy, školka i kino. Řada fresek byla podmáčena vodou z prasklé nádrže v nejvyšším patře. Od roku 1972 došlo k rekonstrukci, v níž po roce 1980 pokračovala československá vláda, aby od roku 1985 mohla zámek využívat jako luxusní reprezentační a rekreační středisko. Při rekonstrukci byl zámek doplněn o výtah, bar, saunu, jídelny a garáže. Zahrada dostala nový tenisový kurt, volejbalové hřiště, minigolf a grill. K navrácení potomkům původního majitele došlo roku 1993. Ti zámek po čase zpřístupnili veřejnosti. Pro návštěvníky jsou dnes k dispozici 2 bazény a sauna, dětské hřiště a kurty s umělým povrchem. Zámek je po přibližně půl roku přístupný veřejnosti a v přilehlé zámecké zahradě i uvnitř se od jara do podzimu konají svatební obřady. V přízemí se nachází taktéž muzeum o rybníkářské slávě obce a muzeum kočky. Zde jsou v současné době vystaveny např. 500 let stará dřevěná potrubní výpusť rybníka Dražský Březí či potrubí uvolněné z rybníka Velký Bělčický o povodních v srpnu 2002.\n\nNad obcí se tyčí dominanta obce, významný raně barokní klášter bosých augustiniánů (architekt Giovanni Battista Maderna), postavené mezi léty 1685–1693 a klášterní a farní kostel Nejsvětější Trojice, stavěný 1666–1723 na místě původní kaple sv. Trojice z roku 1599. Tomáš Zachariáš hrabě Černín zakládá roku 1684 při tomto kostelu i konvent tzv. Bosáků Sv. Augustýna. Stavba samotná začala o rok později a dostavěna byla roku 1693, kdy sem přišlo 12 řeholníků. Kostel Nejsv. Trojice je trojlodní s pravoúhle ukončeným presbytářem a hranolovou věží. Uvnitř je barokní vybavení s gotickým obrazem Madony Lnářské, obraz na hlavním oltáři od malíře Petra Brandla z roku 1707. Dnes je stav kostela neuspokojivý. Funguje jako farní kostel.\n\nKlášter je čtyřkřídlý, jednopatrový ambit s otevřenými arkádami a křížovými klenbami. Ačkoliv byl rakouským a římským císařem a českým králem Josefem II. o století později řád \"Bosáků\" zrušen jako zbytečný a lidem neprospěšný, jejich lnářský konvent jako jediný v jejich české provincii zůstává funkční. V polovině 19. století v klášteře pracoval pozdější slavný sochař Václav Levý (1820–1870). Roku 1906 byl vysvěcen hřbitov řeholníků v auálu klášterní zahrady. Definitivní konec řeholníkům ve Lnářích zasadila až komunistická diktatura, která v roce 1949 klášter násilím vysídlila. V klášteře vzniklo ženské vězení, od roku 1961 klášter sloužil jako interna. Od roku 1965 až dodnes je tato nepříliš dobře udržovaná dominanta Lnář státní psychiatrickou léčebnou, zaměstnávající mnoho lidí z obce.\n\nV centru obce je modlitebna Čs. obce husitské, dnes nevyužívaná. Hřbitovní kostel sv. Mikuláše v centru obce (u Přístavu) je postavený již v polovině 14. století jako kostel farní a jeho tehdejším patronem byl místní aristokrat Kondrád Lnářský. Později se takřka zřítil a zachránila jej rekonstrukce v roce 1735. Obec měla problémy s rekonstrukcí přilehlé hřbitovní zdi. Kostel není běžně přístupný, funguje spíše jako hřbitovní kaple.\n\nV obci se nachází několik mostů a na nich je několik kamenných soch. Bývalý dřevěný padací most k Novému zámku byl kolem poloviny 18. stol. stržen a vybudoval se nový kamenný most, který zdobí sochy 6 světců - sv. Václava, sv. Barbory, sv. Jena Nepomuckého, sv. Vavřince, sv. Šebestiána a sv. Víta. Další mostem je most do zámecké zahrady a most ke staré tvrzi, který je zdoben mřížovím. U jeho začátku stojí panel, který podává turistům informace o obci a jejím okolí v několika světových jazycích. Na hlavním silničním mostě přes Smolivecký potok stojí 2 sochy, socha sv. Donáta s sv. Jena Nepomuckého.\n\nDomy v obci jsou postavené částečně ve stylu selského baroka a dále je zde mnoho městských patrových domů. Dodnes se zachovaly domy především z 18. a 19. století. Na \"Annabergu\" (Aníně) se dochovaly, ač jsou dnes ve velmi zuboženém stavu, hrázděné domy typické pro jihozápadní Německo. Ty nechal vybudovat na počest své ženy Anny z Arvay hrabě Václav Klement Lüncker z Lützenwicku po jejich svatbě roku 1836. Hraběnka nad nimi roku 1840 nechala zrekonstruovat kapličku sv. Anny, postavenou v roce 1700.\nNa začátku 20. století měla obec zhruba 1150 obyvatel a 150 domů. Odliv obyvatel nastal zejména do blízké Blatné či Plzně při tehdejším bouřlivém rozvoji těchto měst. Z tehdejší doby pochází i relativně velká železniční stanice Lnáře (- Schlüsselburg) z konce 19. století.\n\nNovější památkou je memorial osvobození obce americkou armádou (4. tankovou brigádou) 6. května 1945, který stojí přímo mezi fotbalovým hřištěm a hlavní křižovatkou poblíž velikého klasicistního \"lnářského dvora\". Kamenný pomník s anglickým a českým nápisem přečkal i období nejtužší komunistické totality. V anglické verzi je obec označována jako „\"Town of Lnar\"“.\n\nObec je po katastrofálních povodních v roce 2002 částečně zrekonstruovaná. S vysokým přispěním EU byly nově postaveny oba dva hlavní mosty v obci a díky dotacím se podařilo zrekonstruovat a zprovoznit železniční dráhu Blatná-Nepomuk, ač mnoho lokálních politiků tuto investici spíše kritizovalo jako zbytečnou. Dráze hrozí kraj Západní Čechy zrušením, ač má pro místní obrovský význam. Podařilo se také zrekonstruovat mnoho místních komunikací i chodníků a některých veřejných prostor či zastávek autobusů v obci. Došlo i na rekonstrukci kaple Sv. Anny (z roku 1700) nad Lnářemi. Některé soukromé subjekty dostaly od EU finance na rekonstrukce hospodářských budov. Tím došlo k značnému optickému zkrášlení obce, nicméně problémem zůstává velké množství domů v obci, které vlastní mnoho majitelů zároveň či o které jejich majitelé (často pouze chataři) nejeví zájem. Tyto domy zůstávají ve své zdevastovaném, havarijním stavu. Mnoho domů v blízkosti zámku či na Annabergu stojí před samotným zřícením a zejména ty posledně jmenované by mohly být velkou okrasou obce, jelikož se jedná o hrázděné stavby. Jejich majitelé (stejná rodina, vlastnící i Nový zámek) nejeví o tyto hodnotné stavby zájem. Dále zde v obci několik pensionů, restaurací, 4 obchody a benzínová pumpa. Sídlo zde má Lnářský zemědělský statek, Lnářské rybářství, pila či service centrum John Deere Lnáře. V obci nedochází k žádné živelné výstavbě rodinných domků, což jen přispívá k zachování odlišného rázu obce. Počet obyvatel obce víceméně stagnuje či pomalu klesá a věkový průměr je přes množství dětí poměrně vysoký. Obec má vlastní poštovní úřad (PSČ 387 42) sloužící i sousedním sídlům a obecní úřad v jedné budově v centru. V obci je 600 m² veřejných parků.\n\nPřes dnešní nízký počet dětí ve Lnářích je v provozu (již od roku 1850) moderní malotřídní škola se třemi třídami a 5 ročníky. Ve školním roce 2009/2010 školu navštěvovalo 30 dětí. Školu navštěvují žáci z obcí Lnáře, Předmíř, Zámlyní, Metly, Hajany, Zahorčice a Tchořovice. Vyučování zde začíná s ohledem na dojíždění později, v 8.20. Školní budova má prostorné třídy, 2 učebny využívá školní družina, učebnu pro výuku výtvarné výchovy, jídelnu, kuchyň, kabinet, šatny. V prostorách školy nebyla vybudována tělocvična, proto se k účelům cvičení používá učebna, která se uvolnila spojením ročníků. Ve školním roce 2001/2002 v rámci projektu „Internet do škol“ byla otevřena internetová a počítačová učebna sloužící pro výuku žáků a zájmový kroužek počítačů. Tato učebna začala během školního roku 2006/2007 fungovat samostatně mimo výše zmíněný projekt. Součástí školy je i školka, která sídlí v blízkosti školy. Školka má k dispozici velmi dobře vybavenou vlastní zahradu. Škola i školka mají společnou jídelnu a v obou stupních lze zapojit dítě do mnoha různých zájmových kroužků a děti absolvují různé sportovní i kulturní a edukační akce.\n\nNavazovat lze v nejmodernější městské devítileté škole, která se nachází ve městě Kasejovice. Tato škola byla s mnohamilionovým nákladem kompletně zrekonstruována. Kasejovice se nachází necelé 3 km západně od Lnář a obě místa jsou dobře dopravně propojena.\n\n\nV okolí obce, díky člověkem přeměněné ale jinak ekologicky stabilní krajině, naleznete dostatek míst s krásnou přírodou. Zvláště doporučit lze cyklistiku a pěší výlety, neboť řídce zalidněná krajina s nízkým provozem automobilů je k takovým aktivitám vhodná.\n\nV roce 1985 došlo k prosazení ochrany 1,6 ha velké přírodní památky Pastviny u Zahorčic se vzácnou luční vlhkomilnou květenou a s krásným výhledem na Šumavu a blízký brdský Třemšín. V katastrálním území obce leží přírodní památka Nový rybník u Lnář a část přírodní rezervace Hořejší rybník. V obci jsou 3 památné stromy – lípy u kostela Svaté Trojice.\n\n\n\nObec leží přímo na mezinárodní silnici číslo I/20, z Českých Budějovic do Plzně a přes obec vede i silnice 2. třídy z Příbrami do Sušice (II/177 a II/174), což ovšem také má negativní důsledky ve formě zvýšené hlučnosti a prašnosti v blízkosti těchto frekventovaných komunikací. Problémem je osobní doprava, která je v týdnu zajišťována autobusy a vlaky, o víkendu takřka výhradně vlaky. Železniční stanice Lnáře ale leží od obce 1,5 km směrem na jih, což imobilní návštěvníky odrazuje od návštěvy obce. Nejbližší vlaková zastávka Hradiště (1 km jihozápadně) je v dezolátním stavu a navíc dostupná po špatně schůdné cestě. Malebná železniční trať („lokálka“) má číslo 191 a spojuje Blatnou, Lnáře, Kasejovice a Nepomuk-Dvorec. Vlakem se lze bezproblémově dostat dále na Plzeň. Osobní autobusovou dopravu přímo v obci (se zastávkami Lnáře-Centrum pro dálkové a Lnáře-Přístav a Lnáře-Klášter pro místní spoje) provozují dopravci v naprosté většině případů v pracovních dnech. Nejlepší autobusové spojení je směrem z Blatné. Z Plzně je nejlepším spojením vlak. Z Prahy pak autobus, přes Blatnou.\n\n"}
{"id": "117900", "url": "https://cs.wikipedia.org/wiki?curid=117900", "title": "Libějovice", "text": "Libějovice\n\nObec Libějovice se nachází v okrese Strakonice v Jihočeském kraji, zhruba 4 km jjv. od Vodňan a 7 km severně od Netolic. Žije zde obyvatel. Na jižním okraji obce se rozkládá přírodní rezervace Libějovický park.\n\nObec Libějovice se skládá ze tří částí na třech katastrálních územích.\n\nLibějovice se skládají celkem ze tří obcí: Libějovice, Nestanice a Černěves.\n\nLibějovice, Nestanice a Černěves mají především obytnou a zemědělskou funkci. Nejstarší a zároveň základní část sídla je položena na průjezdné komunikaci Vodňany -Netolice. Většina objektů v obci je maximálně dvoupodlažní, většinou s tradičním typem sedlové střechy.\n\nV Nestanicích a Černěvsi jsou centrální návsi s rybníkem a stavby jsou natočeny svým průčelím do centra obce. Štíty staveb jsou charakteristické pro lidovou architekturu 18. a 19. století. Na centrální návsi je vždy kaple, která dodává místu s vodní plochou vysokou estetickou hodnotu.\n\nNa obytné budovy téměř vždy navazují plochy zahrad, které spolu s veřejnou zelení zajišťují vysoký podíl zeleně v sídlech.\nV zástavbě prochází síť obslužných komunikací a pěších propojení typická pro strukturu venkovského sídla.\n\nLibějovický kraj byl osídlen již v nejstarší době bronzové. Svědčí o tom mnoho nalezených pohanských pohřebišť. Ve 14. století před Kristem přichází do jižních Čech z Podunají velký kmen, který pochovával své mrtvé v kamenných mohylách. Proto ho archeologové nazývají jihočeský kmen mohylový. Mohyly se nacházejí v lese Černoháj a Pod džbánem (vrch). Na slovanské předky je památka na vrchu Lomec, kde se nacházejí mohyly ze 7. až 10. století n.l.\n\nObec Libějovice vznikla na počátku 13. století a její původní jméno Ljubjejovici získala po zemanovi Ljubjejovi. První přesné zprávy o obci pocházejí z roku 1264, kdy patřila Tomášovi z Libějovic. Dalšími bezpečně zjištěnými majiteli byli Malovcové z Malovic (polovina 14. století), kteří pocházeli ze sousední obce Malovice. Pešek z Malovic založil v Libějovicích gotickou tvrz.\n\nV roce 1557 prodal Diviš Malovec tvrz Vilémovi z Rožmberka, který ji přestavěl na čtyřkřídlý renesanční zámek. Dalšími majiteli od roku 1612 byli Švamberkové, roku 1621 přešly Libějovice do držení rodu Buquoy. První majitel Libějovického panství byl hrabě Karel Bonaventura Buquoy.\nRod Buquoy realizoval v Libějovicích velkorysé stavební a krajinářské úpravy, které se dochovaly dodnes. První barokní stavbou byla kaple sv. Máří Magdaleny, postavena v letech 1660 - 1663 na okraji obce Chelčice. V letech 1695 - 1702 byl vystavěn na Lomci poutní kostel Jména Panny Marie s Loveckým zámečkem. V roce 1696 založil Filip Emanuel Buquoy v Libějovicích nové sídlo, tzv. Nový zámek (1747 - 1754). V této době byl již položen základ osové dispozice: kostel na Lomci - Nový zámek - Kaple - Lázně. Z historických mapových podkladů je zřejmé, že čtyřřadá alej spojující výrazné stavby vznikla v letech 1776 - 1772. Posledním držitelem panství z rodu Buquoy, Jan Buquoy, prodal panství rodu Schwarzenberg.\n\nZa správy rodu Schwarzenbergů dosáhla obec a panství největšího rozkvětu a zvelebení. Josef II. ze Schwarzenberg (1769–1833) si zvolil Libějovice za své letní sídlo a dal Nový zámek opravit a zvýšit o druhé patro v letech 1816 - 1817. Upravil také zámecký park. Za knížete Jana Adolfa II. bylo panství zmodernizováno. František Horský, absolvent Hospodářského ústavu v Českém Krumlově, který vymyslel a zdokonalil množství hospodářských a zemědělských strojů, změnil osevní plán, začal s pěstováním řepky, chmele a ovocnářstvím. Další z rodu Schwarzenbergů, Adolf Josef I., se významným způsobem zasloužil o rozvoj železniční sítě výstavbou železniční tratě Dívčice - Netolice (v provozu od 1895) a prosperitu okolního panství. Po smrti knížete Adolfa převzal správu nad majetkem jeho syn Jan Nepomuk II. Následná válka a poválečné události vedly k pozemkové reformě, a tak roku 1923 připadly Libějovice státu. O statek Libějovice se rozdělili stát a občané, a Nový zámek koupila kongregace redemptoristů. Bylo založeno redemptoristické gymnázium - kolej redemptoristů. Studoval zde i Antonín Liška (1924–2003), českobudějovický biskup (1991–1992).\n\nBěhem druhé světové války (v roce 1942) byl katolický ústav zrušen a do Nového zámku se nastěhovali němečtí okupanti. V té době park značně utrpěl, část velké louky byla zabrána na výstavbu hřiště, v bažantnici byla zřízena střelnice. Po válce přešel zámek do vlastnictví státu a od roku 1950 - 1992 byl v užívání pohraniční stráže a sloužil jako výcvikové středisko psů. Do parku byla umístěna chovná a výcviková stanice psů a výcvikové středisko psovodů 12. školní brigády pohraniční stráže, kompozice parku byla narušena řadou provozních objektů i nových panelových komunikací.\n\nOd roku 1992 je majitelem Nového zámku soukromá obchodní společnost. Starý zámek je také v soukromém vlastnictví.\n\n\n\n\n\n"}
{"id": "117902", "url": "https://cs.wikipedia.org/wiki?curid=117902", "title": "Částkov (okres Tachov)", "text": "Částkov (okres Tachov)\n\nČástkov (německy \"Schossenreith\") je obec ležící v okrese Tachov, kraj Plzeňský. Žije zde  obyvatel.\n\n\nPrvní písemná zmínka o obci pochází z roku 1272.\n\n\n"}
{"id": "117903", "url": "https://cs.wikipedia.org/wiki?curid=117903", "title": "Číhaň", "text": "Číhaň\n\nObec Číhaň (:\"Tschihan\") se nachází v okrese Klatovy, kraj Plzeňský. Nachází se 11 km jihovýchodně od Klatov jižně od silnice I/22 Klatovy–Strakonice. Žije zde obyvatel.\n\nNa dvoře čp. 40 ve středu vsi roste památná a chráněná lípa. Nachází se zde společnost Farma Číhaň s.r.o., která má provozovnu např. v Plánici. Konají se zde enduro motocyklové závody (2011, 2012).\n\nPrvní písemná zmínka o obci pochází z roku 1552.\n\nNarodil se tu a působil Josef Kovařík (1855–1940), zemědělec a politik, okresní starosta a poslanec zemského sněmu.\n\n\n"}
{"id": "117904", "url": "https://cs.wikipedia.org/wiki?curid=117904", "title": "Čejov", "text": "Čejov\n\nObec Čejov () se nachází 3 km ssv. od Humpolce v okrese Pelhřimov v Kraji Vysočina. Žije zde obyvatel.\n\n\nPrvní písemná zmínka o obci pochází z roku 1370.\n\nV letech 2006-2010 působila jako starostka Jana Maršíková, od roku 2010 tuto funkci zastává Jiří Ježek a místostarosta Bc. Josef Svoboda.\n\n\n\n"}
{"id": "117905", "url": "https://cs.wikipedia.org/wiki?curid=117905", "title": "Čečelice", "text": "Čečelice\n\nObec Čečelice se nachází v okrese Mělník, kraj Středočeský, zhruba 2,5 km severovýchodně od Všetat, 12 km jihovýchodně od Mělníka a 27 km ssv. od centra Prahy. Žije zde obyvatel.\n\nPrvní písemná zmínka o obci pochází z 29. března 1252 a Čečelice tak patří k nejstarším obcím mělnického okresu. Podle archeologických nálezů bylo území obce Čečelice osídleno již v mladší době kamenné, tj. asi 4000 let před n. l. Nejstarší písemně doložená zmínka o vsi Čečelice pochází z roku 1252, kdy je uváděn na listině z 29. března 1252 jako svědek rytíř Pabián (Fabián) z Čečelic, sídlící na tvrzi v Čečelicích.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Čečelice \"(1008 obyvatel, katolický kostel, sbor dobrovolných hasičů)\" byly v roce 1932 evidovány tyto živnosti a obchody: 2 holiči, 3 hostince, kapelník, klempíř, kolář, 2 kováři, krejčí, 3 obuvníci, 3 obchody s ovocem a zeleninou, pekař, 6 rolníků, řezník, sedlář, 7 obchodů se smíšeným zbožím, Spořitelní a záložní spolek v Čečelicích, obchod s hospodářskými stroji, studnař, švadlena, 2 trafiky, 2 truhláři.\n\nObec charakteristická mnoha památkami a krásnou přírodou v okolí, leží ve Středočeském kraji na východním okraji okresu Mělník. Na hranici katastrálního území Čečelice okres Mělník hraničí s okresy Prahy-východ a Mladá Boleslav. Vzdálenost z Čečelic do okresního města Mělník je 14 km po silnici II. třídy č. 244 a I. třídy č. 16. Vzdálenost do centra Prahy je 30 km po silnici II. třídy č. 244. Obcí s rozšířenou působností (ORP) i pověřeným obecním úřadem (POÚ) je městys Všetaty (2,5 km).\n\nObec Čečelice leží ve Středočeské tabuli, Mělnické kotlině v nadmořské výšce 180 - 200 m n. m. v mírném jižním svahu mezi vrchy Cecemín (239 m n. m. na jihu a Na neckách (240 m.n.n. na severu). Území patří k povodí řeky Labe. Od obce je řeka vzdálená 6,5 km a v nejbližším místě (Kostelec nad Labem) má vodní tok nadmořskou výšku 160 m n. m. Ve vzdálenosti 10 km severně se nachází hranice Chráněné krajinné oblasti Kokořínsko – Máchův kraj, která patří k nejkrásnějším oblastem Mělnicka, Českolipska a Mladoboleslavska a je významným turistickým cílem.\n\nV obci žilo k 1. lednu 2015 celkem 635 obyvatel ve 270 nemovitostech. Vypočtená hustota zalidnění je 54,98 obyvatel/km². Od roku 1997 je patrný mírný nárůst počtu obyvatel. Popularita bydlení na venkově stoupá a obec Čečelice je vyhledávána novými občany pro snadnou dostupnost Prahy a zároveň klidný život na venkově v kontaktu s přírodou. Děti docházejí do místní ZŠ a MŠ a od II. stupně ZŠ dojíždějí do okolních škol. Lidé v produktivním věku pracují přímo v Čečelicích, častěji však dojíždějí do okolních obcí a měst, vč. Prahy.\n\nV obci panuje bohatý společenský život zásluhou místních spolků. Působí zde Sbor dobrovolných hasičů, Tělovýchovná jednota Sokol, Myslivecké sdružení Čečelice – Konětopy, Honební společenstvo Čečelice – Konětopy a Spolek přátel vína „Vínocoptéra“. Spolky provozují svoji běžnou činnost a také pořádají akce pro veřejnost. Ve většině případů se jedná už o tradici. Spolky pořádají akce samostatně, nebo ve spolupráci s obcí.\n\nTradiční zemědělská obec se od prvorepublikového individuálního zemědělství v 50. a 60. letech 20. stol. nuceně přeorientovala ke kolektivní zemědělské výrobě a mocným hospodářským subjektem se stalo Zemědělské družstvo XV. sjezdu KSČ. Poskytovalo pracovní příležitosti pro většinu obyvatel v produktivním věku. Mohutná invaze cizích zemědělských produktů na český trh v 90. letech způsobila úpadek zemědělské výroby v celé ČR a proto i v tomto regionu. Hospodářství obce se tak podruhé významně změnilo. Mnoho lidí se rekvalifikovalo do nezemědělských oborů, narostl podíl lidí vyjíždějících za prací. Pozitivním důsledkem byl návrat k řemeslům a drobnému podnikání. Zemědělství zůstává pro obec i nadále významné. Na jihovýchodním okraji obce se nachází rozsáhlý zemědělský areál, jehož budovy, zařízení a kapacity jsou využity pouze z části. V současné zemědělské činnosti dominuje rostlinná výroba zaměřená na produkci zeleniny, obilí, řepky olejky, brambor a kukuřice.\n\nV obci se nacházejí dva obchody se smíšeným zbožím, ale v provozu je pouze jeden obchod z uvedených. Ovoce a zeleninu mohou obyvatelé nakupovat ve velkoobchodu ČEKO. Maso a uzeniny je možné 1x týdně koupit v pojízdné prodejně firmy Goldšmíd. Na návsi je dále obchod s rybářskými potřebami. Ze služeb je k dispozici kadeřnictví, knihovna, jídelna v ZŠ a veterinární ordinace. Řemeslníci nabízejí obory zednické, truhlářské, instalatérské, servis plyn, podlahářství, sádrokartonářství, elektro, výškové práce, kovovýrobu, reklamu, opravy stavebních strojů.\n\n\nObec Čečelice je zřizovatelem jednotřídní mateřské školy a základní školy, které sdílejí společnou školní budovu. Budova školy je obklopena velkou zahradou, nedaleko je park a hřiště.\n\nV obci byla vybudována řada sportovišť: fotbalové hřiště, koupaliště, tenisový kurt, plážový volejbal, dětské hřiště a sokolovna. Veškeré zázemí pro další sportovní a volnočasové aktivity je dostupné v nejbližším okolí.\n\nDominantou Čečelic je původně románský kostel sv. Havla. Z románského období je zachována tribuna a věž s cimbuřím. V letech 1694–1711 byl barokně úpraven.\nZ roku 1910 pochází pomník Karla Havlíčka Borovského a z roku 1923 pomník mistra Jana Husa. V dolní části obce v ulici Družstevní se nachází socha svatého Václava z roku 1912. V ulici Dlážděná se nachází kaplička. Několik kapliček a křížků je i v okolí obce.\n\n"}
{"id": "117906", "url": "https://cs.wikipedia.org/wiki?curid=117906", "title": "Čečkovice", "text": "Čečkovice\n\nČečkovice () jsou obec v okrese Havlíčkův Brod v Kraji Vysočina. Žije zde obyvatel. Obec se rozkládá na 242 ha, z toho orná půda zabírá 60%. Lesy představují zhruba jednu desetinu území a méně než jednu třetinu zabírají louky. Obec je zásobárnou pitné vody. Je zde zavedená plynofikace i veřejný vodovod.\n\nPrvní písemná zmínka o obci pochází z roku 1542 ze zápisku \"Stezka Liběcká\". Podle zápisů Vilémovského kláštera datovaného rokem 1542 jí dodával význam jen poplužní dvůr, který byl nejprve majetkem Vilémovského kláštera a později Ronovského panství. Vesnice nese název podle prvního majitele Czeczka.\n\nV letech 1869–1920 byly Čečkovice osadou obce Jeřišno, v letech 1921–1960 samostatnou obcí, v letech 1961–1990 opět částí Jeřišna a od 24. listopadu 1990 opět samostatnou obcí.\n\nV letech 2006–2010 působil jako starosta Vladimír Pešek, od roku 2010 tuto funkci zastává Petr Hejduk.\n\nObec se rozkládá v Českomoravské vrchovině a zasahuje do Chráněné krajinné oblasti Železné hory. Vesnicí protéká potok, který se na dolním okraji obce vlévá do řeky Doubravky.\n\nObcí vede několik cyklostezek, které jsou budovány v oblasti Podoubraví. Každoročně se tu pořádá Motorkářský sraz.\n\nNa návsi vesnice se nachází socha Czeczka a zvonice.\n\n"}
{"id": "117907", "url": "https://cs.wikipedia.org/wiki?curid=117907", "title": "Čankovice", "text": "Čankovice\n\nObec Čankovice se nachází v okrese Chrudim, kraj Pardubický. Žije zde obyvatel.\n\nPrvní písemná zmínka o obci pochází z roku 1293.\n\n"}
{"id": "117908", "url": "https://cs.wikipedia.org/wiki?curid=117908", "title": "Číčovice", "text": "Číčovice\n\nObec Číčovice se nachází v okrese Praha-západ ve Středočeském kraji. Rozkládá se asi 16 km severozápadně od centra Prahy, 2,5 km severně od obce Středokluky. Žije zde obyvatel.\n\nObec tvoří dvě vesnice, a to Velké Číčovice a 500 m na severovýchod od nich Malé Číčovice. Obě vesnice mají zemědělský charakter. Každá z nich čítá přibližně 35 domů.\n\nPrvní písemná zmínka o obci pochází z roku 1542. Oficiální název obce je Číčovice, neboť obec Malé Číčovice a obec Velké Číčovice byly sloučeny do obce Číčovice v roce 1950. Obec leží na dvou katastrálních územích, které si zachovaly názvy původních vsí: \"Velké Číčovice\" a \"Malé Číčovice\".\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Malé Čičovice \"(252 obyvatel)\" byly v roce 1932 evidovány tyto živnosti a obchody: cihelna, družstvo pro rozvod elektrické energie, holič, 2 hostince, kolář, konsum Včela, kovář, 2 obuvníci, 11 rolníků, obchod se smíšeným zbožím, trafika.\n\nVe vsi Velké Čičovice \"(210 obyvatel)\" byly v roce 1932 evidovány tyto živnosti a obchody: obchod s dobytkem, družstvo pro rozvod elektrické energie ve Velkých Číčovicích, 2 hostince, kolář, kovář, mlýn, 4 rolníci, 2 řezníci, 2 obchody se smíšeným zbožím, trafika, truhlář, 2 zámečníci.\n\nSprávním územím obce protéká Zákolanský potok, jehož koryto a břehy jsou chráněné jako přírodní památka Zákolanský potok s populací raka kamenáče a raka říčního. Jižně od Malých Číčovic se poblíž kostela svatého Vavřince nachází přírodní památka Čičovický kamýk (345 m) – skalnatý buližníkový vršek s paleontologickým nalezištěm.\n\nPočet obyvatel je uváděn za Číčovice podle výsledků sčítání lidu včetně místních části, které k nim v konkrétní době patří. Je patrné, že stejně jako v jiných menších obcích Česka počet obyvatel v posledních letech roste. V celé číčovické aglomeraci nicméně žije necelých 1 tisíc obyvatel.\n\n\nDopravní síť\nVeřejná doprava 2011\nV roce 2019 v obci zastavuje autobus 323 (Koleč - Číčovice - Nádraží Veleslavín) a 350 (Kladno - Číčovice - Dejvická).\n\n"}
{"id": "117909", "url": "https://cs.wikipedia.org/wiki?curid=117909", "title": "Čermná (okres Domažlice)", "text": "Čermná (okres Domažlice)\n\nObec Čermná se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci pochází z roku 1233.\n\n\n\n"}
{"id": "117910", "url": "https://cs.wikipedia.org/wiki?curid=117910", "title": "Čermná (okres Trutnov)", "text": "Čermná (okres Trutnov)\n\nObec Čermná (německy \"Tschermna\") se nachází v okrese Trutnov, kraj Královéhradecký, zhruba 10 km západně od Trutnova. Vesnice je rozložena v údolí na východě Krkonošského podhůří, podél potoka Čermná. Žije zde  obyvatel.\n\nPrvní písemná zmínka o obci pochází z roku 1362.\n\n\n"}
{"id": "117912", "url": "https://cs.wikipedia.org/wiki?curid=117912", "title": "Častrov", "text": "Častrov\n\nObec Častrov () se nachází v okrese Pelhřimov v Kraji Vysočina. Leží 14 km na jih od Pelhřimova a 31 km na západ od Jihlavy. Žije zde obyvatel.\n\n\nPrvní písemná zmínka o obci pochází z období kolem 1300. Gotický kostel sv. Mikuláše zde nechal vystavět kolem roku 1350 kamenický pán Dobeš z Bechyně.\nObec Častrov v roce 2001 obdržela ocenění v soutěži Vesnice Vysočiny, konkrétně získala ocenění zlatá stuha, tj. vítěz, který postoupil do celostátního kola a obec se stala Vesnicí Vysočiny.\n\n\n\n"}
{"id": "117913", "url": "https://cs.wikipedia.org/wiki?curid=117913", "title": "Čermná nad Orlicí", "text": "Čermná nad Orlicí\n\nObec Čermná nad Orlicí () se nachází v okrese Rychnov nad Kněžnou v Královéhradeckém kraji po obou březích Tiché Orlice, jejíž niva je zde chráněna jako přírodní park Orlice. Na pravém břehu se nachází část Velká Čermná, v níž je umístěn obecní úřad, na levém břehu Malá Čermná, kde je pošta. Jihozápadně se na pravém břehu nachází místní část Číčová (k níž patří i dvůr Zbytky) a na levém břehu před soutokem s potokem Čermná osada Korunka. Rybník Velký Karlov u osady Korunka však již patří k Nové Vsi, části města Chocně. K obci patří i les Velká Čermná východně od vesnice Velká Čermná až k potoku Brodec; lesy za železniční tratí západně od obce patří již k Dolnímu Jelení. Žije zde  obyvatel.\n\nNedaleko, na území Kosteleckých Horek, bylo zjištěno staré tvrziště Těšnov, na levém břehu Orlice bylo objeveno žárové pohřebiště doby lužické.\n\nPrvní písemná zmínka o obci pochází z roku 1342. Traduje se, že původně nesla název Červená podle barvy železité půdy a vody, což bylo později zkomoleno na Čermená a pak Čermná, počátkem 19. století je zaznamenána podoba Čerma, roku 1870 nesla Malá Čermná úřední název Čerma Malá, obyvatelstvo však slovo Čerma prodlužovalo na Čermá, roku 1921 byla Čerma Malá úředně přejmenována na název Malá Čermná nad Orlicí.\n\nVelká Čermná patřila postupně různým panským rodům, například Drslavicům, Půtům z Častolovic či Zárubům z Hustiřan, později patřila ke kosteleckému panství. Malá Čermná i Číčová patřívaly k panství Jelení, roku 1843 měla Malá Čermná téměř třikrát více obyvatel než Velká Čermná.\n\nNejvíce bývali zastoupeni chalupníci, kteří se zabývali zpracováním dřeva. Pila v Malé Čermné zanikla roku 1912. Tichá Orlice byla od Velké Čermné regulována a splavná pro voroplavbu. Před první světovou válkou se množství obyvatel zabývalo obuvnickým řemeslem, rozvojem tovární výroby tato tradice po první světové válce zanikla. Roku 1905 byl v Malé Čermné založen textilní závod firmy Danubius, v němž pracovalo přes 200 dělníků.\n\nRoku 1883 byl založen sbor dobrovolných hasičů, roku 1900 ochotnický spolek, roku 1902 kampelička. Škola byla ve Velké Čermné postavena roku 1890, předtím se zde však již vyučovalo ve filiálce šachovské školy, od roku 1876 sem docházely i děti z Číčové. Roku 1900 byla v obci zřízena pošta (do té doby patřily tyto obce pod poštu v Borohrádku), telefon na ni byl zaveden roku 1910 a telegraf 1931. Roku 1922 byla založena obecní knihovna. Roku 1922 bylo vytvořeno Strojní družstvo hospodářské pro rozvod elektrické síly a obec byla jako jedna z prvních v oblasti elektrizována. Roku 1923 vzniklo Družstvo vodohospodářské. Roku 1925 obec zřídila vlastní hřbitov. Roku 1930 byla postavena nová, Masarykova obecná škola.\n\nObec Čermná nad Orlicí vznikla roku 1960 sloučením obcí Malá Čermná nad Orlicí (k níž byla 18. ledna 1958 připojena místní část Korunka, dosud patřící k obci Plchůvky) a Velká Čermná nad Orlicí. Roku 1975 k ní byla připojena ještě dosavadní obec Číčová.\n\nDo roku 1949 patřily všechny tři obce do soudního okresu Kostelec nad Orlicí, od roku 1949 patří do okresu Rychnov nad Kněžnou. Římskokatolická církev řadí území Malé Čermné k farnosti Horní Jelení a Velkou Čermnou a Číčovou k farnosti Borohrádek (t. č. spravované excurrendo z Týniště nad Orlicí).\n\nPo jihozápadním okraji obce prochází železniční trať 020 Týniště nad Orlicí – Choceň, na níž se mezi osadami Malá Čermná a Korunka nachází stanice Čermná nad Orlicí. Stanice nesla původně název Korunka-Jelení, od roku 1896 Čermná-Jelení a v roce 1921 získala dnešní název Čermná nad Orlicí. U Malé Čermné poblíž hájovny Sebranice z této trati odbočuje vlečka do nedalekého vojenského prostoru. Ve stanici staví i některé spěšné vlaky. Interval vlaků je přes den nepravidelný kolem dvou hodin, ve špičkách pracovního dne kolem hodiny, poslední odjíždějí v obou směrech kolem 21. hodiny.\n\nPřes Číčovou a Velkou Čermnou prochází podél pravé strany nivy Orlice mezi Chocní a Borohrádkem silnice II/317, vybudovaná jako okresní v roce 1905 (silnice Borohrádek–Růžovec byla vybudována v roce 1893 a silnice po vsi roku 1900). Ze silnice 317 ve Velké Čermné odbočuje silnice III/3172 přes Malou Čermnou a podél železniční trati po levé straně orlické nivy rovněž do Borohrádku. Z Malé Čermné vede kolem nádraží silnice III/3059 do Dolního Jelení a v Číčové odbočuje ze silnice II/317 silnice III/3173 přes Korunku na křižovatku se silnicí III/3059 u přejezdu poblíž nádraží. Do téže křižovatky ústí cesta od jihu od Plchůvek, navazující na silnici III/30510, která však nemá v tomto úseku status silnice. Mezi Velkou Čermnou a Číčovou odbočuje ze silnice II/317 silnice III/3162 přes lesy na severovýchod do Kostelce nad Orlicí.\n\nAutobusové linky v oblasti spadají do systému IREDO (Čermná nad Orlicí tvoří zónu 294) a přes Čermnou jezdí jen v pracovních dnech. V roce 2011 zde jezdily asi 4 páry spojů (z toho 2 páry jen mimo prázdniny) na lince 660574 dopravce ČSAD Ústí nad Orlicí a. s. mezi Borohrádkem a Chocní a jeden odpolední školní spoj přes Jelení do Holic na lince 650050 dopravce Veolia Transport Východní Čechy.\nNa území Čermné nad Orlicí nacházejí ve směru od Borohrádku k Chocni zastávky:\n\nPodél železniční trati prochází Čermnou po levé straně nivy Tiché Orlice červeně značená pěší turistická trasa č. 0455 od Chocně do Borohrádku, v kolmém směru ji kříží zeleně značená trasa č. 4239 od Horního a Dolního Jelení do Kostelce nad Orlicí. Po silnicích č. 3059 a 3172 je od Dolního Jelení přes Malou Čermnou do Borohrádku vedena cyklotrasa č. 4164, z Číčové vede přes lesy na východ do Krchleb cyklotrasa č. 4320.\n\n\n"}
{"id": "117914", "url": "https://cs.wikipedia.org/wiki?curid=117914", "title": "Čelčice", "text": "Čelčice\n\nObec Čelčice se nachází v okrese Prostějov v Olomouckém kraji. Je to středně velká ves, ležící přibližně jedenáct kilometrů severozápadním směrem od Kojetína a asi 9 km jihovýchodně od Prostějova. Žije zde obyvatel.\n\nNázev Čelčice vznikl jako pojmenování vesnice lidí Čelkových, původně se k roku 1342 objevuje termín de Czelczycz, v roce 1349 in Czelcizicz. V průběhu let se název měnil a vyvíjel - Celcicz, Celcizicz, Czyelczic, Czelczicze, Czelczicz, Czelcžycz, Cželcžicž, Cželczitz, Cželtschitz, Czelczitz, Czeltschitz, Čelčitz, Čelčice. Během německé okupace se užíval název Tscheltschitz.\n\nNa severozápadní straně sousedí Čelčíce s Čehovicemi, na západě se Skalkou, na jihu s Pivínem, na jihovýchodní straně s Klenovicemi na Hané a na severovýchodě s Ivaní. Obec se rozkládá v nadmořské výšce 209 m n. m. na svahu posledního výběžku Drahanské vrchoviny, který se mírně svažuje k severovýchodu a přechází v rovinnou krajinu při řece Valové a Moravě.\n\nPodle Statistického lexikonu obcí z roku 2005, odrážející výsledky sčítaní lidu v roce 2001, v obci stálo 175 domů (153 trvale obydlené), ve kterých žilo 558 obyvatel. V současné době není v obci škola, fara, pošta ani zdravotní středisko. Je zde vybudován veřejný vodovod, rozvod plynu a dešťová kanalizace.\n\nHistorická náves tvořena selskými grunty měla tvar podkovy obrácené k východu, otevřené pouze na západní straně. Chalupy se nacházely po obou krajích vsi. Tato orientace byla v minulosti zvolena aby byla ves lépe chráněna před nepřítelem nebo dravou zvěří. Uzavřenost obce ale mnohdy způsobovala nepříjemnosti cizím cestujícím jdoucím směrem k Ivani, Tovačovu nebo Oplocanům, kteří po vstupu do vsi museli hledat východ za humna.\n\nV roce 1754 se v obecním katastru vyskytovaly polní trati Jahelník, Podlučí, Od rybníka, K rybníku, Klín, Ostrovy, Od Skalky, Dlouhá, Od boudy, Slač, K loukám, Plachetka, Obecnice, Za humny, Člup, Bezděkov, Padělky, Karabina, Okroužek a Hrubé díly.\n\nVesnice si udržovala tradiční vazby na sousední obec Klenovice na Hané, kde se nacházela fara, škola a pošta. Příležitostné bohoslužby se konaly v místní barokní kapli sv. Floriána. Přestože v minulosti patřila obec k politické správě Přerova a do soudního okresu Kojetín, obchodní styk fungoval díky výhodnějšímu dopravnímu spojení spíše s nedalekým Prostějovem. Obcí prochází silnice z Prostějova do Kojetína a nachází se zde také zastávka železnice na trati Nezamyslice - Olomouc, která měla velký význam pro hospodářský rozvoj.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "117915", "url": "https://cs.wikipedia.org/wiki?curid=117915", "title": "Čehovice", "text": "Čehovice\n\nObec Čehovice se nachází v okrese Prostějov v Olomouckém kraji. Žije zde obyvatel.\n\nPrvní písemná zmínka o obci pochází z roku 1287.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n\n"}
{"id": "117916", "url": "https://cs.wikipedia.org/wiki?curid=117916", "title": "Čakovičky", "text": "Čakovičky\n\nObec Čakovičky se nachází v okrese Mělník, kraj Středočeský. Leží 14 kilometrů jižně od Mělníka a 3 kilometry jižně od Neratovic. Žije zde obyvatel.\n\nPrvní písemná zmínka o obci pochází z roku 1266.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\n\n"}
{"id": "117917", "url": "https://cs.wikipedia.org/wiki?curid=117917", "title": "Čachotín", "text": "Čachotín\n\nČachotín () je obec v okrese Havlíčkův Brod v Kraji Vysočina. Žije zde obyvatel.\n\nObec se nachází v severní části kraje Vysočina, kde je součástí havlíčkobrodského okresu. Náleží do správního obvodu města Chotěboře jako obce s rozšířenou působností a obce s pověřeným obecním úřadem. Celková výměra katastrálního území Čachotín činí 630 ha. Obec se nachází v nadmořské výšce 572 metrů. Reliéf širšího okolí má převážně plochý charakter. Nejvyšší vrcholky dosahují 590 m n. m. (na západě obce Remonštangle (595 m n. m.). Z Remonštanglu je velký rozhled do krajiny na jednu stranu je vidět hrad Lipnice nad Sázavou, na druhou kostel v Havlíčkově Borové.\n\nOkolí obce je tvořeno scelenými bloky zemědělsky využívané půdy. Tyto bloky člení drobné zmeliorované vodoteče se zatravněnými nivami a polní cesty, obvykle bez vegetačního doprovodu. Větší lesní celky jsou situovány při okrajích katastrálního území obce (asi 800 m od obce na východ a západ). Menší lesní celky a remízy jsou situovány poblíž okrajů větších lesních celků. Lesy jsou zpravidla hospodářské s dominantním zastoupením smrku a pravidelně přimíšenými borovicemi a modříny.\n\nNejstarší zmínka o obci pochází z roku 1351, první písemná zmínka z roku 1352, vlastní založení obce je však staršího data. Významnou roli v osídlování okolní krajiny sehrála tzv. Libecká stezka, procházející blízkým městem Chotěboř a také přítomnost hornin bohatých na stříbrnou rudu, která zde byla ve středověku těžena.\n\nRoku 1392 je obec uvedena pod německým jménem \"Schachelsdorf\", o několik let později (1407) je doložen Jan Záhorka de Czachotina, 1521 Jan na Horní Krupé a Šechotíně. V polovině 16. století ves příslušela ke zboží hradu Ronovce, později k tvrzi v Krupé. Roku 1572 při dělení rodového majetku dostal Čachotín jako svůj díl Václav Hauguvic z Biskupic. Dalšími majiteli se na dlouhá desetiletí stali Bechyňové z Lažan. Od roku 1588 patřil Čachotín k Rosochatci, a to až do roku 1848.\n\nOd roku 1843 se používá název běžný dodnes. Jméno vesnice vzniklo příponou \"–ín\" z osobního jména Čachota a znamenalo Čachotův dvůr. Koncem 19. století se většina z 475 obyvatel (v 63 domech) zabývala rolnictvím.\n\nNejvýznamnější památkou obce je kostel sv. Vavřince, v základech již gotický, za třicetileté války byl však zcela zničen. Dnešní podoba je barokní s lidovými prvky, poslední úpravy kostela však proběhly až v 19. století. Jedná se o jednolodní stavbu. Po stranách hlavního vchodu jsou niky s dřevěnými sochami světců, jeho vnitřní vybavení odpovídá době vzniku kostela. V kostele sv. Vavřince se nachází hrobka svobodných pánů Bechyňů z Lažan, majitelů zámku a statku v Rozsochatci, z roku 1833. Na starém hřbitově, ohrazeném zdí, kde je dnes parková úprava, zůstalo několik starých pomníků. Je zde pohřbena jedna ze zakladatelek sklářského rodu Kavalírů – „babička Anna Kavalírová“, je tu také pohřben kapelník a skladatel zábavné hudby Karel Veselý-Jilemský z Jilmu, který zemřel v roce 1945 při akci partyzánského oddílu operujícího v okolí obce, a jehož členové do Čachotína docházeli.\n\nUprostřed obce v parčíku je pomník věnovaný „obětem světové války 1914–1918“. Jsou zde jmenování čachotínští občané, kteří se nevrátili z této války.\n\nJeště jeden pomník v obci se týká první světové války. Je níž pod návsí, a připomíná slavného rodáka Josefa Sobotku. Legionáře, který byl popraven Rakušany na konci první světové války v Itálii. Po válce byly jeho ostatky slavnostně převezeny do Prahy a pietně uloženy. Pohřbu se tehdy zúčastnil prezident Tomáš Garrigue Masaryk, členové vlády i zástupci spojeneckých armád. Pamětní deska na jeho rodném domě byla Sobotkovi odhalena v roce 1922, za války však byla odstraněna, znovuobnovena byla v roce 1972. Další významný rodák byl poslanec zemského sněmu za Rakousko-Uhersko, a později senátor rolník v Čachotíně a dlouholetý starosta obce Josef Adam. Je pohřben na novém hřbitově na kopečku za vsí.\n\nČachotín je středně velkou obcí zemědělského charakteru, tak jak tomu bylo v minulosti. Je tu 84 domů, z nichž 25 neslouží k bydlení, ale pouze k rekreačnímu využití. Obec si zachovala původní vesnickou zástavbu návsi.\n\nTradiční je v obci „Vavřinecká pouť“, konaná druhou srpnovou neděli. Při ní nechybí pouťová zábava na venkovním tanečním parketu.\nVe vsi nechybí ani budova hasičské zbrojnice, nově zrekonstruovaná budova, ve které od roku 2007 sídlí obecní úřad, knihovna a hasičský spolek. V roce 2008 byl ke stávající budově připojen společenský sál. V témže roce začala občanům znovu sloužit prodejna smíšeného zboží na návsi obce.\n\nV současné době je v obci nejvíce diskutována výstavba parku větrných elektráren. Na severní hranici obce by měly vyrůst 4 větrné elektrárny. Zatím je projekt ve schvalovacím řízení.\n\n\n\n"}
{"id": "117918", "url": "https://cs.wikipedia.org/wiki?curid=117918", "title": "Újezdec (okres Mělník)", "text": "Újezdec (okres Mělník)\n\nObec Újezdec se nachází v okrese Mělník, kraj Středočeský. Rozkládá se asi devět kilometrů jihozápadně od Mělníka a jedenáct kilometrů severovýchodně od města Kralupy nad Vltavou. Žije zde obyvatel.\n\nPrvní písemná zmínka o obci pochází z roku 1380.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nDopravní síť\nVeřejná doprava 2012\n\n"}
{"id": "117920", "url": "https://cs.wikipedia.org/wiki?curid=117920", "title": "Újezdeček", "text": "Újezdeček\n\nObec Újezdeček se nachází v okrese Teplice, kraj Ústecký, necelé 3 km západně od centra Teplic.\nObec má obyvatel, je v ní evidováno 14 ulic a 157 adres.\n\nV minulosti se obec nazývala Malý Újezd (německy \"Klein Augezd\"). Nedoložené zmínky o vsi Malý Újezd jsou známy z roku 1198 a váží se k založení klášteru benediktinek v Teplicích, kde měl být Malý Újezd zmiňován. Z dochovaných pramenů se o Újezdečku dozvídáme až v roce 1398, kdy ho vlastnilo rýzmburské panství. Do 18. století byla ves rozdělena na několik částí patřících libčeveskému, duchcovskému a teplickému panství. V roce 1766 byly části spojeny a vlastnil ho knížecí rod Clary-Aldringenů. V roce 1787 měla ves dvacet domovních čísel, v roce 1830 už měla 27 domů a 181 obyvatel a po roce 1832 měl Újezdeček ... Až v druhé polovině 19. století nastal prudký vzestup obyvatelstva díky rozvoji průmyslu a hornictví. V blízkosti Újezdečku dochází k otevření řady dolů a průmyslových podniků. Na základě správního zákona ze 17. března 1849 byl Hudcov a Újezdeček jako osady spojeny s Řetenicemi. Po zlepšení majetkových poměrů se Újezdeček osamostatnil a v roce 1892 se konstituoval jako samostatná obec. V roce 1880 se v obci rozvinulo mnoho hnědouhelných dolů - například Companie Grubenfeld, Glückzechte, šachta Antonína Franciska atd.,ze kterých se ročně vytěžilo 745 762 tun uhlí. Kromě dolů zde byly i sklárny - Fischmanova sklárna na lahve a bižuterní sklo, Ascherlova sklárna na tabulové sklo (ve 20. letech byla uzavřena), sklárna Sofiina huť (kvůli hosp. Krizi ve 30. Letech uzavřena). V Újezdečku se v předmnichovské republice nacházela celá škála dalších podniků - továrna na dehet, pískovna, cihelna, strojírna, přádelna, parní pila atd.\n\nObyvatelé obce Újezdeček byli z velké části německé národnosti. Česká menšina byla slabá, jak početně, tak podle svého sociálního složení. Na podzim roku 1919 zde byla otevřena Česká dvoutřídní škola a později také obecní česká knihovna. Připojením pohraničí k Německu byl osud Újezdečka stejný jako u ostatních obcí a měst českého pohraničí, úřad pokračoval ve své práci podle nových říšsko-německých zákonných norem. Činnost všech spolků byla zastavena, zrušena byla česká škola a obecní česká knihovna. V objektu sklárny Lesní brána v Újezdečku byl zřízen pracovní tábor v roce 1942 pro sovětské válečné zajatce, totálně nasazené protektorátní příslušníky a internované osoby různých národností. Po roce 1945 po Benešových dekretech, nastal odsun Němců z Čech a tak i v obci Újezdeček nastala radikální změna ve struktuře obyvatelstva, obec ze začala utvářet převážně z přistěhovalců z vnitrozemí Čech. S nástupem komunistů k moci 1948 se situace negativně změnila v demokratických principech naší země a v možnostech svobodného podnikání. Statut samostatné obce se změnil, svojí strukturou byla kompletně podřízena politickému tlaku a centrálnímu řízení hospodářství. Až po roce 1989 Újezdeček po dlouhých desetiletích nabyl statut samostatně hospodařící obce s obecním úřadem, a tak i obec v novém svobodném prostředí hledá a nachází svoji identitu.\nV Újezdečku se nachází mateřská škola. Je na adrese Rohová 191 a ředitelkou je Blanka Šoufková.\n\nZa Újezdeček hraje i druholigový fotbalový klub FK Újezdeček. Předsedou klubu je Jaroslav Typlt a post trenéra zastává Stanislav Mixa.\n\n"}
{"id": "117921", "url": "https://cs.wikipedia.org/wiki?curid=117921", "title": "Únějovice", "text": "Únějovice\n\nObec Únějovice se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci pochází z roku 1379. V té době obec patřila Ctiboru Tlámovi. Pravděpodobně jeho synem Janem byla na přelomu 14. a 15.vybudována tvrz (dnes sýpka). V roce 1538 byla obec koupena obcí města Domažlic. V letech 1593–1626 patřila obec Černínům. V letech 1850–1869 byla obec samosprávnou obcí okresu Kdyně. K založení obce údajně došlo u památné Pastýřovy hrušky, nacházející se v lese nad obcí. Původně stála na planině, ale dnes je kolem ní les, vzniklý z náletu. Dříve byla obec též nazývána Ouňovice.\n\nVe vsi se nachází pseudogotická kaple svatého Jana Nepomuckého z roku 1868. Tvrz byla přestavěna na sýpku.\n\n"}
{"id": "117922", "url": "https://cs.wikipedia.org/wiki?curid=117922", "title": "Česká Čermná", "text": "Česká Čermná\n\nObec Česká Čermná () se nachází v okrese Náchod, kraj Královéhradecký. Žije zde  obyvatel.\n\nPrvní písemná zmínka o obci pochází z roku 1448. V roce 1449 jsou doloženi Tamchynové z Doubravic, kteří používali erb jelena a po dobu 50 let se obec nazývala Tamchynova Čermná. Do roku 1848 patřila náchodskému panství, kdy padl feudalismus a Česká Čermná se stala samostatnou obcí a svou svobodu si ponechává až do teď.\n\nObec se rozprostírá na výměře 50 ha, z toho asi dvě třetiny tvoří lesy.\n\nV obci je základní škola, na které je umístěna památní deska profesora Václava Černého (spisovatele a literárního kritika, který v obci prožil část svého života). Dále je zde mateřská školka, pošta, policie, sokolovna s fotbalovým hřištěm a hřiště na tenis, a přírodní památka Louky.\n\nV České Čermné se nachází kaple sv. Václava z 20.století (1941), v níž se každou neděli koná bohoslužba. V roce 2005 byla restaurována.\n\nObec leží na hranici s Polskou republikou a je zde turistický přechod Česká Čermná - Brzozowie.\nZ České Čermné vede cyklostezka směrem k rekreační osadě Peklo u Nového Města nad Metují, kde se nachází další zajímavá stavba Dušana Jurkoviče. Původní mlýn postupně přestavěný na turistickou chatu a hotel Peklo.\n\n"}
{"id": "117923", "url": "https://cs.wikipedia.org/wiki?curid=117923", "title": "Úhořilka", "text": "Úhořilka\n\nÚhořilka () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1454.\n\n"}
{"id": "117924", "url": "https://cs.wikipedia.org/wiki?curid=117924", "title": "Úsilov", "text": "Úsilov\n\nObec Úsilov se nachází v okrese Domažlice v Plzeňském kraji. Žije zde obyvatel.\n\nPrvní písemná zmínka o obci pochází z roku 1379.\n\nÚsilovská tvrz byla nejspíše založena v polovině patnáctého století rodem Výrků z Rýzmberka. Jako panské sídlo sloužila do konce sedmnáctého století a poté ji majitelé větších panství využívali jen k hospodářským účelům. Dochovala se z ní jednopatrová budova s gotickými a renesančními prvky v přízemí.\n\n\n"}
{"id": "117925", "url": "https://cs.wikipedia.org/wiki?curid=117925", "title": "Úpohlavy", "text": "Úpohlavy\n\nObec Úpohlavy se nachází v okrese Litoměřice v Ústeckém kraji. Žije zde obyvatel.\n\nPrvní zmínka o vsi Úpohlavy je učiněna v listině českého krále Přemysla Otakara I., která byla určena pro klášter benediktinek při bazilice svatého Jiří na Pražském hradě. Listina je nedatovaná a předpokládá se, že byla vydána v průběhu roku 1227, nebo v roce následujícím. Jsou v ní zmiňovány klášteru patřící vsi, krom jiných jsou zde uvedeny i Úpohlavy. Pravdivost obsahu potvrzuje bezpečně pravá listina papeže Řehoře IX., vydaná v Lateráně dne 2. července 1233 a konfirmující klášteru benediktinek u svatého Jiří na Pražském hradě jeho statky, svobody a imunity, v téměř shodném znění jaké je v listině Přemysla Otakara I.\n\nZměnu v majetkových poměrech církevních institucí přinesla doba husitských válek. Majetek kláštera svatého Jiří na Třebenicku byl uchvácen místní šlechtou. V roce 1436 císař Zikmund připsal Třebenice Janovi Kaplířovi ze Sulevic, který držel hrad Košťálov. Okolo roku 1463 vyplatil Třebenice Vilém z Ilburka. Třebenice jako zástavu získal od Viléma ml. z Ilburka Václav Valkoun z Adlaru. Ten se zúčastnil protihabsburského stavovského povstání v roce 1547. V následujících konfiskacích přišel o Třebenice, které byly navráceny klášteru benediktinek u svatého Jiří na Pražském hradě. Při tomto klášteru pak zůstaly Třebenice a s nimi i Úpohlavy až do zrušení kláštera v rámci josefínských reforem v roce 1782 s krátkým přerušením v letech 1620–1621.\n\nÚpohlavy se v průběhu roku 1620 dostaly do držení Kašparem Kaplířem ze Sulevic, ale jen do konfiskací po bitvě na Bílé hoře, kde bylo na konci roku 1620 poraženo české stavovské povstání. Kašpar Kaplíř ze Sulevic jako jeden z hlavních původců povstání, byl 15. dubna 1621 vyslýchán exekuční komisí a odsouzen ke ztrátě hrdla, cti a majetku. Krom jiného mu byla zabrána také „ves celá Oupohlav“. Třebenice nakonec byly spojeny s panstvím Čížkovice.\n\nPanství Čížkovice a Třebenice se v roce 1782, po zrušení kláštera benediktinek na Pražském hradě, stalo komorním statkem a bylo spravováno Náboženským fondem. V roce 1787 patřily k panství Čížkovice, Siřejovice, Želechovice, Velemín, Jenčice, Modřice, Kololeč, Třebenice, Chodovlice a Úpohlavy. V roce 1833 bylo panství Čížkovice-Třebenice již alodiálním a v držení Josefa Glaserfelda, který jej v roce 1819 koupil od Náboženského fondu. K panství patřily i Úpohlavy. Pak se zde střídali různí majitelé. Na konci 19. století držel statek František Preidel z Hassenbrunnu, do šlechtického stavu povýšený textilní průmyslník a bývalý primátor z České Kamenice, který ještě vlastnil panství Ahníkov u Chomutova. V roce 1850 byla zrušena vrchnostenská správa a ta nahrazena správou státní zřízením okresních soudů, okresních, městských a obecních úřadů.\n\n\n"}
{"id": "117926", "url": "https://cs.wikipedia.org/wiki?curid=117926", "title": "Únětice (okres Plzeň-jih)", "text": "Únětice (okres Plzeň-jih)\n\nObec Únětice (dříve \"Ounětice\", se nachází v okrese Plzeň-jih v Plzeňském kraji, asi pět kilometrů západně od města Blovic. Vesnice se leží v nadmořské výšce okolo 490 metrů. Žije zde obyvatel.\n\nPrvní písemná zmínka o Úněticích pochází z roku 1358, kdy vesnice pařila knězi Šebestiánovi. V roce 1379 byla vesnice rozdělena mezi zemany Volfarta, Bořitu a Peška Javora, ale který z nich byl majitelem zdejší tvrze není jasné. V patnáctém století se Únětice staly součástí panství Vodokrty, a tvrz zanikla. Do druhé poloviny dvacátého století se z ní dochovaly drobné pozůstatky valů v zahradě bývalého panského hostince (čp. 20). Jihozápadně od vesnice se nachází pozůstatky vsi a tvrze Hluboká.\n\n"}
{"id": "117927", "url": "https://cs.wikipedia.org/wiki?curid=117927", "title": "Úherce (okres Louny)", "text": "Úherce (okres Louny)\n\nObec Úherce (, dříve též Ouherce, Ouřece, Auhertz, Aurzetz) leží v nadmořské výšce 305 metrů asi 17 km jihovýchodně od města Louny v okrese Louny v kraj Ústeckém kraji. Žije v ní obyvatel. Jižně od obce prochází dálnice D7, která spojuje Chomutov s Prahou. Katastrální výměra obce je 347 ha. V obci je evidováno 54 adres, není zde evidována žádná část obce ani ulice.\n\nNa východním okraji vesnice bylo koncem devatenáctého století odkryto slovanské pohřebiště vužívané především v jedenáctém století. Na jeho výzkumu se podílel Josef Ladislav Píč. Kromě pozůstatků rakví nebo dřevěného obložení hrobových jam archeologové nalezli pohřební výbavu mrtvých tvořenou především esovitými záušnicemi, skleněnými perlami a čelenkou z bronzového drátku. Na jednom z náhrdelníků byly použity také jantarové perly a perla z tepaného stříbrného plechu. Jedna z koster měla v ruce denár knížete Vratislava II. Nálezy vaječných skořápek a kostry malého ptáka, položené údajně na čele jedné z lebek, dokládají předkřesťanské pohřební zvyklosti.\n\nPrvní písemná zmínka o vesnici pochází již z roku 1088.\n\nV obci je k trvalému pobytu (nebo jakémukoliv platnému pobytu cizince, azylanta) přihlášeno 66 obyvatel.\n\nV obci se zachovala původní zástavba ze 17. a 18. století.\n\n"}
{"id": "117928", "url": "https://cs.wikipedia.org/wiki?curid=117928", "title": "Černov", "text": "Černov\n\nObec Černov () se nachází v okrese Pelhřimov v Kraji Vysočina. Žije zde obyvatel.\n\nPrvní písemná zmínka o obci pochází z roku 1590.\n\nV letech 2006–2010 působil jako starosta Jan Halík, od roku 2010 tuto funkci zastává Vladislav Marek.\n\n\n"}
{"id": "117929", "url": "https://cs.wikipedia.org/wiki?curid=117929", "title": "Újezdec (okres Svitavy)", "text": "Újezdec (okres Svitavy)\n\nObec Újezdec se nachází v okrese Svitavy v Pardubickém kraji, zhruba 7,5 km západně od Litomyšle. Žije zde obyvatel.\n\nPrvní písemná zmínka o obci pochází z roku 1167.\n\n\n"}
{"id": "117931", "url": "https://cs.wikipedia.org/wiki?curid=117931", "title": "Ústrašice", "text": "Ústrašice\n\nObec Ústrašice () se nachází v okrese Tábor v Jihočeském kraji. Leží přibližně 9 km jižně od města Tábora a protéká jimi Maršovský potok. V obci žije obyvatel.\n\nPrvní písemná zmínka o obci pochází z roku 1405. Roku 1630 byla připojena k bechyňskému panství, pak patřily Lobkovicům a Hozlauerům.\n\n\n"}
{"id": "117932", "url": "https://cs.wikipedia.org/wiki?curid=117932", "title": "Ústup", "text": "Ústup\n\nObec Ústup () se nachází v okrese Blansko v Jihomoravském kraji. Žije zde obyvatel, čímž se Ústup řadí mezi obce v České republice s nejnižším počtem obyvatel.\n\nPrvní písemná zmínka o obci pochází z roku 1374, kdy byla součástí panství kunštátského. Část obce k němu vždy náležela, i když během doby obec přecházela k panství lysickému a drnovskému. Její historii významně ovlivnila poloha při tzv. císařské silnici vedoucí z Moravy do Čech, která však postavením železnice v roce 1848 ztratila svůj význam. V roce 2006 byla severozápadně od obce postavená jednoduchá dřevěná rozhledna Zelenkův kopec.\n\n\n\n"}
{"id": "117933", "url": "https://cs.wikipedia.org/wiki?curid=117933", "title": "Šabina", "text": "Šabina\n\nObec Šabina (německy \"Schaben\") se nachází v okrese Sokolov, kraj Karlovarský, na pravém břehu řeky Ohře zhruba 7 km jihozápadně od Sokolova. Žije zde  obyvatel.\n\nNejstarší osídlení oblasti pochází již z pravěku (střední doba kamenná), což dokládají archeologické nálezy objevené v Šabině. Jednalo se o několik kusů čepelí. Soustavné osídlení zdejšího katastru je předpokládáno od doby příchodu Slovanů. První písemná zmínka o obci se vyskytuje v listině z 27. července 1309, v níž Eckhard Nothaft povrzuje, že nemá žádných práv ve vsích Šabina (\"Scheyben\") a Chlumek, patřících klášteru ve Valdsasích. Dle obecně přijímaného názoru Rudolfa Fischera je název vsi původem slovanský, odvozený od osobního jména \"Žába\". Teprve později v rámci německé kolonizace zřejmě došlo k připodobnění jména německému slovu \"Scheibe\", které znamenalo kruh, či kolo. Od toho pak pochází dnešní český tvar \"Šabina\", jenž se poprvé objevuje v písemných pramenech roku 1651 a úředně se začal využívat až od roku 1923.\n\nPo zrušení poddanství byla Šabina nejprve v letech 1850 až 1879 součástí obce Dolní Rychnov, následujících deset let přináležela k obci Tisová. Od roku 1889 je samostatnou obcí (s výjimkou let 1961 až 1990, kdy byla začleněna pod obec Libavské Údolí).\n\n"}
{"id": "117934", "url": "https://cs.wikipedia.org/wiki?curid=117934", "title": "Útěchovice", "text": "Útěchovice\n\nObec Útěchovice () se nachází v okrese Pelhřimov v Kraji Vysočina. Žije zde obyvatel. Vsí protéká Útěchovický potok.\n\nPrvní písemná zmínka o obci pochází z roku 1300.\n\n\n"}
{"id": "117935", "url": "https://cs.wikipedia.org/wiki?curid=117935", "title": "Šanov (okres Rakovník)", "text": "Šanov (okres Rakovník)\n\nObec Šanov se nachází v okrese Rakovník, kraj Středočeský, zhruba 7 km západně od Rakovníka. Žije zde obyvatel.\n\nPrvní písemná zmínka o vsi pochází z roku 1296, kdy patřila Petrovi a Kunrátovi, synům Bohuslava ze Šanova (\"Bohuzlai de Sanowe\").\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Šanov \"(891 obyvatel)\" byly v roce 1932 evidovány tyto živnosti a obchody: 2 cihelny, obchod s dobytkem, družstvo pro rozvod elektrické energie v Šanově, holič, 3 hostince, 2 koláři, 2 kováři, 2 krejčí, malíř, mlýn, 4 obuvníci, pekař, pokrývač, povozník, 6 rolníků, 2 řezníci, 6 obchodů se smíšeným zbožím, obchod se střižním zbožím, 3 švadleny, 2 tesařští mistři, 2 trafiky, zámečník, obchod se zvěřinou a drůbeží.\n\n\nDopravní síť\nVeřejná doprava 2011\n\n"}
{"id": "117936", "url": "https://cs.wikipedia.org/wiki?curid=117936", "title": "Šebestěnice", "text": "Šebestěnice\n\nObec Šebestěnice () se nachází v okrese Kutná Hora ve Středočeském kraji, asi 17 km jihovýchodně od Kutné Hory a 10 km jižně od města Čáslav. Žije zde obyvatel. Dne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\nPrvní písemná zmínka o obci pochází z roku 1303.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (části obce) v roce, kdy ke změně došlo:\n\nVe vsi Šebestěnice \"(233 obyvatel, sbor dobrovolných hasičů)\" byly v roce 1932 evidovány tyto živnosti a obchody: hospodářské strojní družstvo, 2 hostince, kolář, kovář, meliorační družstvo, obuvník, 7 rolníků, obchod se smíšeným zbožím, trafika, 2 truhláři.\n\nDopravní síť\n\nVeřejná doprava 2011\n\n"}
{"id": "117937", "url": "https://cs.wikipedia.org/wiki?curid=117937", "title": "Šelešovice", "text": "Šelešovice\n\nObec Šelešovice se nachází v okrese Kroměříž ve Zlínském kraji. Žije zde obyvatel. Prochází tudy železniční trať Kroměříž - Zborovice a silnice II/432.\n\nPrvní písemná zmínka o obci pochází z roku 1290. Od 1. ledna 1986 do 31. prosince 2000 byla součástí Kroměříže.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "117938", "url": "https://cs.wikipedia.org/wiki?curid=117938", "title": "Šarovy", "text": "Šarovy\n\nObec Šarovy se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1360.\n\n\n\n\n\n"}
{"id": "117939", "url": "https://cs.wikipedia.org/wiki?curid=117939", "title": "České Lhotice", "text": "České Lhotice\n\nObec České Lhotice se nachází v okrese Chrudim, kraj Pardubický, něco přes 11 km jižně od Chrudimi a 2 km západně od Nasavrk. Žije zde obyvatel.\n\nObec se nachází v Železných horách na území stejnojmenné CHKO. Zatímco jižní část katastru obce je převážně plochá, na severu spadá do kaňonu řeky Chrudimky, ke Křižanovické přehradě a na území přírodní rezervace Krkanka.\n\n\nJiž ve 2. století př. n. l. se zhruba na místě dnešní části obce Hradiště, na ostrohu nad řekou Chrudimkou rozkládalo keltské oppidum. První písemná zmínka o obci (\"Lhotyczie\") však pochází až z roku 1329.\n\nNad obcí byla v roce 2006 otevřena rozhledna Boiika, ze které je pěkný panoramatický rozhled na Krkonoše, Orlické hory, Králický Sněžník a Jeseníky.\n\n"}
{"id": "117941", "url": "https://cs.wikipedia.org/wiki?curid=117941", "title": "Štítov", "text": "Štítov\n\nObec Štítov se nachází v okrese Rokycany v Plzeňském kraji, asi 10,5 kilometru jihovýchodně od Rokycan. Žije v ní obyvatel.\n\nPrvní písemná zmínka o obci pochází z roku 1460.\n\nV souvislosti se zánikem vojenského újezdu Brdy bylo k 1. lednu 2016 k obci připojeno katastrální území \"Štítov v Brdech,\" které vzniklo k 10. únoru 2014. Toto území má rozlohu 1,324 km² a je zde evidováno 0 budov a 0 obyvatel.\n\n\n"}
{"id": "117942", "url": "https://cs.wikipedia.org/wiki?curid=117942", "title": "Štichov", "text": "Štichov\n\nObec Štichov se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci pochází z roku 1379.\n\n"}
{"id": "117943", "url": "https://cs.wikipedia.org/wiki?curid=117943", "title": "Šanov (okres Zlín)", "text": "Šanov (okres Zlín)\n\nŠanov je příhraniční obec ve východní části Zlínského kraje. Leží na pomezí Moravy a Slovenska a část jeho katastrální hranice je současně státní hranicí České republiky. Nachází se v Chráněné krajinné oblasti Bílé Karpaty v sedle potoků Šanovec a Rokytenka, které se na jižním okraji obce spojují v Rokytenku, v průměrné nadmořské výšce 415 m n. m. Nejvyšším vrcholem je kopec Na Koncích (652 m n. m.). Žije zde obyvatel.\n\nPrvní písemná známka o Šanovu je z roku 1261, kdy byla vesnice se souhlasem krále Přemysla Otakara II. darována panem Smilem ze Střílek, purkrabím na brumovském hradě, cisterciánskému klášteru Smilheim (Rosa Mariae) ve Vizovicích, a to společně s dalšími osadami.\n\nVesnice měla mnoho názvů: \"Schonob, Schonov, Ssanow, Schanow, Šanow\" a \"Šánov\", dnes se jmenuje \"Šanov\".\n\n\nŘímskokatolická farnost Pitín\n"}
{"id": "117944", "url": "https://cs.wikipedia.org/wiki?curid=117944", "title": "Švihov (okres Rakovník)", "text": "Švihov (okres Rakovník)\n\nObec Švihov se nachází v okrese Rakovník, kraj Středočeský, zhruba 12 km západně od Rakovníka. Žije zde obyvatel. Železniční zastávka v místě nese název Švihov u Jesenice.\n\nPrvní písemná zmínka o obci pochází z roku 1405.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Švihov \"(něm. Schmihof, 212 obyvatel)\" byly v roce 1932 evidovány tyto živnosti a obchody: sochař kamene, 2 hostince, obchod se smíšeným zbožím, trhovec, kovář, spořitelní a záložní spolek ve Švihově, trafika, obchod s dobytkem, cihelna.\n\nDopravní síť\nVeřejná doprava 2011\n\n"}
{"id": "117945", "url": "https://cs.wikipedia.org/wiki?curid=117945", "title": "Řeřichy", "text": "Řeřichy\n\nObec Řeřichy se nachází v okrese Rakovník, kraj Středočeský, zhruba 11 km zjz. od Rakovníka. Aktuálně zde žije obyvatel.\n\nObec Řeřichy se skládá ze dvou částí, které leží v katastrálním území \"Řeřichy\":\n\nZ hlediska římskokatolické správy obec spadá do farnosti Jesenice, tedy do plzeňské diecéze, ale její část Nový Dvůr do farnosti Petrovice u Rakovníka v pražské arcidiecézi.\n\nPrvní písemná zmínka o obci pochází z roku 1377.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDopravní síť\nVeřejná doprava 2011\n\n"}
{"id": "117946", "url": "https://cs.wikipedia.org/wiki?curid=117946", "title": "Žďár (okres Blansko)", "text": "Žďár (okres Blansko)\n\nObec Žďár se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1371, kdy na ní Oldřich z Boskovic nechal napsat věno své choti. V roce 1540 ves od Jaroslava z Boskovic koupil Bohuslav Drnovský z Drnovic a ta se stala součástí rájeckého panství, které vlastnili od roku 1667 Rogendorfové a od roku 1763 Salmové.\n\nPočátkem 17. století bylo v obci 19 domů, po třicetileté válce z nich bylo 5 pustých. Roku 1775 šlo o 39 domů a 258 obyvatel. Roku 1900 v obci žilo 626 obyvatel.\nV obci se pravidelně koná tříkrálová sbírka, v roce 2015 se při ní vybralo 9 700 korun. Tradici má masopustní průvod a pochovávání basy.\n\n\n"}
{"id": "117947", "url": "https://cs.wikipedia.org/wiki?curid=117947", "title": "Řemíčov", "text": "Řemíčov\n\nObec Řemíčov () se nachází v okrese Tábor v Jihočeském kraji. Žije v ní obyvatel.\n\n\nPrvní písemná zmínka o obci pochází z roku 1456.\n\n"}
{"id": "117948", "url": "https://cs.wikipedia.org/wiki?curid=117948", "title": "Řípec", "text": "Řípec\n\nObec Řípec () se nachází v okrese Tábor v Jihočeském kraji. Žije v ní obyvatel. První dochovaná písemná zpráva o obci je z roku 1363. Řípec má 3 zastávky: jednu autobusovou a dvě železniční.\n\nKolem roku 2000 se v západní části obce postavila nová ulice, kde vyrostlo asi 10 domů. Totéž se stalo kolem roku 2005, ale domy vyrostly pouze na jedné straně. Do budoucna se chystá, že se domy rozšíří i na druhou stranu.\n\nŘípec má 2 železniční zastávky. Obě dvě vedou do stanice Veselí nad Lužnicí. Jedna je součástí 4.koridoru směrem na Prahu a České Budějovice. Druhá leží na trati 225 směrem na Havlíčkův Brod. Vzhledem k malému využívání bude při stavbě úseku Doubí u Tábora – Veselí nad Lužnicí odstraněna.\n\nU Řípce je most, který je součástí stavby dálnice D3. Je zde také úrovňová křižovatka se železnicí, která vede ke křižovatce silnic do Dráchova, Soběslavi a Veselí nad Lužnicí a na druhou stranu do Jindřichova Hradce, kde je odbočka na Řípec. Součástí již zmíněné stavbě bude vybudován nový sjezd z mimoúrovňové křižovatky, který přemostí železnici a vyústí přímo na hlavní silnici spojující Soběslavi a Veselí nad Lužnicí. Současná úrovňová křižovatka je jen provizorní do doby, než bude zahájena stavba koridoru na tomto úseku.\n\n\n"}
{"id": "117950", "url": "https://cs.wikipedia.org/wiki?curid=117950", "title": "Řídelov", "text": "Řídelov\n\nObec Řídelov () se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Rzitlow (1356), v Rzitlowie (1528), z Rzytlowem (1593), za Rzitlowem (1601), Ržittlau (1678), Rzitlow (1718), Rzidlow (1720), Řidelau a Řidelow (1846), Rzidelau a Hřídelov (1872), Řidelov (1881), Rzidelau a Řídelov (1893) až k podobě Řídelov v roce 1924. Původní pojmenování Řitlov vzniklo přidáním přivlastňovací přípony -ov k osobnímu jménu Řitla. Podoba s Řid- se poprvé objevila v roce 1720 varianta Řidel až v 19. století ve snaze zjemnit význam základní slova přikloněním k slovu hřídel.\n\nPrvní písemná zmínka o obci pochází z roku 1355.\n\nSbor dobrovolných hasičů založili 27. května 1937 starosta obce František Komín a místní obchodník Jan Maryška, který se stal první starostou sboru. Velitelem byl jmenován Josef Dvořák. V roce 1938 sbor zakoupil čtyřkolovou dvouproudou ruční stříkačku, která se zapojovala do koňského spřežení, a sto metrů hadic za pět tiscí korun. V roce 1949 ruční stříkačku nahradila motorová stříkačka PS6 od firmy Vystřil a syn z Telče. V roce 2013 má sbor 38 členů.\n\nŘídelov leží v okrese Jihlava v Kraji Vysočina. Nachází se 9 km jižně od Batelova, 14 km jihozápadně od Třeště a 8 km od Růžené, 3 km západně od Doupěte, 6,5 km severozápadně od Telče a 2 od Vanůvkua, 6 km severovýchodně od Mrákotína a 2 km od Řásné a 13 km jihovýchodně od Horní Cerekve a 7 km od Nové Vsi.\n\nGeomorfologicky je oblast součástí Česko-moravské subprovincie, konkrétně leží na rozmezí Křižanovské vrchoviny a Javořické vrchoviny a jejich podcelků Brtnická vrchovina a Jihlavské vrchy, v jejichž rámci spadá pod geomorfologické okrsky Třešťská pahorkatina a Řásenská vrchovina. Průměrná nadmořská výška činí 633 metrů. Nejvyšší bod, \"Řídelovský kopec\" (713 m n. m.), leží na severozápadní hranici katastru obce. V severní části stojí Farářský kopec (705 m n. m.) a Farský kopec (669 m n. m.) a východně od Řídelova Obecní kopec (660 m n. m.).\n\nNa severním okraji obce se rozkládá Pilný rybník, do kterého se stékají od jihozápadu Javořický potok, který před tím napájí rybníky Velký pařezitý a Plodový, a od severovýchodu Třešťský potok, který přitéká z Malého pařezitého rybníku a pokračuje k východní hranici katastru obce, kde leží rybník Drdák a Šilhan.\n\nVýchodně od obce poblíž rybníku Šilhán v Roštýnské oboře se rozkládá evropsky významná lokalita Šilhánky, kde žije kuňka ohnivá. Další evropsky významná lokalita a přírodní rezervace se nazývá Doupský a Bažantka, která je chráněná pro přirozené eutrofní vodní nádrže s vegetací typu Magnopotamion nebo Hydrocharition a ohrožený rostlinný druh Nuphar pumila. Severozápadně od Řídelova leží přírodní památka Lukšovská.\n\nPodle sčítání 1930 zde žilo v 32 domech 174 obyvatel. 174 obyvatel se hlásilo k československé národnosti. Žilo zde 170 římských katolíků a 4 evangelíci.\n\nObec má sedmičlenné zastupitelstvo, v jehož čele stojí starosta Radek Maryška. Řídelov je členem Mikroregionu Telčsko a místní akční skupiny Mikroregionu Telčsko.\n\nV obci sídlí firma M & M INŽENÝRING, s.r.o, u Řídelova se nachází Ubytovna Pod Roštejnskou oborou. Obcí prochází přibližně severojižním směrem silnice II. třídy č. 112 z Nové Vsi do Vanůvku. na jižním okraji obce z ní odbočuje komunikace III. třídy č. 11260 do Řásné. Dopravní obslužnost zajišťují dopravci ICOM transport, Radek Čech - Autobusová doprava a ČSAD Jindřichův Hradec. Autobusy jezdí ve směrech Dačice, Budeč, Nová Říše, Telč, Řásná, Černíč, Myslůvka, Jihlava, Mrákotín a Jindřichův Hradec. Obcí prochází cyklistická trasa č. 5021 z hradu Roštejn do Řásné.\n\nMístní děti dojíždějí do základních škol v Batelově a Telči. V obci působí Sbor dobrovolných hasičů Řídelov.\n\n\n\n"}
{"id": "117951", "url": "https://cs.wikipedia.org/wiki?curid=117951", "title": "Řitka", "text": "Řitka\n\nObec Řitka se nachází v okrese Praha-západ, kraj Středočeský, asi 26 km jihozápadně od centra Prahy, 7 km jižně od města Černošice a 4 km severovýchodně od Mníšku pod Brdy. Žije zde přes obyvatel.\n\nPrvní písemná zmínka o obci pochází z roku 1310, kdy byl zbraslavskému klášteru věnován „les směrem k Řitce a Klínci“ (\"silva versus Jegerdorf et Glynz\"). Jak patrno, měla vesnice v nejstarších dobách německé pojmenování \"Jägersdorf\", tedy „ves lovčího“. Česky se v pramenech jmenuje od roku 1387, a to nejprve coby „Lhotka, řečená Řitka“ (\"in villa Lhotka dicta Rzytka\"). V této složené podobě, je název vsi uváděn od konce 14. a po většinu 15. století. Od roku 1481 je užíváno pouze někdejší přezdívky Řitka, která snad původně patřila některému zdejšímu usedlíku, přičemž název Lhota upadl v zapomnění. Pro pociťovanou hanlivost pojmenování se od roku 1571 začalo běžně používat v pozměněné podobě Řídká (\"tvrziště pusté Rzidku\").\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nV obci Řitka \"(přísl. Veselka, 350 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie v Řitce, 2 hostince, kolář, 2 kosíkáři, kovář, krejčí, obchod s obilím, 2 obuvníci, pekař, řezník, 2 obchody se smíšeným zbožím, tesařský mistr, trafika, 2 trhovci, 2 velkostatky.\n\n\nDíky poloze obce blízko k Praze zde bydlí některé populární osobnosti, např. zpěvačka Helena Vondráčková nebo herec Roman Vojtek.\n\nDopravní síť\n\nVeřejná doprava 2016\n"}
{"id": "117952", "url": "https://cs.wikipedia.org/wiki?curid=117952", "title": "Únehle", "text": "Únehle\n\nObec Únehle leží v okrese Tachov, kraj Plzeňský. Nachází se 4 km severně od Stříbra. Žije zde  obyvatel.\n\nPrvní písemná zmínka o obci pochází z roku 1115.\n\nKe dni 18. 10. 2008 zde žilo 126 obyvatel.\n\n\n"}
{"id": "117953", "url": "https://cs.wikipedia.org/wiki?curid=117953", "title": "Žďárná", "text": "Žďárná\n\nObec Žďárná se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1418. Podle zápisu z roku 1505 patřila obec k boskovickému panství.\n\n\n\n"}
{"id": "117954", "url": "https://cs.wikipedia.org/wiki?curid=117954", "title": "Žalhostice", "text": "Žalhostice\n\nObec Žalhostice se nachází v okrese Litoměřice v Ústeckém kraji. Žije v ní obyvatel.\n\nPrvní písemná zmínka o obci pochází z roku 1319.\n\n\n"}
{"id": "117955", "url": "https://cs.wikipedia.org/wiki?curid=117955", "title": "Žíšov", "text": "Žíšov\n\nObec Žíšov () se nachází v okrese Tábor v Jihočeském kraji severně od města Veselí nad Lužnicí. Žije v ní obyvatel. Střed obce tvoří selská stavení.\n\nNázev vesnice je odvozen z osobního jména Žíš, což je zkrácenina některého ze jmen Žimunt, Žibřid, Živan apod. V historických pramenech se jméno vesnice objevuje ve tvarech: Žišov (1519), ve vsi Žišově (1541), vsi Zissowa (1600), v Žišově (1654), Zíšov a Zíšová (1654, 1718), Žischow (1789), Žischow a Žissow (1841) a Žišov (1848).\n\nPrvní písemná zmínka o obci pochází z roku 1519, ale historie obce sahá hlouběji. Údajně byla obec sužována již během husitských válek adamity, kteří v obci rabovali.\n\nSeverovýchodně od vesnice se nachází přírodní památka Doubí u Žíšova.\n\n\n"}
{"id": "117956", "url": "https://cs.wikipedia.org/wiki?curid=117956", "title": "Žádovice", "text": "Žádovice\n\nŽádovice () jsou obec v okrese Hodonín v Jihomoravském kraji, 5 km východně od Kyjova, na potoku Hruškovice. Žije zde obyvatel. Od roku 2000 je členem mikroregionu Podchřibí.\n\nPoprvé se obec uvádí v roce 1131 jako majetek spytihněvského kostela.\n\nZastupitelstvo obce má 9 členů. Voleb do zastupitelstva v říjnu 2010 se účastnilo 435 (tj. 68,44 %) voličů. Ve volbách zvítězilo místní uskupení \"Sdružení nestraníků\", které získalo 35,68 % hlasů a 3 mandáty v zastupitelstvu, dále \"Sdružení nezávislých kandidátů č. 2\" (34,21 %, 3 mandáty) a \"Sdružení nezávislých kandidátů č. 1\" (30,11 %, 3 mandáty). Starostou byl zvolen Bronislav Seďa a místostarostou Mgr. Ludvík Demel. Při ustavujícím zasedání zastupitelstva v listopadu 2014 byl Bronislav Seďa do této funkce zvolen opětovně.\n\nPři sčítání lidu v roce 2001 se 79,3 % obyvatel přihlásilo k české národnosti a 16,9 % k moravské. 54,7 % se hlásilo k Římskokatolické církvi, 24,5 % bylo bez vyznání a 19,1 % obyvatel vyznání neuvedlo. Průměrný věk byl 39,5 let.\n\nŽádovicemi prochází autobusová linka č. 729666 z Kyjova do Osvětiman. Z Kyjova je přímé železniční spojení s Brnem po trati č. 340 (tzv. Vlárská dráha). Obcí prochází silnice II/422 a III/4228 do Žeravic.\n\n\n\n"}
{"id": "117957", "url": "https://cs.wikipedia.org/wiki?curid=117957", "title": "Žďárky", "text": "Žďárky\n\nObec Žďárky () se nachází v okrese Náchod, kraj Královéhradecký, zhruba 3,5 km VJV od Hronova. Rozkládá se na severním okraji Podorlické pahorkatiny, podél potoka Brlenky. Žije zde  obyvatel.\n\nPrvní písemná zmínka o obci pochází z roku 1415. Žďárky jsou uvedeny v privilegiu majitele náchodského panství Albrechta Václava Smiřického z roku 1612 jako jedna ze vsí, v jejichž panské hospodě se smí čepovat náchodské pivo. Pří úpravě hranice hradecké diecéze po ztrátě Kladska (1742) byly Žďárky roku 1780 vyčleněny z farnosti v Německé Čermné (od 1945 Czermna) a spolu s Malou Čermnou zařazeny pod správu náchodského děkanství. Když r. 1786 vznikla samostatná farnost v Hronově, přešly obě vsi pod její přímou správu. Poté, co r. 1792 koupil náchodské panství Petr Biron, vévoda Kuronský a Zaháňský (poprvé v Náchodě 1796), podnikl řadu osvícených kroků, mj. založil školy v řadě vesnic včetně Žďárek.\n\nV letech 1800–1922 se při státní hranici pod vsí Stroužným (na kladské straně) těžilo uhlí zejména pro potřeby okolních obcí včetně Hronova; místní obyvatelé pokračovali v kutání načerno pro vlastní potřebu ještě kolem r. 1950.\n\nV době pobělohorské během slezských válek emigrovaly z náboženských důvodů celé rodiny, a to pod ochranou vojska pruského krále Fridricha II. Velikého. Hromadnou emigraci nekatolíků zpočátku organizoval Jan Liberda a zprostředkoval ji generál Christoph Wilhelm von Kalckstein. V roce 1742 takto opustil svou vlast i Daniel Černý. O štědrovečerní noci se zúčastnil tajné schůzky nekatolíků v Černilově u Josefa Veselovského, syna několikrát vyslýchaného a vězněného kováře Matěje Veselovského. Po prozrazení většina účastníků této schůzky emigrovala do Münsterbergu v Pruském Slezsku.(od 1945 Ziębice v Polsku). Daniel Černý, který pocházel pravděpodobně z Černilova, se v roce 1750 stal jedním ze zakladatelů české osady Husinec v Pruském Slezsku.\n\nV Čechách zahrnovaly jezuitské metody rekatolizace povinnou návštěvu katolických bohoslužeb, kontroly prováděné duchovními i světskými úředníky, odpírání souhlasu vrchnosti k uzavírání sňatků... Místodržitelský patent, vydaný dne 29. ledna 1726, zpřísnil tresty pro usvědčené nekatolíky, a to od jednoho roku nucených prací až po trest smrti. Rodičům protestantům mohly být odebrány děti a předány do péče katolickým opatrovníkům. Ze Žďárek pocházeli prokazatelně tito exulanti (mohlo jich být více):\n\n\nVýznamným zdrojem informací jsou i biografie exulantů uložené v archivu Jednoty bratrské v Herrnhutu (Ochranov) v Německu. Nejdostupnější informace jsou v knihách Edity Štěříkové (včetně zdrojů a údajů z matrik). Osudy exulantů lze vysledovat přes rodokmeny exulantů, které pro spolek Exulant zpracovává badatel Petr Hlaváček. Po druhé světové válce potomci českých exulantů, pokud žili v Polsku, z této země odešli.\n\nV roce 1869 měla obec Žďárky 859 obyvatel; v roce 1900 zde žilo 915 obyv. českých, 9 německých; 577 obyv. v roce 1950, 462 v roce 1970 a 501 v roce 1980.\n\n\n\n"}
{"id": "117958", "url": "https://cs.wikipedia.org/wiki?curid=117958", "title": "Řitonice", "text": "Řitonice\n\nObec Řitonice se nachází v okrese Mladá Boleslav, kraj Středočeský. Rozkládá se asi šestnáct kilometrů východně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1352.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Řitonice \"(157 obyvatel, katol. kostel)\" byly v roce 1932 evidovány tyto živnosti a obchody: družstvo pro rozvod elektrické energie v Řitonicích, hostinec, kovář, obchod se smíšeným zbožím, obuvník, spořitelní a záložní spolek pro Řitonice, trafika, truhlář, zámečník.\n\nV říjnu 2010 se v obci nekonaly komunální volby, protože nebyla podána žádná kandidátní listina. Nikdo se nepřihlásil ani do dodatečných voleb vyhlášených na 5. února 2011, takové obce byly v České republice pouze dvě (druhou byly Prameny). Přenesenou působnost zde na základě rozhodnutí Krajského úřadu Středočeského kraje vykonával magistrát města Mladá Boleslav. Správcem obce byl jmenován Ing. Zdeněk Šusta. Řitonice si nové zastupitelstvo zvolily až v řádných komunálních volbách v říjnu 2014, v nichž kandidovalo pouze šest lidí na společné kandidátce „Za prosperitu obce Řitonice“. Pětičlenné obecní zastupitelstvo poté zvolilo starostou Josefa Pavlíčka, místostarostou se stal Zdeněk Pavlíček.\n\n\nSilniční doprava\n\nObcí prochází silnice II/279 Svijany - Dolní Bousov - Řitonice - Mcely.\n\nŽelezniční doprava\n\nObcí prochází železniční Trať 063 Bakov nad Jizerou - Dolní Bousov - (Kopidlno). Je to jednokolejná regionální trať, doprava byla zahájena roku 1883. Na úseku z Dolního Bousova do Kopidlna je od roku 2007 zastavena osobní doprava.\n\nAutobusová doprava\n\nV obci měly zastávku v červnu 2011 autobusové linky jedoucí do těchto cílů: Dětenice, Dolní Bousov, Kopidlno, Libáň, Mladá Boleslav.\n\n"}
{"id": "117959", "url": "https://cs.wikipedia.org/wiki?curid=117959", "title": "Žernovník", "text": "Žernovník\n\nŽernovník je vesnice v okrese Blansko v Jihomoravském kraji. Žije zde obyvatel.\n\nPrvní písemná zmínka o vsi pochází z roku 1351, kdy byla v majetku vladyků z Jenče. Od roku 1375 už obec byla v držení pánů z Boskovic, kde se připomíná ještě roku 1549. Své jméno obec získala podle označení žernov, tj. mlýnský kámen, který se zde vyráběl.\n\nPočátkem 17. století bylo v obci 9 domů. V roce 1846 šlo o 32 domů a 204 obyvatel. Roku 1900 v obci žilo 224 obyvatel.\n\n\n\n"}
{"id": "117960", "url": "https://cs.wikipedia.org/wiki?curid=117960", "title": "Žatec (okres Jihlava)", "text": "Žatec (okres Jihlava)\n\nObec Žatec () se nachází 4,5 km severovýchodně od Telče v okrese Jihlava v Kraji Vysočina. Žije zde obyvatel. Nadmořská výška činí 534 m n. m. Nejbližší železniční stanice je v Mysliboři, případně v Telči, pošta v Urbanově.\n\nNázev se vyvíjel od varianty Zaczeczie (1371), de Zatcze (1390), de Zaczcze (1446), Saatz (1678, 1718), Zatze (1720), Saatz (1751), Saaz a Žač (1846), Saatz a Žátec (1872), Zateč (1881), Saaz a Žatec (1885) až k podobě Žatec v roce 1924. Místní jméno je odvozeno z obecného jména záteč (od slovesa \"zatkati\" = zastaviti) a znamenalo místo na řece či potoce, kde se zatkává voda nebo kde se ve zúženém řečišti shromažďují ledy.\n\nPrvní písemná zmínka o vsi pochází z roku 1371, kdy se jmenuje Jakub ze Žatce. Od poloviny 15. století náležela ves k Telči. Roku 1579 skoupila vrchnost zdejší statky a vytvořila z nich dvůr a ovčárnu, a sedláci se vystěhovali do Rozsíčky. Před rokem 1656 byla ves Žatec opět obnovena a Rozsíčka zanikla. Ves byla součástí telčského panství až do roku 1849.\n\nPodle Tereziánského katastru moravského byl na katastru vsi vrchnostenský dvůr. Podle vceňovacího operátu žilo roku 1843 v Žatci 123 obyvatel, z toho 64 mužů a 59 žen v 19 domech a 28 domácnostech. Z nich se živilo 7 zemědělstvím, 2 živnostmi a 2 obojím, vedle 17 nádeníků. Desátky se odváděly panství Telč a faře v Urbanově. Na týdenní úterní trhy se ze Žatce jezdilo do Telče. Mlýn na řece Moravská Dyje, která obcí od severu k jihu protéká, je poprvé zmiňován ve vceňovacím operátu z roku 1843 - (Pospíchalův mlýn). Tento mlýn byl pravděpodobně třetím od pramene této řeky. Ve 20. a 30. letech 19. století býval ve vsi hamr, který pracoval pro Bolíkovské železárny.\n\nVe 2. polovině 19. a v 1. polovině 20. století se většina obyvatelstva obce živila zemědělstvím. Živnosti roku 1911: 1 hostinský a 1 stolař. K roku 1924 se uvádí dvůr velkostatku Telč Podstatských-Lichtenštejnů, živnosti: 1 hostinský, 1 mlynář, 1 stolař, 9 hosp. rolníků. Na Moravské Dyji Pospíchalův mlýn. Elektrifikace obce byla realizována připojením na síť ZME Brno roku 1939. Nyní převládající zaměstnání: zemědělství a dělnické profese, v obci zahradnictví.\n\nV letech 1850 až 1855 podléhal politické pravomoci podkrajského úřadu v Dačicích. Po vzniku smíšených okresních úřadů s politickou a soudní pravomocí byl v letech 1855 až 1868 podřízen okresnímu úřadu v Telči. Když byly roku 1868 veřejná správa a soudnictví opět odděleny, vrátil se pod politickou pravomoc okresního hejtmanství v Dačicích, od roku 1919 okresní správu politickou a od roku 1928 okresní úřad v Dačicích. Po osvobození v květnu 1945 spadal pod okresní národní výbor v Dačicích. Při územní reorganizaci v roce 1949 připadl pod správní okres Třešť a v jeho rámci pod nově vzniklý Jihlavský kraj. Při další územní reorganizaci v polovině roku 1960 byl připojen pod správní okres Jihlava a Jihomoravský kraj až do zrušení okresního úřadu v Jihlavě koncem roku 2002. V roce 1980 byl připojen pod obec Urbanov. Od roku 1991 je Žatec opět samostatnou obcí. Od roku 2003 spadá jako samostatná obec pod pověřený městský úřad v Telči v samosprávném kraji Vysočina.\n\nŽatec leží v okrese Jihlava v Kraji Vysočina. Nachází se 1 km jižně od Urbanova, 1,5 km západně od Ořechova, 1,5 km severně od Stranné a 4 km od Dyjic, 4 km severovýchodně od Telče, 2 km východně od Mysliboře a 2,5 km jihovýchodně od Sedlejova. Geomorfologicky je oblast součástí Česko-moravské subprovincie, konkrétně Křižanovské vrchoviny a jejích podcelků Dačická kotlina a Brtnická vrchovina, v jejíž rámci spadá pod geomorfologický okrsek Markvartická pahorkatina která se nachází na východní straně údolí Moravské Dyje. Levý údolní svah Moravské Dyje se zde, na rozdíl od mírného pravého, strmě zvedá do výšky až 30 m. Průměrná nadmořská výška činí 534 metrů. Nejvyšší bod o nadmořské výšce 557 metrů stojí západně od obce. Žatec leží na pravé straně údolí Moravská Dyje, severozápadní hranici tvoří Myslibořský potok, na němž se rozkládá Myslibořský rybník. Myslibořský potok se západně od Žatce vlévá do Votavice, která tvoří jihozápadní hranici území.\n\nV roce 1850 měla 135 obyvatel, obec s českým obyvatelstvem. Podle sčítání 1930 zde žilo ve 29 domech 156 obyvatel. 156 obyvatel se hlásilo k československé národnosti. Žilo zde 156 římských katolíků.\n\nObec leží na katastrálním území Žatec na Moravě. Žatec je členem Mikroregionu Telčsko a místní akční skupiny Mikroregionu Telčsko. Obec má 7členné zastupitelstvo, v jehož čele stojí starosta Petr Máca.\n\nV obci sídlí firma JAST-Technology s.r.o. Obcí prochází silnice III. třídy č. 4038, která se západně od obce napojuje na komunikaci II. třídy č. 403 z Urbanova do Telče. Dopravní obslužnost zajišťují dopravci ICOM transport a Radek Čech - Autobusová doprava. Autobusy jezdí ve směrech Jihlava, Dačice, Bítov, Telč, Stará Říše a Zadní Vydří.\n\nMístní děti navštěvují Základní školu Urbanov, která má dvě třídy pro 1.–5. ročník a ve školním roce 2013/2014 ji navštěvovalo 13 žáků. Druhý stupeň absolvují na základní škole v Telči. Působí zde Sbor dobrovolných hasičů Žatec.\n\n\n"}
{"id": "117961", "url": "https://cs.wikipedia.org/wiki?curid=117961", "title": "Žerůtky (okres Blansko)", "text": "Žerůtky (okres Blansko)\n\nObec Žerůtky se nachází v okrese Blansko v Jihomoravském kraji. Žije zde obyvatel..\n\nPrvní písemná zmínka o obci pochází z roku 1353. V Žerůtkách a okolí vznikal v roce 1938 film \"Kouzelný dům\".\n\n\n\n"}
{"id": "117963", "url": "https://cs.wikipedia.org/wiki?curid=117963", "title": "Žeraviny", "text": "Žeraviny\n\nŽeraviny () jsou obcí v okrese Hodonín v Jihomoravském kraji, vzdálené 5 km jižně od Veselí nad Moravou. Obec leží na úpatí Bílých Karpat. Žije zde obyvatel.\n\nPrvní písemná zmínka o obci pochází z roku 1447.\n\n\n"}
{"id": "117964", "url": "https://cs.wikipedia.org/wiki?curid=117964", "title": "Farinelli", "text": "Farinelli\n\nFarinelli, vlastním jménem Carlo Broschi (24. ledna 1705, Andria – 16. září 1782, Bologna), byl jeden z nejproslulejších kastrátů-sopránů v historii hudby 18. století.\n\nNarodil se v Andrii, v blízkosti Bari v provincii Puglia roku 1705. Jeho otec Salvatore byl v letech 1706 až 1709 starostou obce Cisternino a starší bratr Riccardo se stal později významným operním skladatelem a diplomatem.\n\nOd dětských let byl žákem věhlasného skladatele a pedagoga Nicola Porpory. Ve věku šesti až sedmi let podstoupil kastraci. Protože v té době bylo zakázáno účinkování žen na jevišti, byli již v útlém věku kastrováni chlapci s krásným hlasem, aby se zastavil jejich hlasový vývoj, nedostavila se mutace a zůstal zachován mimořádný hlasový rozsah. Poté byli intenzivně až po dobu deseti let vzděláváni v hudební historii, kompozici, hře na cembalo a pochopitelně školeni v pěvecké technice. Tato praxe přetrvávala až do roku 1870, kdy po sjednocení Itálie byla kastrace zakázána.\n\nV Neapoli žila rodina Farini, která svými styky i finančně podporovala tyto chlapce, takže se jim všeobecně říkalo „bratři Farinové“. Z vděčnosti ke svým protektorům přijal Carlo Broschi umělecké jméno Farinelli, které se stalo legendou.\n\nPod vedením Nicola Porpory získal Farinelli hlas podmanivé krásy. Již jako chlapec se stal známý po celé jižní Itálii a obdržel přezdívku „il ragazzo“ (kluk).\n\nNa divadelní scéně debutoval v roce 1720 v Porporově opeře \"Angelica e Medoro\", v Římě se uvedl v další Porporově opeře \"Eumene\". V následující několika letech zpíval na všech hlavních evropských dvorech. Za jeho pozoruhodnou barvu hlasu, výraz, techniku zpěvu, hlasový rozsah, který prý činil tři a půl oktávy (údajně od malého a do D3), i přitažlivý zjev, byl nazýván Králem pěvců. Na jedno nadechnutí prý dovedl vyzpívat 150 tónů a byl schopen držet tón déle než jednu minutu. Na radu císaře Karla VI. modifikoval svůj pěvecký styl, od pouhé bravury, vlastní jeho učiteli Nicolo Porporovi, přešel k větší jednoduchosti a dramatičnosti.\n\nV roce 1734 navštívil Londýn, aby podpořil operní společnost, kterou tam Porpora založil a která měla konkurovat neotřesitelné pozici G. F. Händela. Ani Farinellimu se nepodařilo přinést nové společnosti úspěch, zato dosáhl mimořádného úspěchu osobního. Princ z Walesu a královský dvůr jej zahrnul slávou a dary, takže Farinelli setrval v Londýně po tři roky.\n\nPo zastávce ve Francii, kde zpíval na dvoře Ludvíka XV., odjel do Španělska, kde hodlal strávit několik měsíců, ale nakonec zde zůstal 25 let. Královnou byl angažován, aby svým zpěvem léčil krále Filipa V. z melancholie. Deset let zpíval denně králi stále stejné písně. Za odměnu byl jmenován prvním ministrem, ovšem bez jakýchkoliv pravomocí.\n\nKrátce po nástupu krále Ferdinanda VI. (1746) byl jmenován ředitelem divadel v Madridu a Aranjuez. Obdržel rytířský titul a byl dekorován řádem Calavatrova kříže. Svého vlivu využil k založení italské opery v Madridu. Byl blízkým přítelem Domenika Scarlattiho, dalšího neapolského skladatele trvale žijícího ve Španělsku.\n\nPo nástupu Karla III. na španělský trůn (1759) se vrátil do Itálie a zbytek života prožil v Bologni se svým přítelem Pietrem Metastasiem. Zemřel několik měsíců po smrti Metastasia 15. července 1782. Byl pohřben v Bologni, a to na hřbitově 'Cimitero monumentale della Certosa di Bologna'.\n\nFarinelli nejen zpíval, ale i hrál na cembalo a violu d’amore. Zkomponoval několik příležitostných písní, árií a cembalových sonát.\n\nO životě a slávě byl režisérem Gerardem Corbiau natočen úspěšný film s hudbou Riccarda Broschi (jeho bratra), Nicoly Porpory, Johanna Adolfa Hasse, Georga Friederich Händela a Giovanni Battisty Pergolesiho. Party Farinelliho, které žádný ze současných zpěváků není schopen uzpívat, byly v tomto filmu rozděleny mezi kontratenora D. L. Ragina a sopranistku Ewu Mallas-Godlewskou, sestříhány a poté počítačově zpracovány, aby bylo dosaženo jednotné barvy hlasu. Úspěch filmu vyvolal renesanci zájmu nejen o Farinelliho, ale o barokní operu vůbec.\n\nFilm není však prvním uměleckým ztvárněním Farinelliho života. Daniel Auber (1782–1871) zkomponoval na toto téma operu na text Eugèna Scriba. V této opeře je ovšem part Farinelliho zpíván tenorem.\n\n"}
{"id": "117965", "url": "https://cs.wikipedia.org/wiki?curid=117965", "title": "Bílá Hlína", "text": "Bílá Hlína\n\nObec Bílá Hlína se nachází v okrese Mladá Boleslav, kraj Středočeský. Rozkládá asi čtrnáct kilometrů severně od Mladé Boleslavi a pět kilometrů západně od města Mnichovo Hradiště. Žije zde obyvatel.\n\nPrvní písemná zmínka o obci pochází z roku 1748.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nSilniční doprava\n\nObcí prochází silnice II/268 Mimoň – Ralsko – Bílá Hlína – Mnichovo Hradiště – Horní Bousov, vzdálenost z obce do Mnichova Hradiště je 4 km.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice Mnichovo Hradiště ve vzdálenosti 4,5 km ležící na trati 070 v úseku z  Mladé Boleslavi do Turnova.\n\nAutobusová doprava\n\nV obci měly zastávku v pracovních dnech května 2011 autobusové linky Mladá Boleslav-Mnichovo Hradiště-Mimoň \"(3 spoje tam i zpět)\" a Mnichovo Hradiště-Dolní Krupá-Rokytá \"(4 spoje tam, 5 spojů zpět)\" \n\n"}
{"id": "117966", "url": "https://cs.wikipedia.org/wiki?curid=117966", "title": "Židovice (okres Litoměřice)", "text": "Židovice (okres Litoměřice)\n\nObec Židovice se nachází v okrese Litoměřice v Ústeckém kraji, asi 3 km severozápadně od Roudnice nad Labem. Žije v ní obyvatel.\n\nPrvní písemná zmínka o obci pochází z roku 1390.\n\n\n"}
{"id": "117968", "url": "https://cs.wikipedia.org/wiki?curid=117968", "title": "Bělov", "text": "Bělov\n\nObec Bělov se nachází v okrese Zlín ve Zlínském kraji asi necelé 3 km od města Otrokovice. Žije zde obyvatel.\n\nPrvní písemná zmínka o obci pochází z roku 1141.\n\nDo 1. ledna 2007 byla tato obec v okrese Kroměříž. Soudně obec nadále přísluší Okresnímu soudu v Kroměříži.\n\nV katastru obce byl na 166,5 ř. km na řece Moravě v roce 1965 postaven jez.\nOd roku 2013 je zde v provozu MVE Bělov.\nPočítá se i s výstavbou plavební komory, která by mimo jiné prodloužila Baťův kanál až k Vodní elektrárně Strž u Kroměříže.\n\n\n"}
{"id": "117969", "url": "https://cs.wikipedia.org/wiki?curid=117969", "title": "Černčice (okres Náchod)", "text": "Černčice (okres Náchod)\n\nČernčice () je vesnice a obec v okrese Náchod, kraj Královéhradecký. Žije zde  obyvatel.\nPrvní písemná zmínka o obci pochází z roku 1318. Majitelem byl tehdy Jan z Talmberka, který se psal také z Černčnic. Roku 1405 se připomíná tvrz, kterou drželi Vítek a Oldřich z Černčic. Posledním jejím majitelem byl v roce 1483 hejtman Hradeckého kraje Jan Černčický z Kácova, který tvrz opustil, když si založil Hradiště nad Metují. Za Vojtěcha z Pernštejna roku 1527 již byla tvrz pustá. Roku 1744 ves vyplenilo pruské vojsko.\n\n\n\n"}
{"id": "117970", "url": "https://cs.wikipedia.org/wiki?curid=117970", "title": "Újezd u Boskovic", "text": "Újezd u Boskovic\n\nObec Újezd u Boskovic (do roku 1950 jen \"Újezd\") se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1505. Prameny uvádějí jako zakladatele pány z Boskovic. Obyvatelé tu měli myslivnu, hájenku, od roku 1862 školu a severně od obce stála na vrchu Hradisko tvrz Hrádek, která se dochova v podobě terénních pozůstatků opevnění. V roce 1703 získala obec právo užívat svou vlastní pečeť.\n\nOd 1. ledna 1981 do 31. prosince 1992 byla obec součástí města Boskovice.\n\n\n"}
{"id": "117971", "url": "https://cs.wikipedia.org/wiki?curid=117971", "title": "Židovice (okres Jičín)", "text": "Židovice (okres Jičín)\n\nObec Židovice se nachází v okrese Jičín v Královéhradeckém kraji. Nachází se 15 km jižně od Jičína. Žije v ní obyvatel.\n\nPrvní písemná zmínka o obci pochází z roku 1361.\n\n\n"}
{"id": "117972", "url": "https://cs.wikipedia.org/wiki?curid=117972", "title": "Řepov", "text": "Řepov\n\nObec Řepov se nachází v okrese Mladá Boleslav, kraj Středočeský. Rozkládá se asi čtyři kilometry východně od Mladé Boleslavi. Žije zde obyvatel.\n\nObec se nachází 1 km západně od Kolomut. Rozsáhlé archeologické nálezy potvrdily v katastru obce existenci keltského sídliště obývaného patrně od 4. do 1. století před naším letopočtem. Nálezy pocházely především ze severní části obce, kterou prochází žlutá turistická značka od Mladé Boleslavi ke Kolomutům a dále k rozcestí s modrou od Mladé Boleslavi k Domousnici.\n\nObec je zaznamenána už v Müllerově mapě Čech z roku 1720, ale první písemná zmínka o obci pochází z roku 1790.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Řepov s 615 obyvateli v roce 1932 byly evidovány tyto živnosti a obchody: cihelna, holič, 2 hostince, kolář, kovář, krejčí, obuvník, 4 rolníci, 3 obchody se smíšeným zbožím, 2 trafiky, rolnické družstvo na uzenářské zboží.\n\n\nSilniční doprava\n\nOkolo obce probíhá silnice I/16 Mělník - Mladá Boleslav - Řepov - Jičín - Trutnov. Ve vzdálenosti 1,5 km lze najet na dálnici D10 Praha - Mladá Boleslav - Turnov na exitu 44.\n\nŽelezniční doprava\n\nObec Řepov leží na železniční trati 064 Mladá Boleslav - Dolní Bousov - Stará Paka. Jedná se o jednokolejnou regionální trať, doprava byla na trati zahájena roku 1905. Přepravní zatížení tratě 064 mezi Mladou Boleslaví a Dolním Bousovem činilo v pracovních dnech roku 2011 obousměrně 14 osobních vlaků. Na území obce leží železniční zastávka \"Řepov\".\n\nAutobusová doprava\n\nV obci měly zastávku v červnu 2011 autobusové linky jedoucí do těchto cílů: Dobrovice, Hořice, Jičín, Kněžmost, Kopidlno, Lázně Bělohrad, Libáň, Mladá Boleslav, Praha, Sobotka.\n\n"}
{"id": "117973", "url": "https://cs.wikipedia.org/wiki?curid=117973", "title": "Bělá (okres Havlíčkův Brod)", "text": "Bělá (okres Havlíčkův Brod)\n\nBělá () je obec v okrese Havlíčkův Brod v Kraji Vysočina. Žije zde obyvatel.\n\nNázev se vyvíjel od varianty Byela (1396), Biela (1654). Místní jméno je pravděpodobně odvozeno od původního názvu potoka Bělá, jehož název odkazoval na barvu vody či na to, že tekla volnou krajinou bez stromoví, takže se v té vodě odráželo slunce.\n\n\nPrvní písemná zmínka o obci pochází z roku 1257 (údaj ale možná přísluší k České Bělé), jistě 1316. V letech 1961–1991 byla částí obce Jedlá. Od 1. ledna 1992 je samostatnou obcí.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 19. ledna 2007. Znak tvoří červeno-zeleně polcený štít, na kterém je nahoře zlatý skleněný pohár a zlatá věž s cimbuřím se třemi stínkami, černým obloukovým oknem a rozšířeným kvádrovaným soklem s prolomeným černým obloukovým vchodem, mezi nimi stříbrná hornická kladívka na zlatých topůrkách, dole stříbrný leknový trojlist. Vlajku tvoří čtyři svislé pruhy, červený, bílý, žlutý a zelený, v poměru 5 : 1 : 1 : 5. V červeném pruhu žlutý skleněný pohár, v zeleném pruhu žlutá věž s cimbuřím, černým obloukovým oknem a rozšířeným kvádrovaným soklem s černým prolomeným obloukovým vchodem. Poměr šířky k délce listu je 2 : 3. \n\n\n"}
{"id": "117974", "url": "https://cs.wikipedia.org/wiki?curid=117974", "title": "Adamov (okres Kutná Hora)", "text": "Adamov (okres Kutná Hora)\n\nObec Adamov () se nachází 7 km jižně od Čáslavi v okrese Kutná Hora, kraj Středočeský. Žije zde obyvatel. V údolí při východním okraji obce protéká říčka Brslenka, na horním toku nazývaná také Čáslavka, která je levostranným přítokem řeky Doubravy.\n\nObec byla založena v roce 1784 Janem Adamem Auerspergem pro dělníky z přádelny v nedalekých Tupadlech. Osada byla vybudována uprostřed lesů a sestávala z dřevěných domů, postavených na pravidelném půdorysu. Rovněž první písemnosti o obci pochází z roku 1784. V letech 1869–1950 spadala jako osada pod obce Bratčice, v letech 1961–1990 příslušela k Tupadlům. 24. listopadu 1990 se stala samostatnou obcí.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nDopravní síť\n\nVeřejná doprava 2011\n"}
{"id": "117976", "url": "https://cs.wikipedia.org/wiki?curid=117976", "title": "Bugatti Type 35", "text": "Bugatti Type 35\n\nBugatti Typo 35 ( Bugatti Type 35) byl závodní automobil, který v roce 1924 navrhl a zkonstruoval Ettore Bugatti. Tento závodní vůz se vyznačoval nejen skvělými jízdními vlastnostmi, výbornými osmiválcovými motory a špičkovým zpracováním, ale na rozdíl od konkurenčních vozů i nádhernou karosérií. Tu bylo možno doplnit světly a blatníky a rázem se z něj stal na pohled vcelku standardní sportovní vůz pro bohaté.\n\nBugatti nabízel soukromým závodníkům hned několik výkonových verzí. Standardní Type 35 byl poháněn dvoulitrovým řadovým osmiválcem SOHC se třemi ventily na válec a výkonem 95 koní. V roce 1926 se objevil v nabídce typ 35B s motorem 2,3 litru a kompresorem Roots, s nímž dosahoval výkonu 140 koní. Dalšími změnami, podle nichž jej lze snadno identifikovat, byl rozměrnější a více dopředu posunutý chladič. Zcela identicky vypadal i opět kompresorem Roots přeplňovaný typ 35C, který disponoval výkonem 125 k. Motor modelu Type 35T měl atmosférický osmiválec o obsahu 2,3l. Kromě těchto modelů existovaly i levnější varianty Type 37 a 39, které vypadaly prakticky identicky, ale byly poháněny jednoduššími motory. U Type 37 to byl řadový čtyřválec s obsahem 1496 cm³, výkonem 60 až 90 k a maximální rychlostí okolo 150 km/h. Type 39 byl poháněn atmosférickými nebo přeplňovanými řadovými osmiválci o obsahu 1493 cm³, jež dosahovaly výkonu 80 až 120 k. Vozy měly čtyřstupňovou převodovku, velmi strmé řízení a bubnové brzdy na všech kolech s vyrovnávacím systémem pro stejnoměrný brzdný účinek na všech kolech.\n\nV letech 1927 až 1931 modré vozy Bugatti dominovaly závodní scéně a staly se jedním z nejúspěšnějších soutěžních vozů všech dob. Na modelu Type 35 vyrostly světové hvězdy jako René Dreyfus, vítěz Grand Prix Monaka v roce 1929 William Grover-Williams a Louis Chiron. V Čechách byla nejznámější osobností soutěžící s vozy Bugatti Type 35 Eliška Junková, mezi jejíž úspěchy patřilo páté místo v závodě Targa Florio v roce 1928.\n\nCelkem bylo vyrobeno přibližně 400 vozů Bugatti Type 35 v různých modifikacích a do Čech se jich dostalo přibližně 15.\n\nZvuk motoru tohoto auta inspiroval Jaroslava Ježka k napsání skladby Bugatti step.\n\nV 80. letech 20. století vznikla v Argentině firma Pur Sang, ve které se ručně vyrábí téměř stoprocentně identické kopie Typu 35, Typu 51, Typu 55, 8C Monza Alfa Romeo a dalších cca 20 automobilů. Jediným rozdílem oproti originálu je přidaný ventilátor chlazení motoru a mírně odlišná kola. Až na pneumatiky a reflektory je celý vůz vyráběn v Argentině za použití původních postupů a materiálů, ročně je vyrobeno 20-30 kusů.\n\n"}
{"id": "117977", "url": "https://cs.wikipedia.org/wiki?curid=117977", "title": "Březina (okres Jičín)", "text": "Březina (okres Jičín)\n\nObec Březina se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1393.\n\n\n"}
{"id": "117979", "url": "https://cs.wikipedia.org/wiki?curid=117979", "title": "Březůvky", "text": "Březůvky\n\nObec Březůvky se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1406.\n\n\n"}
{"id": "117980", "url": "https://cs.wikipedia.org/wiki?curid=117980", "title": "Býkev", "text": "Býkev\n\nObec Býkev se nachází v okrese Mělník, kraj Středočeský. Rozkládá se asi pět kilometrů západně od Mělníka a žije zde obyvatel.\n\n\nPrvní písemná zmínka o obci pochází z roku 1392.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Býkev \"(256 obyvatel)\" byly v roce 1932 evidovány tyto živnosti a obchody: 2 hostince, košíkář, 2 kováři, 5 rolníků, 2 obchody se smíšeným zbožím, řezník, trafika, velkostatek Lobkowitz, zahradnictví.\n\nVe vsi Jenišovice \"(140 obyvatel, samostatná ves se později stala součástí obce Býkev)\" byly v roce 1932 evidovány tyto živnosti a obchody: hostinec, kovář, obecní čedičový lom, obchod s mlékem, 2 obuvníci, obchod s ovocem, pohodný, pokrývač, řezník, 2 obchody se smíšeným zbožím, trafika, truhlář, velkostatek.\n\n\n"}
{"id": "117981", "url": "https://cs.wikipedia.org/wiki?curid=117981", "title": "Bítov (okres Nový Jičín)", "text": "Bítov (okres Nový Jičín)\n\nObec Bítov se nachází v okrese Nový Jičín v Moravskoslezském kraji. Žije zde obyvatel.\n\nPrvní písemná zmínka o obci pochází z roku 1377. Od roku 1849 byl Bítov součástí obce Lubojaty. Samostatmou obcí byl mezi roky 1919 až do 70. let, kdy byl připojen k Bílovci. Znovu samostatnou obcí je od roku 1996.\n\nKaple ve středu obce byla postavena v roce 1880 a je zasvěcena svatému Janu Nepomuckému.\n\nV roce 1921 v Bítově žilo v 82 domech celkem 421 obyvatel, z toho 408 české a 9 německé národnosti.\n\n\n"}
{"id": "117982", "url": "https://cs.wikipedia.org/wiki?curid=117982", "title": "Býkovice", "text": "Býkovice\n\nBýkovice je obec, ležící 11 km severozápadně od Blanska a v obdobné vzdálenosti jihozápadně od Boskovic, v okrese Blansko v Jihomoravském kraji. Žije zde obyvatel.\n\nPrvní písemná zmínka o vsi pochází z roku 1264, kdy byla obec biskupským lénem. Od 14. století Býkovice spadaly pod blanenský obvod a vystřídalo se tu několik držitelů obce – například Pešík Býkovec, Mikšík z Býkovic, Vaněk Černohorský a Beneš Černohorský z Boskovic.\n\n\n\n"}
{"id": "117983", "url": "https://cs.wikipedia.org/wiki?curid=117983", "title": "Břežany (okres Rakovník)", "text": "Břežany (okres Rakovník)\n\nBřežany jsou obec ležící v okrese Rakovník, kraj Středočeský, zhruba 7,5 km severovýchodně od Kralovic a 15 km jihozápadně od Rakovníka. Žije zde obyvatel.\n\nPrvní písemná zmínka o vsi je z roku 1414.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Břežany \"(270 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie v Břežanech, 2 hostince, kovář, 3 rolníci, obchod se smíšeným zbožím, spořitelní a záložní spolek pro Břežany, trafika.\n\n\nDopravní síť\n\nVeřejná doprava 2011\n"}
{"id": "117984", "url": "https://cs.wikipedia.org/wiki?curid=117984", "title": "Bříšťany", "text": "Bříšťany\n\nObec Bříšťany se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1219.\n\nNarodil se tu a působil sedlák a politik Jan Janák, na počátku 20. století poslanec Českého zemského sněmu a dlouholetý okresní starosta v Hořicích.\n\nNázev obce vznikl ze slova Bříšťany = ves Bříšťanů, tj. lidí bydlících u bříství (břestového, jilmového háje).\n\n\n"}
{"id": "117985", "url": "https://cs.wikipedia.org/wiki?curid=117985", "title": "Březnice (okres Zlín)", "text": "Březnice (okres Zlín)\n\nObec Březnice se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1397.\n\nV letech 1976–1992 byla součástí města Zlína, osamostatnila se k 1. lednu 1993.\n\n\n\n"}
{"id": "117986", "url": "https://cs.wikipedia.org/wiki?curid=117986", "title": "Babice (okres Uherské Hradiště)", "text": "Babice (okres Uherské Hradiště)\n\nObec Babice se nachází v okrese Uherské Hradiště ve Zlínském kraji. Žije zde obyvatel.\n\nObec Babice leží v severní části Dolnomoravského úvalu, v údolní nivě řeky Moravy, která ji ohraničuje z východní strany. Západní hranici tvoří začínající pásmo Chřibů. Babice leží na katastru 660 ha, v nadmořské výšce 181–185 m n. m., asi 8 km od dřívějšího královského města Uherské Hradiště.\n\nPrvní písemná zmínka o obci pochází z roku 1220 v listině, kterou olomoucký biskup Robert daroval velehradskému cisterciáckému klášteru obilné a vinné desátky. K velehradskému klášteru patřila až do roku 1784, kdy byl klášter zrušen. Při parcelaci vrchnostenských dvorů byl v roce 1786 rozdělen i babický dvůr a zřízena osada Cerony, která měla až do roku 1938 zvláštní číslování domů. První stopy osídlení však pochází již z mladší doby kamenné. Z roku 1798 pochází pečeť obce – v pečetním poli lemovaném vavřínovým věncem je vlevo vinařský nůž a vpravo hrozen.\n\nObec Babice je známa i díky výrobně paštik a hotových jídel, která je zde realizována od 20. let 20. století společností Hamé (dříve \"Fruta\").\n\nV letech 2010–2014 byl starostou Miloslav Maňásek, od roku 2014 funkci vykonává Martina Horňáková.\n\n\nObcí prochází silnice I/55. Na území obce, ovšem už za hranicemi jejího katastru, čili fakticky již na území Huštěnovic, se nachází železniční stanice \"Huštěnovice\" na trati Přerov–Břeclav.\n\nV obci sídlí fotbalový klub FC Babice, který byl založen roku 1929. Současně má klub 106 aktivních členů. Klub má zastoupení v několika věkových kategoriích: přípravka hrající okresní soutěž, žáci hrající okresní soutěž, dorost hrající okresní přebor a muži hrající okresní soutěž na Uherskohradišťsku. Před sezónou 2017/2018 bylo zrušeno družstvo žen, které se odhlásilo z krajského přeboru Zlínského kraje.\n\nV obci sídlí i Tělovýchovná jednota Sokol Babice, která by založena v roce 1919 hlavně zásluhou učitelů p. Válka, p. Grundmana, p. Maňáska, p. Varmuži. Od roku 2016 TJ Sokol Babice spravují David Šurmánek, Pavla Juráňová a Marek Ulman. TJ Sokol nabízí pohybové cvičení pro děti předškolního věku, pořádá výlety a provozuje veřejnou posilovnu.\n\n\n\n"}
{"id": "117987", "url": "https://cs.wikipedia.org/wiki?curid=117987", "title": "Maticová funkce", "text": "Maticová funkce\n\nMaticová funkce je matematické zobrazení, která zobrazuje matice na matice. Některé komplexní funkce formula_1, nejčastěji se setkáme s funkcemi\n\nje možné rozšířit přirozeným způsobem na maticové funkce. Tento proces se také nazývá funkční kalkulus.\n\nNechť formula_3 je funkce komplexní proměnné formula_4, a nechť formula_5 je čtvercová matice. Pokud je funkce formula_6 definovaná a analytická na otevřené množině obsahující spektrum matice matice formula_5, lze funkci zobecnit na formula_8. Zobecnění lze provést několika různými avšak \"navzájem ekvivalentními\" způsoby:\n\nUvažujme analytickou funkci\nkde suma na pravé straně je Taylorova řada funkce formula_6 v bodě 0 (která je konvergentní).\nPak lze funkci zobecnit na čtvercové matice jednoduše jako\nJe-li matice formula_5 \"diagonalizovatelná\", existuje regulární matice formula_13 tak, že \npak \nProtože\npro formula_17 platí\na tedy\nVelká závorka uprostřed je diagonální matice, obsahující na diagonále shora uvedené Taylorovy řady se formula_20, tj. právě hodnoty formula_21. Dostáváme tak vztah definující maticovou funkci diagonalizovatelné matice\n\nPokud matice \"není diagonalizovatelná\", můžeme použít Jordanův rozklad a situace je jen nepatrně složitější. Existuje regulární matice formula_13 tak, že\nkde matice \nje blokově diagonální, s Jordanovými bloky na diagonále (zřejmě formula_26). Analogicky jako v předchozím případě dostaneme vztah definující maticovou funkci\n\nkde\n\nNechť je opět formula_29 je analytická na otevřené množině formula_30 obsahující spektrum matice formula_5. Nechť dále formula_32 je uzavřená křivka v formula_30 oddělující od komplexní roviny nějakou část oblasti analyticity obsahující všechna vlastní čísla. Pak \na \n\nDefinici pomocí Hermiteova interpolačního polynomu nalezneme například v knize.\n\nJordanův rozklad je užitečný nástroj pro porozumění pojmu funkce matice. Definice však, jak to obvykle bývá, \"není vhodný návod pro praktický výpočet\". Nicméně pro velmi malé, školní příklady, lze maticovou funkci spočítat přímo z definice, nejsnáze právě pomocí Jordanova rozkladu. Numericky stabilní výpočet maticových funkcí velkých matic je předmětem intenzivního základního vývoje v oblasti maticových výpočtů.\n\nVýpočet maticové funkce je navíc silně závislý na funkci formula_1 a na vlastnostech matice formula_5. \n\nV praxi, v mnoha případech není potřeba znát přímo matici formula_40, ale stačí znát její akci na konkrétní vektor, tj. formula_41, nebo dokonce formula_42. Často tedy stačí určit vektor délky formula_43, nebo dokonce jen jeden skalár (viz příklad řešení ljapunovské rovnice, případ kdy formula_44). To je klíčové zejména u rozsáhlých úloh. Matice formula_40 může být hustá i když původní matice formula_5 je řídká. Pokus o přímé vyčíslení funkce tak může vést na hustou matici, přičemž požadavky na uložení všech formula_47 prvků matice (reálných čísel) mohou významně přesahovat paměťové prostředky dostupné na daném počítači. Pro výpočet formula_41 nebo formula_42 bez vyčíslování matice formula_40 se používají speciální postupy a algoritmy. \n\nNejvětším zdrojem aplikací jsou maticové výpočty samy o sobě. Mimo to se s maticovými funkcemi často setkáváme v teorii řízení. \n\nObyčejná homogenní diferenciální rovnice s konstantními koeficienty, anebo systém rovnic s konstantními koeficienty, se dá přepsat na maticovou rovnici\nje vektor neznámých. Řešení je vektorový prostor generovaný sloupci matice \n\nPři rozhodování zda je dynamický systém řiditelný nebo pozorovatelný řešíme tzv. ljapunovské rovnice\nkde matice formula_5 je stabilní (tedy formula_55). Řešení lze formálně zapsat ve tvaru\nkde se užívá maticová exponenciála.\n\nPodobné problémy vyvstávají při úlohách redukce modelu.\n\nV předchozí aplikaci byla zmíněna stabilní matice. Pokud matice dynamikého systému není stabilní, což se často stává, je třeba systém stabilizovat, tj. eliminovat vliv vlastních čísel s kladnou reálnou složkou ve zpětnovazební smyčce. To lze formálně realizovat znaménkovou funkcí. Nechť matice formula_5 nemá žádné ryze imaginární vlastní číslo. Uvažujme dále, pro jednoduchost, že matice je normální, tj. formula_58. Protože znaménková funkce je v celé komplexní rovině, kromě imaginární osy, analytická, platí\nTedy matice\njsou ortogonální projektory na podprostory generované vlastními vektory matice formula_5 odpovídajícími vlastním číslům se zápornou, resp. kladnou reálnou složkou. \n\nJe-li formula_5 nenormální, pak formula_63 jsou šikmé projektory. Protože znaménková funkce má v celé komplexní rovině, kromě imaginární osy, nulové derivace, defektní matice (tj. s netriviálními Jordanovými bloky) nepřináší oproti diagonalizovatelným nenormálním maticím, alespoň v teorii, žádné komplikace navíc, jako tomu je u obecné funkce formula_1.\n\nNechť formula_65, a nechť\nje zadaná matice a její Jordanův rozklad. Exponenciála této matice je \n\nNechť formula_68, a nechť\nje zadaná matice a její Jordanův rozklad. Sinus této matice je \n\n\n"}
{"id": "117988", "url": "https://cs.wikipedia.org/wiki?curid=117988", "title": "Benátky (okres Svitavy)", "text": "Benátky (okres Svitavy)\n\nObec Benátky se nachází v okrese Svitavy v Pardubickém kraji. Leží 2,5 km jihovýchodně od Litomyšle. Žije zde  obyvatel.\n\nPrvní písemná zmínka o obci pochází z roku 1547.\n\n\n"}
{"id": "117989", "url": "https://cs.wikipedia.org/wiki?curid=117989", "title": "Březová (okres Zlín)", "text": "Březová (okres Zlín)\n\nObec Březová se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1407.\n\n"}
{"id": "117990", "url": "https://cs.wikipedia.org/wiki?curid=117990", "title": "Bašnice", "text": "Bašnice\n\nObec Bašnice se nachází v okrese Jičín, kraj Královéhradecký. Žije zde obyvatel.\n\nPrvní písemná zmínka o obci pochází z roku 1318.\n\nObec se člení na dvě základní sídelní jednotky: Bašnice a Zvínovská.\n\nV letech 2010–2014 byl starostou Miloslav Zamouřil, od roku 2014 funkci vykonává Martin Frýdl.\n\n\n"}
{"id": "117991", "url": "https://cs.wikipedia.org/wiki?curid=117991", "title": "Bedřichov (okres Blansko)", "text": "Bedřichov (okres Blansko)\n\nObec Bedřichov se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1392. Kostel byl v Bedřichově postaven již ve 13. století, během husitských válek byl zničen a následně obnoven. Budova fary byla postavena o dva roky později. V roce 1789 byl v obci postaven nový kostel a po jeho otevření byl původní kostel zbourán. Roku 1850 byl kostel opravován a zvýšena věž, roku 1888 byla přistavěna boční kaple a oratoře. Továrnu na výrobu sportovního nářadí zde založil kolářský mistr Josef Alexa. V roce 1948 mu byla zabavena komunisty v rámci znárodňovaní a do roku 1989 se v místní továrně vyráběly lyže zn. Artis.\n\nPřes Bedřichov vede několik cyklistických tras. Je zde místní hasičský dobrovolný sbor, občanské sdružení Trojlístek, které bylo založeno roku 2001, jehož hlavním posláním je oživení společenského a kulturního života v obci.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n\n"}
{"id": "117992", "url": "https://cs.wikipedia.org/wiki?curid=117992", "title": "Bašť", "text": "Bašť\n\nObec Bašť (někteří místní a někteří lidé z okolí říkají dlouze \"Bášť\"), se nachází v okrese Praha-východ ve Středočeském kraji. Rozkládá se asi patnáct kilometrů severně od centra Prahy a patnáct kilometrů západně od města Brandýs nad Labem-Stará Boleslav. Žije zde obyvatel.\n\nPrvní písemná zmínka o obci pochází z roku 1088.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Bašť \"(přísl. Baštěk, 671 obyvatel)\" byly v roce 1932 evidovány tyto živnosti a obchody: autodopravce, cihelna, družstvo pro rozvod elektrické energie pro Bašť a Baštěk, 4 hostince, kolář, kovář, krejčí, 2 lomy, pekař, pokrývač, 12 rolníků, 4 řezníci, 5 obchodů se smíšeným zbožím, 2 trafiky, velkostatek Schönfeld, zámečník.\n\nObec se člení na 2 základní sídelní jednotky: Bašť a Baštěk.\n\nHistorických památek zde není mnoho:\n\nDopravní síť\nVeřejná doprava 2011\n\n"}
{"id": "117993", "url": "https://cs.wikipedia.org/wiki?curid=117993", "title": "Bartoušov", "text": "Bartoušov\n\nBartoušov () je obec v okrese Havlíčkův Brod v Kraji Vysočina. Leží 5,5 km jihovýchodně od města Havlíčkův Brod. Žije zde obyvatel.\n\nNázev se vyvíjel od varianty Partuzchdorf (1281), Barthuscdorf (1303), Bartusdorf (1308), Bartuschdorf (1350), v Bartossow (1576), Portesdorff (1654), Patersdorf (1787) až k tvarům Pattersdorf a Bartossow v roce 1843. Místní jméno znamenalo Bartoušův (dvůr).\n\nPrvní písemná zmínka o obci pochází z roku 1281, kdy dal Wernher, německobrodský rychtář Henningovi Schutweinovi do užívání štolu v \"Partuzchdorf minori\" (tj.\"Malém Bartoušově\").\nRoku 1303 se vesnice stala součástí panství v Pohledu. V jeho majetku zůstala až do počátku 18. století, kdy přešla do majetku panství Štoky-Střítež. V roce 1755 koupil Bartoušov od Mořice Adolfa Karla Saského Josef Karel Palm-Gundelfingen. V držení tohoto rodu zůstal Bartoušov do roku 1841. Tehdy jej koupil Karel Antonín Hohenzollern-Sigmaringen. Do roku 1848 byla většina obyvatel německé národnosti. Kolem roku 1947 bylo 32 rodin s německou národností násilně odsunuto a jejich majetek byl přidělen českým dosídlencům.\n\nV letech 1869-1910 nesla název \"Bartošov\". V letech 1961-1976 byl Bartoušov částí obce Mírovka, od 30. dubna 1976 do 23. listopadu 1990 částí Havlíčkova Brodu, od 24. listopadu 1990 je samostatnou obcí.\n\nZápadní hranicí katastru protéká řeka Šlapanka, samotnou obcí protéká bezejmenný potok s řadou rybníků, který se západně od obce vlévá do Šlapanky. Jižně od obce se nachází Bartoušovský rybník, jímž protéká bezejmenný tok, který se vlévá do Šlapanky. U tohoto rybníka se nachází nejvyšší bod katastru o nadmořské výšce 486 metrů.\n\nPodle sčítání 1930 zde žilo v 56 domech 338 obyvatel. 136 obyvatel se hlásilo k československé národnosti a 201 k německé. Žilo zde 323 římských katolíků a 14 příslušníků Církve československé husitské.\n\n\n"}
{"id": "117994", "url": "https://cs.wikipedia.org/wiki?curid=117994", "title": "Březsko", "text": "Březsko\n\nObec Březsko se nachází v okrese Prostějov v Olomouckém kraji. Žije zde obyvatel. Vedle vlastní dědiny Březsko zahrnuje obec také místní část Michnov, která se dříve členila na dvě osady.\n\nPrvní písemná zmínka o obci pochází z roku 1351. Do roku 1619 patřila obec pod konické panství, poté spadala pod Jesenec, kde zůstala až do konce patrimoniální správy. Poté měla obec vlastní správu až do roku 1986, kdy se stala součástí Konice, aby se roku 1990 opět osamostatnila.\n\nMichnov byl založen roku 1785 po rozdělení pozemků panského dvora. Michnov se původně členil na dvě osady: Michnov 1. díl a Michnov 2. díl, přičemž osada Michnov 2. díl náležela před 1. lednem 1974 k sousední obci Ochoz.\n\nV dubnu 1945 byli v lese mezi Březskem a Konicí zabiti tři zběhové z nucených prací, kteří pocházeli z okolí. Jejich osud připomíná památník na osudném místě.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nObyvatelé obce se tradičně živili zemědělstvím.\n\nV 18. a 19. století se v okolí obce těžila železná ruda, která se vozila do blanenských železáren.\n\n"}
{"id": "117995", "url": "https://cs.wikipedia.org/wiki?curid=117995", "title": "Babylon (okres Domažlice)", "text": "Babylon (okres Domažlice)\n\nObec Babylon se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci pochází z roku 1587. Od 1. července 1980 do 23. listopadu 1990 byla obec součástí města Domažlice.\n\nJihozápadně od vesnice se nachází přírodní památka Sokolova vyhlídka.\n\n"}
{"id": "117996", "url": "https://cs.wikipedia.org/wiki?curid=117996", "title": "Bdín", "text": "Bdín\n\nObec Bdín se nachází 7,5 km severozápadně od Nového Strašecí v okrese Rakovník, kraj Středočeský. Žije zde obyvatel. Vsí protéká Bakovský potok.\n\nPrvní písemná zmínka o vsi pochází z roku 1318, kdy se připomíná Jan ze Bdína (\"Jan de Ptyna\"). Název je odvozen od osobního jména \"Bda\" a znamená tedy „Bdův“ (majetek, dvůr ap.). Stejného původu je i jméno vesnice Nabdín na Velvarsku.\n\nNa silnici mezi obcemi Bdín a Srbeč byl 18. dubna 1945 hloubkovým letcem napaden nákladní automobil. Řidič zahynul a dva spolujezdci byli zraněni. Událost připomíná pomník na místě útoku.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Bdín \"(216 obyvatel)\" byly v roce 1932 evidovány tyto živnosti a obchody: výroba cementového zboží, důl Antonie, družstvo pro rozvod elektrické energie v Bdíně, 2 hostince, kolář, kovář, lom, mlýn, obuvník, 2 obchody se smíšeným zbožím, trafika.\n\nDopravní síť\nVeřejná doprava 2011\n\n"}
{"id": "117997", "url": "https://cs.wikipedia.org/wiki?curid=117997", "title": "Che-fej", "text": "Che-fej\n\nChe-fej (: pchin-jin Héféi, znaky 合肥) je městská prefektura v Čínské lidové republice, správní středisko provincie An-chuej. Nachází se 130 km západně od Nankingu. Žije zde 4,5 mil. obyvatel.\n\nHlavním chefejským letištěm je mezinárodní letiště Che-fej Sin-čchiao, které leží přibližně 30 kilometrů severozápadně od centra v okrese Fej-si a které bylo dokončeno v roce 2013 a do značné míry nahradilo starší letiště Che-fej Luo-kang sloužící od sedmdesátých let dvacátého století.\n\nV Che-feji se kříží několik vysokorychlostních tratí: Z východu na západ vede přes Che-fej vysokorychlostní trať Šanghaj – Wu-chan – Čcheng-tu, respektive její úseky Nanking – Che-fej a Che-fej – Wu-chan, na sever vede vysokorychlostní trať Che-fej – Peng-pu a na jih vysokorychlostní trať Che-fej – Fu-čou.\n\nPro dopravu po městě samotném slouží zejména chefejské metro, jehož jediná linka 1 vede v severojižním směru, má délku bezmála 25 kilometrů, 23 stanic a byla otevřena v roce 2016. Ve výstavbě je linka 2.\n\n\n"}
{"id": "117998", "url": "https://cs.wikipedia.org/wiki?curid=117998", "title": "Bernardov", "text": "Bernardov\n\nObec Bernardov () se nachází v okrese Kutná Hora, kraj Středočeský, zhruba 12 km severovýchodně od Kutné Hory. Žije zde obyvatel.\n\nPrvní písemná zmínka o obci pochází z roku 1700.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nV letech 2010–2014 byl starostou Jaroslav Váša, v letech 2014–2019 funkci vykonával Lubomír Koudelka.\n\nDopravní síť\n\nVeřejná doprava 2011\n"}
{"id": "117999", "url": "https://cs.wikipedia.org/wiki?curid=117999", "title": "Bezděkov (okres Rokycany)", "text": "Bezděkov (okres Rokycany)\n\nObec Bezděkov (katastrální území \"Bezděkov u Radnic\") se nachází v okrese Rokycany v Plzeňském kraji, devět kilometrů severně od Rokycan a necelé čtyři kilometry jižně od Radnic. Žije v ní obyvatel.\n\nPrvní písemná zmínka o obci pochází z roku 1234.\n\nV letech 2010–2014 byl starostou Vojtěch Sedláček, od roku 2014 funkci vykonává Josef Král.\n\nV obci je zastávka vlaku na trati č. 176 Chrást u Plzně – Radnice a zastávka autobusů do Rokycan, Radnic a dalších.\n\n"}
{"id": "118000", "url": "https://cs.wikipedia.org/wiki?curid=118000", "title": "Bořice (okres Chrudim)", "text": "Bořice (okres Chrudim)\n\nObec Bořice se nachází v okrese Chrudim, kraj Pardubický, v povodí řeky Novohradky v nadmořské výšce od 238 do 276 metrů nad mořem. Obec je vzdálena od Pardubic 16 km, od Chrudimě 11 km. Katastr obce má výměru 319,3 ha. Žije zde  obyvatel. Ačkoli se obec nečlení na části, kromě vlastních Bořic je její součástí i ZSJ Podbor. V obci je železniční zastávka na trati Chrudim - Borohrádek. A v Podboru autobusová zastávka.\n\nVe středu obce je prodejna potravin, hostinec a malý sportovní areál, který je často využíván hlavně k nohejbalovým akcím. Již 110 letou tradicí má Sbor dobrovolných hasičů, který se v r. 1959 účastnil celostátního finále v soutěži hasičských sborů v Bratislavě. Od r. 1924 existuje fotbalový oddíl TJ Sokol s vhodně umístěným hřištěm v Podboru u lesa. Kulturní a společenské akce pořádá také Český červený kříž.\n\nPrvní písemná zmínka o obci pochází z roku 1382.\n\nObec ve středověku tvořila tvrz se zemanským dvorem a sady, kolem nichž vyrůstala hospodářská stavení a selské usedlosti. Ani Bořicím se nevyhnuly hrůzy třicetileté války. Po jejím skončení jsou v r. 1652 zmiňovány v obci zemanský dvůr, dva sedláci s potahem, šest zahradníků a šest pustých hospodářství. K roku 1654 jsou evidovány ještě 3 opuštěné usedlosti. Teprve v r. 1664 byly dosazeni vrchností další dva sedláci na opuštěné statky. V r. 1790 je v Bořicích počítáno 28 čísel a v r. 1933 již 63 čísel s 368 obyvateli. V již zmíněném r. 1910, kdy dochází ke sloučení Bořic a Podboru v jednu katastrální obec, je počítáno 81 domů a 469 obyvatel.\n\nV obci byla vystavěna v r. 1905 obecní škola jako jednotřídka a druhá třída byla připojena na začátku l. světové války v r. 1914. V r. 1961 byla zrušena s tím, že místní děti docházejí do Hrochova Týnce.\n\nDruhá světová válka neměla v obci naštěstí žádný ničivý účinek. Po skončení 2. světové války byl v Podboru vybudován památník nad hrobem Neznámého vojína Rudé armády.\n\nObec je obsluhována především osobními vlaky na trati Chrudim - Borohrádek se zastávkou \"Bořice\". Autobusová doprava čítá jen několik spojů denně a jediná zastávka je v místní části \"Podbor\".\n\n"}
{"id": "118002", "url": "https://cs.wikipedia.org/wiki?curid=118002", "title": "Biskupice (okres Chrudim)", "text": "Biskupice (okres Chrudim)\n\nObec Biskupice se nachází v okrese Chrudim, kraj Pardubický. Žije zde  obyvatel.\n\nPrvní písemná zmínka o obci pochází z roku 1352 jako o lesní lánové vsi. V letech 1960 - 1992 byly Biskupice administrativní součástí Ronova nad Doubravou.\n\n\n"}
{"id": "118005", "url": "https://cs.wikipedia.org/wiki?curid=118005", "title": "Čilá", "text": "Čilá\n\nObec Čilá () se nachází v okrese Rokycany, kraj Plzeňský, ve svahu nad pravým břehem řeky Berounky před ústím Zbirožského potoka, zhruba 12 km severně od Zbiroha a 16 km jižně od Rakovníka.\n\nŽije zde obyvatel, čímž se Čilá, podobně jako sousední Hradiště, řadí mezi nejmenší obce v Česku co do počtu obyvatel.\n\nPrvní písemná zmínka o obci pochází z roku 1379. Toho roku měl Čilou v držení vladyka Mikšík ze Šlovic. Před husitskými válkami připadla obec se svými platy zvíkovskému kostelu. Za vlády krále Ferdinanda I. byla Čilá roku 1541 prodána J. Hrobčickému z Hrobčic. Jejím majitelem byl i Jan ml. z Lobkovic na Zbiroze v roce 1550. Tehdy měla obec jen tři sedláky a jednoho chalupníka. Za třicetileté války ale zpustla a až roku 1715 se do obce dostavila vizitační komise, aby zjistila dřívější obyvatele. Posledním feudálním majitelem byl Karel Egon z Fürstenbergu. Tehdy měla Čilá 133 obyvatel a 19 domů. Samostatnou správní obcí byla Čilá od druhé poloviny devatenáctého století.\n\n\n"}
{"id": "118006", "url": "https://cs.wikipedia.org/wiki?curid=118006", "title": "Bohuslavice u Zlína", "text": "Bohuslavice u Zlína\n\nObec Bohuslavice u Zlína (do roku 1990 \"Bohuslavice u Gottwaldova\") se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1362.\n\n\n\n\n"}
{"id": "118007", "url": "https://cs.wikipedia.org/wiki?curid=118007", "title": "Bořitov", "text": "Bořitov\n\nObec Bořitov () se nachází v okrese Blansko v Jihomoravském kraji. Žije zde obyvatel. Jde o jednu z větších obcí blanenského regionu, počtem obyvatel a rozlohou se řadí na 15. místo v rámci celého okresu.\n\nNázev obce je odvozen od slovesa \"bořiti\", protože se zde dříve nacházela bažinatá půda. Osídlení na území obce je velmi starobylé, neboť tudy procházela stará obchodní cesta – i proto zde byly objeveny četné archeologické nálezy. První historická zmínka o Bořitovu pochází z falza ze 13. století, které obec datuje do roku 1173. Obec střídavě náležela vladycké rodině z Bořitova, Bořitovi Machnovi z Valdštejna, Černohorským z Boskovic, Ladislavu z Boskovic a dalším majitelům. Nachází se zde i nejstarší kostel na Moravě, konkrétně kostel sv. Jiří. První zmínka o něm je ze 3. čtvrtiny 12. století (1173).\n\nNa počátku 17. století zde bylo 51 domů, z nich byly po třicetileté válce 2 pusté. V roce 1793 zde bylo už 96 domů se 569 obyvateli, roku 1846 to bylo 119 domů a 715 obyvatel. První zmínka o škole pochází z roku 1653.\n\n\n\n\n\n"}
{"id": "118008", "url": "https://cs.wikipedia.org/wiki?curid=118008", "title": "Březiny", "text": "Březiny\n\nObec Březiny se nachází v okrese Svitavy v Pardubickém kraji. Žije zde obyvatel.\n\nPrvní písemná zmínka o obci pochází z roku 1702.\n\n\nNa okraji obce Březiny se nachází vila továrníka Jílka z roku 1936. Objekt je zřízen jako reprezentativní letní sídlo obklopené okrasnou zahradou o rozloze 1 hektaru, která je situována v kopci.\n\n"}
{"id": "118009", "url": "https://cs.wikipedia.org/wiki?curid=118009", "title": "Bořenovice", "text": "Bořenovice\n\nObec Bořenovice se nachází v okrese Kroměříž ve Zlínském kraji. Žije zde obyvatel.\n\nStarým pečetním znamením Bořenovic byl košatý strom, zřejmě lípa. Typář s českým opisem \"PECZET OBECZNI DIEDINI BORZENOWITZ\" byl vyhotoven někdy v polovině 18. století.\n\nAutor návrhů znaku a praporu Bořenovic spojil motiv lípy ze staré pečetě s erbovními figurami prvních a posledních feudálních vlastníků osady – Šternberků (zlatá osmihrotá hvězda) a Vrbnů (zlatá heraldická lilie). Tyto motivy mají však pro Bořenovice ještě jiný význam. Vyskytují se totiž také v mariánské symbolice. V návrzích je tak vzpomenuta existence jediné významnější bořenovické památky – kaple Panny Marie. Zelená barva štítu, uplatněná i na listu praporu, evokuje zemědělský charakter obce. Obsah štítu je zjednodušenou formou přenesen i na list praporu, dle zásad a zvyklostí vexilologické tvorby. \n\nPrvní písemná zmínka o obci pochází z roku 1371.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118010", "url": "https://cs.wikipedia.org/wiki?curid=118010", "title": "Blazice", "text": "Blazice\n\nObec Blazice se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1358.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118012", "url": "https://cs.wikipedia.org/wiki?curid=118012", "title": "Hearts", "text": "Hearts\n\nHearts může být:\n\n"}
{"id": "118013", "url": "https://cs.wikipedia.org/wiki?curid=118013", "title": "Bousín", "text": "Bousín\n\nObec Bousín se nachází 16 km západně od Prostějova, v okrese Prostějov v Olomouckém kraji. Součástí obce je i vesnice Repechy. Žije zde obyvatel.\n\nBousín vznikla pravděpodobně v polovině 13. století, kdy tuto oblast dostal výsluhou od krále moravský šlechtic Crha z Ceblovic. Bousín (dříve Bohušín) dostal název po jeho synu Bohušovi. První písemná zmínka o obci však pochází až z roku 1347, kdy ji získal majitel plumlovského panství Beneš z Kravař a Strážnice. Součástí plumlovského panství byla až do roku 1592, kdy byla pány z Pernštejna nejprve zastavena a poté i prodána Bernardu Drnovskému z Drnovic a stala se součástí rájeckého panství. V roce 1618 koupil Otinoves majitel plumlovského panství Maxmilián z Lichtenštejna a připojil ji tak zpět k této državě.\n\nZa druhé světové války se stala ves součástí „vyškovské střelnice“ a lidé byli násilně vystěhování ze svých domovů. Během užívání Němci bylo 12 domů úplně zničeno, 48 silně poškozeno. Po ukončení německé okupace byla obec znovu osídlena.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118014", "url": "https://cs.wikipedia.org/wiki?curid=118014", "title": "Bolkov", "text": "Bolkov\n\nObec Bolkov se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1379.\n\n"}
{"id": "118015", "url": "https://cs.wikipedia.org/wiki?curid=118015", "title": "Brambory (okres Kutná Hora)", "text": "Brambory (okres Kutná Hora)\n\nObec Brambory () se nachází v okrese Kutná Hora, kraj Středočeský, asi 10 km severovýchodně od města Čáslav. Žije zde obyvatel.\n\nPrvní písemná zmínka o obci pochází z roku 1393. Název pochází od označení přistěhovalců z Braniborska (stejně jako později brambory). Roku 1412 se nazývá \"Bramburk\". Současný název pochází z 18. století. Obec je samostatná od roku 1990, do té doby byla částí obce Bílé Podolí.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nDopravní síť\n\nVeřejná doprava 2011\n"}
{"id": "118016", "url": "https://cs.wikipedia.org/wiki?curid=118016", "title": "Bousov", "text": "Bousov\n\nObec Bousov (historicky \"Búsovna\", lidově \"Bousoveň\", německy \"Bausow\") se nachází v okrese Chrudim, kraj Pardubický. Žije zde obyvatel.\n\nBousov leží 1 km na sever od Ronova nad Doubravou a 10 km na východ od Čáslavi. Jihozápadně 4 km se nachází zámek Žleby a jihovýchodně 5 km zřícenina hradu Lichnice. Obcí protéká potok Kurvice.\n\n\nPrvní písemná zmínka o obci pochází z roku 1359. V roce 1951 se zde narodil zpěvák Jiří Schelinger.\n\n"}
{"id": "118017", "url": "https://cs.wikipedia.org/wiki?curid=118017", "title": "Borek (okres Jičín)", "text": "Borek (okres Jičín)\n\nObec Borek se nachází v okrese Jičín v Královéhradeckém kraji. Žije v ní obyvatel.\n\n\nPrvní písemná zmínka o obci pochází z roku 1267.\n\n"}
{"id": "118018", "url": "https://cs.wikipedia.org/wiki?curid=118018", "title": "Borovno", "text": "Borovno\n\nObec Borovno (německy \"Borowno\") se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1347, kdy bylo Borovno součástí rožmitálského panství. Název naznačuje, že šlo buď o vesnici založenou na borovém lese anebo nad potokem, který tekl borovým lesem. Původní název zněl zřejmě \"Borovná\", roku 1379 se objevuje termín \"Borowna\", postupným vývojem došlo k ustálení dnešního názvu obce. Od počátku bylo Borovno malou čtyřlánovou vsí, která patřila až do druhé poloviny 16. století k rožmitálskému panství. Roku 1565 tu stálo 6 domů, krčma a pod vesnicí mlýn.\n\nKdyž v roce 1588 došlo k dělení rožmitálského panství mezi četné potomky Ferdinanda Gryspeka, připadlo Borovno ke statku Mirošov. Již roku 1616 však Gryspekové Mirošov prodali Adamu Vratislavovi z Mitrovic, který vlastnil panství (Spálené) Poříčí. K němuž náleželo Borovno od roku 1848. Podle berní ruly z poloviny 17. století žilo v Borovně šest sedláků a chalupník Pavel Rudna. Dva sedláci v roce 1665 vyhořeli. K roku 1715 jsou zdejší stavení popisována jako dřevěná s kamenitými poli, pod vsí jsou zmiňovány dva rybníky horní a dolní a mlýn s pilou. Voda byla používána pro provoz zkujňovacích hamrů, první zde byl postaven kolem roku 1700, druhý krátce poté. Podle tereziánského katastru tu žilo na počátku 18. století deset hospodářů, krejčí, panský šenkýř, kovář a sklářský mistr, který měl v nájmu panskou sklárnu, a v ní zaměstnával devět tovaryšů; dále panský myslivec a dvě židovské rodiny živící se obchodem s plátnem a peřím. Hamry vyrábějící prutové železo byly zrušeny už v 19. století.\n\nFarou příslušeli obyvatele zprvu k Číčovu, později do Těnovic a od počátku 20. století opět do Číčova. Nejvyšší počet obyvatel vykazovala obec k roku 1880, kdy se uvádělo 48 domů a 363 lidí. V období let 1880–1930 však do Ameriky odešlo 40 procent místních obyvatel. V roce 1850 zde byl zřízen obecní úřad, jenž spravoval také samoty Hutě a Koukalku. Samosprávu po druhé světové válce vystřídal místní národní výbor fungující od roku 1979. V letech 1960–1971 spravoval také Míšov. Od roku 1980 bylo Borovno místní částí Spáleného Poříčí. Obecní samospráva byla obnovena v roce 1990.\n\nV roce 1930 bylo na území obce 51 domů, 218 obyvatel a do roku 2011 přibyly pouze 3 domy. V souvislosti se zánikem vojenského újezdu Brdy bylo k 1. lednu 2016 k obci připojeno katastrální území \"Borovno v Brdech\" o rozloze 0,965899 km², které vzniklo k 10. únoru 2014. Na tomto území je evidováno 0 budov a 0 obyvatel.\n\n\n\n"}
{"id": "118019", "url": "https://cs.wikipedia.org/wiki?curid=118019", "title": "Borová (okres Náchod)", "text": "Borová (okres Náchod)\n\nObec Borová () se nachází v podhůří Orlických hor v nadmořské výšce okolo 620 m n. m., 14 km od okresního města Náchoda v kraji Královéhradeckém při hranici s Polskem. Žije zde obyvatel.\n\nKatastrální území obce má rozlohu přibližně 300 ha. Jednou z významných dominant v obci je červená věž kapličky zasvěcená Božskému srdci Páně.\n\nPrvní písemná zmínka o obci pochází z roku 1445.\n\nZa vlády Marie Terezie emigrovaly z náboženských důvodů celé rodiny do pruského Slezska na pozvání pruského krále Fridricha II. Velikého. V Čechách zahrnovaly jezuitské metody rekatolizace povinnou docházku na katolické bohoslužby, domovní prohlídky, odpírání souhlasu vrchnosti k uzavírání sňatků, násilné odvody na vojnu apod. Číst nebo vlastnit Bibli bylo zakázáno. Už v době pobělohorské vycházela různá nařízení, např. místodržitelský patent vydaný dne 29. ledna 1726, který zpřísnil tresty pro usvědčené nekatolíky – a to od jednoho roku nucených prací až po trest smrti. Protestantům mohly být odebrány děti a předány do péče katolickým opatrovníkům. Z obce Borová (panství náchodské) prokazatelně uprchli:\n\n\nNejdostupnější informace jsou v knihách Edity Štěříkové (včetně zdrojů a údajů z matrik). Potomci českých exulantů žijí v Německu, Polsku, USA, Kanadě, Austrálii, někteří se po 2. světové válce vrátili.\n\n"}
{"id": "118020", "url": "https://cs.wikipedia.org/wiki?curid=118020", "title": "Bor u Skutče", "text": "Bor u Skutče\n\nObec Bor u Skutče se nachází v okrese Chrudim, kraj Pardubický. Žije zde  obyvatel. V roce 2015 zde bylo evidováno 134 adres.\n\nBor u Skutče je také název katastrálního území o výměře 4,35 km.\nPrvní písemná zmínka o obci pochází z roku 1559.\n\nV bezprostřední blízkosti obce se nacházejí pískovcové skalní útvary Toulovcovy maštale, Zvon a Dudychova jeskyně.\n\n"}
{"id": "118021", "url": "https://cs.wikipedia.org/wiki?curid=118021", "title": "Borovnička", "text": "Borovnička\n\nObec Borovnička (německy \"Klein Borowitz\") se nachází v okrese Trutnov, kraj Královéhradecký. Žije zde obyvatel.\n\nPrvní písemná zmínka o obci pochází z roku 1423.\n\n\n"}
{"id": "118022", "url": "https://cs.wikipedia.org/wiki?curid=118022", "title": "Bratřínov", "text": "Bratřínov\n\nObec Bratřínov se nachází v okrese Praha-západ Středočeského kraje, přibližně 31 km jižně od centra hlavního města Prahy, 14 km jižně od města Černošice a 6 km jihovýchodně od Mníšku pod Brdy. Žije zde obyvatel.\n\nPrvní písemná zmínka o vsi je z roku 1205.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady, části obce) v roce, kdy ke změně došlo:\n\nV obci Bratřínov \"(198 obyvatel)\" byly v roce 1932 evidovány tyto živnosti a obchody: cihelna, družstvo pro rozvod elektrické energie v Bratřínově, 2 hostince, kovář, mlýn, rolník, obchod se smíšeným zbožím, trafika.\n\nPočet obyvatel je uváděn za Bratřínov podle výsledků sčítání lidu včetně místních části, které k nim v konkrétní době patří. Je patrné, že stejně jako v jiných menších obcích Česka počet obyvatel v posledních letech roste. V celé bratřínovské aglomeraci nicméně žije necelých 1 tisíc obyvatel.\n\nVesnička je zasazena do krásné přírody, kde se pole střídají se smíšenými lesy. Rozloha katastrálního území Bratřínova je 421 ha. Nejvyšší kótou, na severozápadním okraji katastru, je kopec Horní vrch, který má nadmořskou výšku 439 m. Nejníže položené místo je pak potok Kocába – 235 m. n. m. Výškový rozdíl tedy obnáší 204 m.\n\nLesy zaujímají 188,57 ha, z toho vyplývá, že lesnatost území je 44,76 %.\n\nNejbližším městem je 6 km vzdálený Mníšek pod Brdy. Základní škola se nachází v Davli, do které děti dojíždějí 9 km školním autobusem. V Davli je rovněž zdravotnické zařízení a pošta. Bratřínov rozděluje území obce Bojanovice na dvě nesouvisející části: vesnici Bojanovice na severu a vesnice Malá Lečice a Senešnice na jihozápadě. Od Davle do Nové Vsi pod Pleší jezdí autobusová linka Pražské integrované dopravy č. 314, na západ do Mníšku pod Brdy jezdí z Bratřínova linka 449.\n\nV letních měsících je okolí Bratřínova vyhledávaným cílem rekreantů a chatařů, kteří přijížději za čerstvým vzduchem, houbařením, či koupáním. Známá Slapská přehrada je odtud 15 km.\n\nV bratřínovském katastru se nachází také trampská osada s letitou tradicí Askalona a o něco méně známá osada Suchý Důl, která nese svůj název díky marným snahám stříbrokopů o nalezení vzácného kovu.\n\nV roce 2007 měl Bratřínov 135 trvale hlášených obyvatel. Nejvyšším číslem popisným je 64 a rostou další novostavby. Počet chat, především v údolí Kocáby, je 145.\n\nDopravní síť\n\nVeřejná doprava 2011\n\n"}
{"id": "118023", "url": "https://cs.wikipedia.org/wiki?curid=118023", "title": "Borek (okres Havlíčkův Brod)", "text": "Borek (okres Havlíčkův Brod)\n\nBorek () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o vesnici pochází z roku 1557.\n\nZápadně od vesnice leží zatopený borecký lom, na jehož břehu se nachází přírodní památka Borecká skalka.\n\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 25. března 2005. V zeleno-modře polceném štítě znaku se vpravo nachází na větévce svěšená borová šiška, vlevo dolů obrácená ostruha s hvězdicovým ostruhovým kolečkem, vše zlaté.. Vlajku tvoří dva svislé pruhy, zelený a modrý. V zeleném pruhu na větévce svěšená borová šiška, v modrém pruhu dolů obrácená ostruha s hvězdicovým ostruhovým kolečkem, vše žluté. Poměr šířky k délce listu je 2:3.\n\n"}
{"id": "118024", "url": "https://cs.wikipedia.org/wiki?curid=118024", "title": "Brodec (okres Louny)", "text": "Brodec (okres Louny)\n\nObec Brodec se nachází v okrese Louny v Ústeckém kraji. Žije v ní obyvatel.\n\nPřibližně do poloviny 17. století se stávající aglomerace dělila na dvě části: panské sídlo s názvem Brodec a vesnici Nevězenice, položenou na jihozápadně od něj na pravém břehu Klášterského potoka. První nepochybná písemná zmínka o Brodci pochází z roku 1373, kdy se jako svědek na listině vyskytuje Petr z Brodce. Nevězenice se v písemných pramenech uvádějí roku 1411.\n\nNázev vesnice pochází podle Antonína Profouse z adjektiva \"nevězený\", což značí neuvězněný. Název tvrze pochází od brodu přes potok, který se pod ní nacházel. Druhým známým majitelem Brodce byl Jindřich Míčan z Klinštejna, jemuž Brodec patřil za Jiřího z Poděbrad. V polovině 16. století patřilo brodecké panství, skládající se z brodecké tvrze, vesnic Nevězenice a Břínkov a dvora v Líšťanech rodině Kunešů z Lukovec. Do poloviny 17. století se v držení vsi vystřídalo více majitelů. Kupní smlouvy z let 1602 a 1615 vypočítávají příslušenství k Brodci. Byl to mlýn, ovčín (ovce se zde chovaly až do 20. století), pivovar a lovecká obora. Do zámku byl zaveden vodovod.\n\nPodle Soupisu poddaných podle víry z roku 1651 žilo v Nevězenicích a Brodci krátce po ukončení třicetileté války dohromady 59 osob, z toho na tvrzi včetně majitelů 24 osob. Berní rula z roku 1654 uvádí v Nevězenicích 11 statků povinných odvádět berni, čtyři z nich však byly pusté a později už nebyly obnoveny. Ve 2. polovině 17. století se názvu Nevězenice přestalo postupně používat a pro celou aglomeraci se vžil název Brodec. Roku 1664 koupila panství Brodec Markéta Blandina Schützová z Leipoldsheimu a připojila je k Cítolibům, kde zůstaly až do roku 1848. Zámek natrvalo přestal být rezidenčním sídlem, obývali ho vrchnostenští úředníci a v 18. a 19. století byl několikrát přestavěn. Na začátku 19. století koupili cítolibské panství i s Brodcem Schwarzenbergové. Schwarzenberský zůstal brodecký statek až do pozemkové reformy v roce 1924, kdy z něj byl vytvořen zbytkový statek.\n\nZa první republiky působil v Brodci spolek divadelních ochotníků Osvěta a tělocvičné spolky Sokol a Dělnická mládež. V roce 1898 byli založeni hasiči. Na katastru obce se pěstoval chmel. Samostatnou obcí se Brodec opět stal roku 1992. Významným rodákem je Václav Fric (* 1929), chmelařský odborník a vysokoškolský pedagog. V roce 1990 byl jmenován ředitelem Chmelařského institutu v Žatci.\n\nBrodec je členem zájmového sdružení obcí Mikroregion Lounské podlesí.\n\n"}
{"id": "118026", "url": "https://cs.wikipedia.org/wiki?curid=118026", "title": "Brnířov", "text": "Brnířov\n\nObec Brnířov () se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci je z roku 1508 v souvislosti s prodejem hradu Rýzmberk. V obci Brnířov bylo založeno první JZD v Československu.\n\nBerní rula (soupis odváděných daní) z let 1651–1655 uvádí v obci Brnířov 37 obyvatel. V roce 1899 zde žilo 298 obyvatel ve 47 domech, v roce 2001 zde žilo 355 obyvatel v 92 domech.\n\nNa návsi stojí kaplička sv. Martina postavená v roce 1854 (podle jiných údajů 1853), která je ve vlastnictví obce.\n\n\n\n"}
{"id": "118028", "url": "https://cs.wikipedia.org/wiki?curid=118028", "title": "Nazgûlové", "text": "Nazgûlové\n\nNazgûlové (Černá řeč Mordoru: \"názg\" prsten, \"gûl\" přízrak) jsou sluhové Temného pána Saurona v knižní trilogii Pán prstenů J. R. R. Tolkiena. Jsou také nazýváni Prstenové přízraky, Úlairi, Devítka nebo Černí (Temní) jezdci.\n\nDevět Nazgûlů povstalo jako devět nejmocnějších a nejhroznějších služebníků Saurona ve Druhém věku. Říká se, že tři z nich byli původně „velkými pány“ Númenoru. Byli mocnými smrtelnými muži, kterým dal Sauron devět Prstenů moci. To se stalo jejich zkázou, neboť propadli kletbě a stali se pouhými otroky Sauronovy vůle:\n\nSíla prstenů způsobila, že jejich těla vybledla, až se stali úplnými přízraky. Jejich původní podoba se stala zcela neviditelnou pro oči smrtelníka. Jejich oči rudě plály jako oheň. Měli mnoho zbraní, dlouhé meče z oceli a ohně, dýky prokleté černou magií. Byli obklopeni aurou hrůzy, jež působila na živé. Jejich dech byl jedem a jejich křik šířil hrůzu a zoufalství.\n\nNazgûlové se poprvé objevili kolem roku 2251 Druhého věku. Po Sauronově pádu ve válce Posledního spojenectví elfů a lidí odešli za Sauronem do říše stínů a jejich těla vybledla a stali se stíny.\n\nDo Středozemě se vrátili kolem roku 1300 T. v. Pán nazgûlů vedl válku Angmaru proti Dúnadanům na severu (Severní království). V roce 1975 T. v. byl poražen. Vstoupil do Mordoru a svolal ostatní nazgûly. V roce 2000 Pán nazgûlů oblehl a po dvou letech dobyl Minas Ithil. Získal také palantír (vidoucí kámen) z Minas Ithil. Z Minas Ithil učinil město nazgûlů a město bylo od té doby nazývalo Minas Morgul.\n\nV roce 3017 nařídil Sauron Prstenovým přízrakům nalézt Jeden prsten. Převlečeni za jezdce v černém se vydali hledat nositele prstenu, ten jim však těsně před nosem proklouzl v Hůrce. Na Amon Sûlu jej Pán nazgûlů zranil morgulským nožem, ale byl zahnán Aragornem. Poslední šanci Devítka propásla, když byla spláchnuta rozvodněnou Bruinen. Ve filmu Petera Jacksona Pán Prstenů:Společenstvo prstenu povodeň přivolala Arwen, v knize tam vůbec nebyla (část její role převzal Glorfindel a spolu s Aragornem zahnal nazgûly do řeky) a povodeň byla reakce řeky na jejich zlo řízená Elrondem a vylepšená Gandalfem (Gandalf není příliš přesný, když to popisuje, ale je možné, že Elrond použil svůj prsten). Poté, co přišli o koně, začali nazgûlové létat na okřídlených stvůrách. Jednu z těchto stvůr sestřelil šípem Legolas u \"Sarn Athradu\", Kamenného brodu. Ve válce o Prsten bojovali nazgûlové proti Gondoru. Pán nazgûlů byl zabit v souboji s Éowyn poté, co ho dýkou z Mohylových vrchů zranil Smíšek. Zbývajících osm přízraků pohltil oheň Hory osudu, když byl Jeden prsten vržen do ohně Hory osudu a tak zničen.\n\nSauron se Devíti zmocnil poté, co dobyl Eregion. Prsteny (Devět) disponovaly schopností prodloužit život, učinit nositele neviditelným. Nedisponovaly však mocí vládnout živly a byly podrobeny kletbě Sauronova prstenu. Není jasné, zda nazgûlové měli prsten (v době války o Prsten) u sebe. Je možné, že je měl u sebe Sauron, aby jim mohl přímo rozkazovat. Po smrti Pána nazgûlů není zmínka o nalezení Prstenu moci v jeho ostatcích. Po zničení Vládnoucího prstenu Devět prstenů pravděpodobně zaniklo – spolu s přízraky je pohltil oheň Hory osudu nebo zanikly při pádu Barad-dûr. I kdyby se ale fyzicky zachovaly, stejně ztratily svou moc.\n\n\n"}
{"id": "118029", "url": "https://cs.wikipedia.org/wiki?curid=118029", "title": "Brzkov", "text": "Brzkov\n\nObec Brzkov () se nachází v okrese Jihlava v Kraji Vysočina. Žije zde obyvatel.\n\nBrzkov je jedinou obcí s tímto názvem v České republice. Jméno pochází z názvu Brzkův dvůr z osobního jména Brzek, pravděpodobně jím byl Brzek u Kotíka. V roce 1319 obec nesla název Byrzkowie, 1502 Brzkow, 1654 Brskow, 1854 a 1869 Brskov a roku 1886 Brzkov.\n\nNejstarší písemná zmínka pochází z roku 1319, kdy byla ves v majetku Vikarta z Polné. Od 13. století patřila řádu německých rytířů. Od roku 1434 se stal Brzkov součástí polenského panství, které patřilo Hynku Ptáčkovi z Pirkštejna a byla zde v té době vybudována malá tvrz, která stála v místech dnešních domů čp. 15 a 16. Tvrz byla později přestavěna na dvůr. Koncem 16.  století tady stály 4 usedlosti, vlastníkem jedné z nich byl svobodný pán Jošt z Polné. V letech 1869-1880 patřil Brzkov pod okres Polná, v letech 1880-1930 pod okres Německý Brod, v letech 1950-1961 pod okres Havlíčkův Brod a od roku 1961 spadá pod okres Jihlava.\n\nSbor dobrovolných hasičů vznikl v roce 1907. V roce 1996 byla vesnice plynofikována a zavedli tu kanalizační síť. Od roku 2001 má vlastní vodovodní řad.\n\nBrzkov leží v okrese Jihlava v Kraji Vysočina. Nachází se 6 km jižně od Přibyslavi, 3 km severozápadně od Hrbova, 5 km severně od Polné a 3,5 km severovýchodně od Věžnic. Geomorfologicky je oblast součástí Česko-moravské subprovincie, konkrétně Havlíčkobrodské pahorkatiny a jejího podcelku Hornosázavská pahorkatina, v jejíž rámci spadá pod geomorfologický okrsek Přibyslavská pahorkatina. Průměrná nadmořská výška činí 485 metrů. Nejvyšším okolním bodem je Bártova skalka s 575 m n. m., jenž se nachází 700 m východně od obce. Vsí protéká Bijavický potok, pramení na sever obce při hranici s katastrem obce Česká Jablonná. V lesnaté oblasti Mastník se rozkládají dva rybníky, jeden se stejným názvem jako lokalita zbudovali v roce 1482. Druhý z rybníků se nazývá Vampolák, oba pak leží na Bystřici.\n\nPodle sčítání 1921 zde žilo v 50 domech 338 obyvatel, z nichž bylo 176 žen. 338 obyvatel se hlásilo k československé národnosti. Žilo zde 337 římských katolíků a 1 příslušník Církve československé husitské.\n\nObec se rozkládá na katastrálním území Brzkov a nečlení se na místní části či základní sídelní jednotky.\n\nBrzkov je členem mikroregionů Dobrovolný svazek obcí Mikroregionu Polensko a Svazek obcí Přibyslavska a místní akční skupiny Českomoravské pomezí.\n\nObec má sedmičlenné zastupitelstvo, v jehož čele stojí starosta Aleš Bořil.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 25. listopadu 2011.\n\nZnak: V modro-červeně polceném štítě nad stříbrným kvádrovaným mostem stříbrný vzlétající kačer s pětkrát černo-stříbrně děleným levým křídlem a černým páskem na krku, se zlatou zbrojí a červeným jazykem, provázený dvěma odvrácenými stříbrnými vinařskými noži se zlatými rukojeťmi. V prázdném mostním oblouku převrácené stříbrné důlní šlígle se zlatými topůrky.\n\nVlajka: List tvoří dva svislé pruhy, modrý a červený. Uprostřed vzlétající bílý kačer s pětkrát černo-bíle děleným levým křídlem a černým páskem na krku, se žlutou zbrojí a červeným jazykem, provázený dvěma odvrácenými bílými vinařskými noži se žlutými rukojeťmi k dolnímu okraji listu. Poměr šířky k délce listu je 2 : 3.\n\nRoku 1952 založili JZD, v roce 1974 se sloučilo s JZD Hrbov a neslo název JZD Skalka. V roce 1986 došlo k dalšímu slučování zemědělských družstev a ke vzniku JZD Vysočina. V roce 1993 došlo k transformaci JZD Vysočina na soukromé zemědělské družstvo, další část půdy obhospodařuje 5 soukromých rolníků. Sídlí zde společnost na výrobu toaletního papíru BRASSICA-PAP, spol. s r.o., další firma se zabývá prodejem nábytkových hran a materiálu pro truhláře IMA-materiál pro nábytkový průmysl s.r.o. a AGROKOM, s.r.o. V místě podnikají tři řemeslníci, truhláři. V obci se provozuje obchod se smíšeným zbožím Jednota a restaurace.\n\nV letech 1981–1990 tu probíhal geologický průzkum ložiska uranových rud, v letech 1988-1990 i jejich těžba.\nBrzkov leží podél silnice II/351 asi 5 km severně od Polné a 18 km severovýchodně od krajské Jihlavy. Dopravní obslužnost zajišťují dopravci ICOM transport a ARRIVA VÝCHODNÍ ČECHY. Autobusy jezdí ve směrech na Havlíčkův Brod, Přibyslav, Polnou, Arnolec, Měřín a Jihlava. Obcí prochází cyklistická trasa č. 16 z Přibyslavi do Hrbova a západně od obce zeleně značená turistická trasa z Dolní Jablonné do Věžnic.\n\nPrvní zmínky o zdejší škole pocházejí z roku 1833, kdy se v obci vyučovalo tzv. potřídkou, tzn. že se učilo po domech. Současná školní budova byla vystavěna v roce 1895. Mateřská škola, která vznikla roku 1941, sídlí v přízemí základní školy a má kapacitu 15 dětí. Základní škola Brzkov má dvě třídy pro 1.–5. ročník, ve školním roce 2014/2015 ji navštěvovalo 22 žáků. Druhý stupeň základní školy děti absolvují v Polné.\n\nV roce 1982 zde dostavěli víceúčelovou budovu, kde se pořádají různé kulturní akce, např. zábavy pro mládež, plesy místních sdružení, koncerty. Působí tu sportovní oddíl TJ Skalka Brzkov. TJ Skalka Brzkov byla založena v roce 1981, fotbalisté hrají III. třídu (III. A). V roce 2010 měla 36 členů. Sdružení dobrovolných hasičů bylo založeno roku 1907, o rok později si hasiči vybudovali hasičskou zbrojnici. V roce 2007 SDH mělo 27 členů. Působí zde Myslivecké sdružení Brzkov – Hrbov, které bylo založeno roku 1957 a v roce 2007 mělo 17 členů.\n\n\n\n"}
{"id": "118030", "url": "https://cs.wikipedia.org/wiki?curid=118030", "title": "Brumov", "text": "Brumov\n\nBrumov je obec v okrese Brno-venkov v Jihomoravském kraji. Rozkládá se v Hornosvratecké vrchovině, v přírodním parku Svratecká hornatina, přibližně 13 kilometrů severně od Tišnova, v katastrálním území Brumov u Lomnice. Žije zde obyvatel.\n\nPrvní písemná zmínka o obci pochází z roku 1390.\n\nSamospráva obce od roku 2016 vyvěšuje 5. července moravskou vlajku.\n\n\n\n"}
{"id": "118031", "url": "https://cs.wikipedia.org/wiki?curid=118031", "title": "Arnolec", "text": "Arnolec\n\nObec Arnolec ( ) se nachází v okrese Jihlava v Kraji Vysočina. Žije zde obyvatel.\n\nNázev obce pravděpodobně souvisí se jménem třebíčského opata Arnolda, jenž žil po roce 1228. V letech 1487 a 1599 obec nesla název Arnolcz, v roce 1790 Arnolz a v roce 1842 Arnoldshof. Podle Hosáka existovala i varianta Arnoletz (1679, 1846).\n\nPrvní písemná zmínka o obci pochází z roku 1407. Po vzniku patřila k měřínskému proboštství a k majetku třebíčského kláštera, který kraj kolonizoval. Pod Měřín spadal až do 2. poloviny 15. století, poté ho do roku 1491 vlastnil Jan z Lomnice a krátce se hlásil k panství Pernštejnů. Arnolcem vedla stará obchodní stezka nazývaná Uherská, 11. března 1522 právě zde pražská šlechta vítala krále Ludvíka Jagellonského. Od počátku 16. století se počítal k rudoleckému panství, jenž zdědila Anna z Rudolce s manželem Janem z Vranova, jehož poručník Beneš Krčma z Koněpas dal Arnolci v roce 1544 odúmrť. V roce 1552 se majitelem stal Václav Chroustenský z Malovar a Chroustenic. V období 1622–1919 byli vlastníky Collaltové. Dne 26. prosince 1897 tu založil sbor dobrovolných hasičů nadučitel Petr Kuta. V letech 1869-1930 spadala obec pod okres Jihlava, v letech 1950-1961 pod okres Jihlava-okolí a od roku 1961 znovu pod okres Jihlava.\n\nV roce 1955 tady vzniklo Jednotné zemědělské družstvo, postupně se slučovalo s ostatními menšími JZD, až se v roce 1976 přeměnilo v JZD Mír se sídlem ve Zhoři. V roce 1992 se družstvo transformovalo a majetek byl navrácen původním vlastníkům.\n\nArnolec leží v okrese Jihlava v Kraji Vysočina. Nachází se v mírné kotlině 10 km jižně od Bohdalova, 3,5 km západně od Černé, 7,5 km severozápadně od Měřína, 2 km severozápadně od Jersína, 11 km jihovýchodně od Polné a 3 km jihovýchodně od Stáje. Geomorfologicky je oblast součástí Česko-moravské subprovincie, konkrétně Křižanovské vrchoviny a na rozhraní dvou jejích podcelků Brtnická vrchovina a Bítešská vrchovina, v jejichž rámci spadá pod tři geomorfologické okrsky Měřínská kotlina, Arnolecké hory a Řehořovská pahorkatina. Průměrná nadmořská výška činí 540 metrů. Nejvyšším okolním bodem je kopec Havlina s 706 m n. m., dále tu stojí 2 km od obce vzdálený vrch Na Horách (700 m n. m.). Pramení zde řeka Balinka. V katastru obec se nacházejí 3 rybníky, Mlýnský, Rychtářský a Nikl. Katastrem obce prochází evropské rozvodí Labe-Dunaj. V katastru obce se nachází přírodní památka Rychtářský rybník.\n\nV roce 1880 zde v 53 domech žilo 393 obyvatel, kteří se hlásili k české národnosti. Podle sčítání 1930 zde žilo v 59 domech 354 obyvatel. 353 obyvatel se hlásilo k československé národnosti. Žilo zde 352 římských katolíků.\n\nObec se rozkládá na katastrálním území Arnolec a nečlení se na místní části či základní sídelní jednotky.\n\nArnolec je členem Dobrovolného svazku obcí Mikroregionu Polensko a Místní akční skupiny Českomoravské pomezí.\n\nObec má sedmičlenné zastupitelstvo, v jehož čele stojí starosta Ladislav Fiala.\n\nV roce 2002 udělil Parlament České republiky obci právo používat vlastní znak a vlajku. Obecní symboly vycházejí z heraldiky rodu Collalto at San Salvatore, který ves vlastnil od počátku 17. století. V praporu se zelenají 3 špice, které mají připomínat vrcholky Arnoleckých hor.\n\nFunguje tu obchod se smíšeným zbožím a hostinec. V obci má provozovnu pekárna Lapek. Arnolec stojí podél silnice II. třídy č. 348 (Polná–Měřín). Dopravní obslužnost zajišťují dopravci ICOM transport a ZDAR. Autobusy jezdí ve směrech na Jihlavu, Jamné, Nadějov, Bohdalov, Žďár nad Sázavou, Měřín, Velké Meziříčí a Polnou.\n\nJiž na počátku 19. století se v obci vyučovalo, ovšem první stálou školní budovu místní vystavěli až v roce 1814. Nová školní budova vznikla v roce 1881 a roku 1937 byla výuka rozdělena do dvou tříd. Školu zrušili v roce 1976 kvůli nedostatku žáků, děti dojíždějí do základních škol ve Zhoři či Měříně. V roce 2002 u příležitosti stého výročí narození Josefa Toufara obecní úřad vydal knihu \"Arnolec 1407 – 2002\". Stojí zde kulturní dům a sportoviště s hřišti určenými na kopanou, volejbal a tenis.\n\n\nV roce 1902 (14. července) se zde narodil P. Josef Toufar, kněz známý v souvislosti s tzv. Číhošťským zázrakem. Byl komunisty neprávem obviňován, že tento zázrak připravil on, byl v souvislosti s ním zatčen a po krátké době zemřel na následky krutého mučení při výsleších.\n\n\n"}
{"id": "118032", "url": "https://cs.wikipedia.org/wiki?curid=118032", "title": "Buš (okres Praha-západ)", "text": "Buš (okres Praha-západ)\n\nObec Buš se nachází v okrese Praha-západ, kraj Středočeský, asi 35 km jižně od centra Prahy a 1,5 km jihovýchodně od obce Slapy. Žije zde obyvatel.\n\nPrvní písemná zmínka o obci pochází z roku 1292, kdy ves vlastnil kněžský cisterciácký řád, resp. zbraslavský klášter (zakládací listina 10. srpna 1292), kterému ji daroval král Václav II. při jeho založení. V roce 1436 císař Zikmund Lucemburský připsal obec Jakubovi z Řitky. Po husitských válkách zbraslavský klášter obec vykoupil a měl ji v držení až do roku 1785, kdy císař Josef II. rozhodnutím ze dne 24. září klášter zrušil. Od té doby patřila obec ke slapskému statku, který byl spravován náboženským fondem. Roku 1825 koupil panství Karel Bedřich baron Korb z Weidenheimu. V roce 1881 bylo panství prodáno Bedřichu Westphalenovi. Poslední člen rodu Westphalenů Theobald prodal slapský velkostatek v prosinci 1917 a novým majitelem se stal průmyslník a bankéř Bohumil Bondy.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Buš \"(234 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie v Buši, 2 hostince, kovář, krejčí, obuvník, 7 rolníků, 2 obchody se smíšeným zbožím, spořitelní a záložní spolek pro Buš, trafika, truhlář.\n\nPočet obyvatel je uváděn za Buš podle výsledků sčítání lidu včetně místních části, které k nim v konkrétní době patří. Je patrné, že stejně jako v jiných menších obcích Česka počet obyvatel v posledních letech roste. V celé bušské aglomeraci nicméně žije necelých 400 obyvatel.\n\nObecní symboly byly uděleny předsedou Poslanecké sněmovny Parlamentu České republiky na základě doporučení Výboru pro vědu, vzdělání, kulturu, mládež a tělovýchovu (VVVKMT) rozhodnutím č. 25 ze dne 10. září 2007. Autorem návrhu znaku a vlajky obce včetně popisu je Arnošt Drozd Slavnostní předání dekretu o udělení znaku a vlajky obci Buš zástupcům obce se konalo 18. prosince 2007.\n\n\nDopravní síť\n\nVeřejná doprava 2011\n\nVeřejná doprava 2018\n\n\n"}
{"id": "118033", "url": "https://cs.wikipedia.org/wiki?curid=118033", "title": "Brusné", "text": "Brusné\n\nObec Brusné se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1358.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118034", "url": "https://cs.wikipedia.org/wiki?curid=118034", "title": "Bzová (okres Beroun)", "text": "Bzová (okres Beroun)\n\nObec Bzová se nachází v okrese Beroun, kraj Středočeský, asi 9 km severozápadně od města Hořovice. Leží nedaleko hradů Točník a Žebrák, s kterými je úzce spjat vznik i vývoj obce. Žije zde obyvatel.\n\nPrvní písemná zmínka o obci pochází z roku 1390. Tento údaj byl vzat z Retrospektivního lexikonu obcí let 1850 až 1970. Autoři tohoto lexikonu vyčetli tuto první zmínku o existenci Bzové z knihy dr. Antonína Profouse a dr. J. Svobody: Místní jména v Čechách, jejich vznik, původní význam a změny. V této knize se vykládá název obce Bzová a současně se uvádějí roky některých písemných dokumentů, vztahujících se k obci. Na prvním místě je uveden rok 1390 s textem: „1390 zemřel Jindřich, původem z Plzně, ve vsi Hlohovičky a Matěj ze Bzové ves získal“. Je víc než pravděpodobné, že tuto první písemnou zmínku nelze brát jako rok vlastního vzniku nebo založení obce, když je tohoto roku jmenován Matěj ze Bzové. Obec musela být starší, jinak by Matěj neměl přídomek ze Bzové. Vznik vsi Bzová nutno spojovat především s hradem Žebrák (ke kterému byla připoutána až do 17. března 1405) a její další vývoj i s hradem Točník. Jestliže hrad Žebrák vznikl v polovině 13. století, pak tu musel být někdo, kdo sloužil pánům a kdo pro ně prováděl různé práce. Lze se proto domnívat, že to byli obyvatelé vsi Bzová. Nejspíše doprovázeli se svými psy panstvo při lovech, které tehdy byly významnou činností, a pravděpodobně konali služby na samotném hradě. Tyto služby bzovských obyvatel poznal i král Václav IV., který byl ve druhé polovině 14. století častým hostem na Žebráce a po vystavění hradu Točníku jim dává v roce 1405 určitá privilegia za služby na hradě.\n\nZakladatel obecní kroniky Antonín Milka popisuje vznik obce Bzová takto: „Dle dějepisné pověsti vznikla obec Bzová počátkem 17. století jako „víska“ mezi lesy. Byla postavena v lesích na místě zvaném Zábisk. Toto místo mělo však špatnou polohu, byly tam bystřiny a močály, a proto se osadníci odstěhovali na místo, kde nyní obec Bzová stojí“. Faktem je, že na Zábisku jsou dodnes známky původního osídlení. Setkat se tam lze s elipsovitým valem zhruba jeden a půl kilometru dlouhým, s hrází rybníka a jeho pozůstatky, s terasovitými poli a jinými zajímavostmi. Na tomto místě byly také v roce 1926 nalezeny střepy nádob s pěknými ornamentálními ozdobami.\n\nZ období třicetileté války je známo, že obec Bzová byla uchráněna od spálení, ale od ostatních utrpení, jako byl plat vrchnosti či drancování vojskem nikoli. O tom, že na tom byla Bzová trochu lépe než obce jiné, svědčí fakt, že v roce 1650 bylo v obci zpustlých jen 5 hospodářství a 5 chalup. Od 15. do konce 17. století se dochovalo jen velmi málo písemností. V letech 1750 až 1850 patří obec nadále k točnickému panství. Z důležitých dokumentů se zachovaly katastry, a to Josefinský katastr z roku 1785 a stabilní katastr z let 1839–1850. V roce 1848 byla zrušena robota a obec se stala nezávislá na panském vedení. Přesto řada obyvatel na panském pracovala (např. v lese či ve dvoře v Točníce), ale již za mzdu.\n\nKonec devatenáctého a počátek dvacátého století znamenal pro obec rozkvět. Obyvatelům se podařilo obnovit obec po živelních pohromách, které jí postihly v polovině 19. století (např. ničivý požár celé obce v roce 1877, který měl na svědomí krásné barokní statky). Během první i druhé světové války se občané zúčastnili odboje a někteří z nich bohužel nepřežili. Na jejich počest byly v obci postaveny dva pomníky u budovy dnešního obecního úřadu (dříve školy).\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Bzová \"(678 obyvatel)\" byly v roce 1932 evidovány tyto živnosti a obchody: holič, 4 hostince, kolář, kovář, krejčí, 3 obuvníci, pekař, řezník, tesařský mistr, 3 obchody se smíšeným zbožím, spořitelní a záložní spolek pro Bzovou.\n\nJde o obec, jejímž centrem je protáhlá náves s rybníčkem a kapličkou. Je obklopena lesy ze všech světových stran až na východ. V obci se nachází obecní úřad, knihovna, dvě hospody, pošta, mandl, kadeřnictví, společenský sál, obchod se smíšeným zbožím, dále několik sklářství a truhlářství.\n\nZásoby pitné vody zajišťuje vlastní vodárna, která byla postavena roku 1929. K rozvodu elektřiny po obci došlo v roce 1936. Plyn do obce zaveden není.\n\nVětrný mlýn byl postaven zhruba koncem první poloviny 16. století. Větrný proto, že obcí neprotéká žádná říčka ani potok. Dlouhou dobu byl jedinečnou zvláštností nejen v obci ale i v okolí. Byl viditelný ze všech stran, díky své nadmořské výšce 420 m. nad m. Byl to tedy nejvyšší bod obce. Po roce 1839 byl adaptován na obytný dům. Nynější objekt je ve státní památkové péči.\n\nNa domě č.p. 131 jsou umístěny jedny z 2894 slunečních hodin v České republice. Jsou to hodiny svislé, typ ukazatele šikmý.\n\nDnešní zděná kaplička se zvonicí byla postavena po požáru v roce 1877. V minulých dobách sloužila kaplička k různým účelům – umísťovali se zde zemřelí před konáním obřadu, konaly se u ní různé náboženské obřady, ale hlavně se používala jako zvonice při klekání, úmrtí místního občana nebo při živelních katastrofách. V obci se zvonilo po dlouhou dobu tj. od druhé poloviny 16.stol až do první poloviny 20. stol.\n\nBzová má také svůj malý podíl na národních dějinách. V č.p. 38 se narodil otec stavitele Národního divadla v Praze Josefa Zítka.\n\nExistují dvě varianty vzniku názvu obce Bzová. Avšak nikdo neví, který je ten správný. První říká že, název vznikl od okrasného keře bezu místo se nazývalo bezová, později Bzová. A druhá v níž se praví, že v dobách dávnověku se rozprostíraly kolem dvou památných hradů Točník a Žebrák hluboké lesy, v nichž knížata a králové pořádali lovy. Při nich prokazovali neocenitelné služby nadhaněči se psy, zvaní psovodi. Tito psovodi se usídlili nedaleko obou hradů uprostřed lesů. Osadě, kde se usídlili se začalo říkat Psová, později Bzová.\n\nBzová se nachází v CHKO Křivoklátsko na ploché náhorní plošině v nadmořské výšce přes 400 m. Tato poloha skýtá velmi hezký pohled do okolí, především východním a jižním směrem, kde se v dálce rýsuje pohoří Brd a kde je vidět velkou část Hořovicka.\n\nNedaleko obce na Světském potoce byla v roce 1997 dokončena stavba vodní nádrže. Nádrž Hlinovka je účelovou stavbou - má zadržovat vodu při povodních, sloužit ke sportovnímu rybolovu a v neposlední řadě i jako koupaliště.\n\nV roce 1900 byl poprvé předložen návrh na založení dobrovolného sboru hasičů ve Bzové. Oficiálně byl sbor založen až v roce 1904. Hasičská zbrojnice se nachází na návsi u rybníka s kapličkou. Podmínky pro činnost sboru se zlepšily, zejména po stránce materiální, byla zakoupena nová výkonnější motorová stříkačka. Chod činnosti sboru narušila 1. světová válka, ze které se nevrátilo 21 bzovských občanů. Jejich jména jsou uvedena na pomníku padlých hrdinů u obecního úřadu. Památník byl postaven hasičským sborem za pomoci všech občanů. V roce 2004 oslavil sbor 100. výročí svého trvání. Sbor přetrval různé státní i společenské systémy a dvě světové války. Za tuto dobu však vykonal mnoho prospěšného a užitečného nejen ve prospěch obce.\n\nDopravní síť\nVeřejná doprava 2011\n\n"}
{"id": "118035", "url": "https://cs.wikipedia.org/wiki?curid=118035", "title": "Cekov", "text": "Cekov\n\nObec Cekov se nachází patnáct kilometrů severovýchodně od Rokycan a čtyři kilometry jižně od Zbiroha v okrese Rokycany v Plzeňském kraji v nadmořské výšce asi 440 metrů. Žije v ní obyvatel. V těsném jižním sousedství obce vede dálnice D5 spojující Prahu a Plzeň. Na západní straně vesnice se nachází Cekovský rybník o rozloze 42 ha.\n\nPrvní písemná zmínka o obci pochází z roku 1273. Cekov byl minulosti několikrát vypálen a znovu postaven. Nejprve při husitských válkách, poté za třicetileté války roku 1639; v roce 1680 byla vesnice postižen morem.\n\n\n"}
{"id": "118036", "url": "https://cs.wikipedia.org/wiki?curid=118036", "title": "Bujesily", "text": "Bujesily\n\nObec Bujesily se nachází v okrese Rokycany v Plzeňském kraji, zhruba sedm kilometrů severozápadně od Radnic, deset kilometrů jihovýchodně od Kralovic a necelých dvacet kilometrů severzápadně od Rokycan. Žije v ní obyvatel. Vesnice je situována na návrší nad pravým břehem řeky Berounky, která zde tvoří severní hranici obce i celého okresu. Z východní strany je území obce vymezeno údolím Radnického potoka.\n\nPrvní písemná zmínka o obci (\"Bviezili\") pochází z roku 1227 a dokládá tehdejší příslušnost ke klášteru svatého Jiří. Nejvíce obyvatel měla vesnice kolem roku 1880, kdy v ní žilo více než 200 osob.\n\n\n"}
{"id": "118037", "url": "https://cs.wikipedia.org/wiki?curid=118037", "title": "Bykoš", "text": "Bykoš\n\nObec Bykoš se nachází v okrese Beroun v Středočeském kraji, zhruba 9 km jižně od Berouna. Žije zde obyvatel.\n\nPrvní písemná zmínka o sídle pochází z roku 1170, kdy Časta, syn královského komořího Vojslava, věnoval ves Bykoš (\"villam Bikkos\") kapli sv. Václava ve svatovítském chrámu.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Bykoš \"(495 obyvatel, katol. kostel)\" byly v roce 1932 evidovány tyto živnosti a obchody: obchod s cukrovinkami, 2 hostince, kolář, kovář, krejčí, 2 obuvníci, obchod s lahvovým pivem, 2 rolníci, řezník, 3 obchody se smíšeným zbožím, 2 trafiky, truhlář.\n\nDopravní síť\n\nVeřejná doprava 2011\n"}
{"id": "118038", "url": "https://cs.wikipedia.org/wiki?curid=118038", "title": "Bubovice", "text": "Bubovice\n\nObec Bubovice se nachází v okrese Beroun, kraj Středočeský. Žije zde obyvatel.\n\nV katastru obce se nachází letiště Bubovice. Obec v Českém krasu je turistickým východiskem pro návštěvu Solvayových lomů, přístup je 2 km po rovině.\n\nPrvní písemná zmínka o obci pochází z roku 1333.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Bubovice \"(383 obyvatel)\" byly v roce 1932 evidovány tyto živnosti a obchody: cihelna, 2 hostince, kolář, kovář, krejčí, pohodný, pojišťovací jednatelství, porodní asistentka, 3 rolníci, řezník, 2 obchody se smíšeným zbožím, 2 sadaři, trafika, velkostatek.\n\nSkanzen Solvayovy lomy se nalézá na katastrálním území obce Svatý Jan pod Skalou ve zrušeném vápencovém lomu Paraple. Tvoří jej několik objektů - bývalých provozních a technologických budov a rekonstruovaná úzkorozchodná dráha s rozchodem 600 mm. Součástí je i trvalá expozice Historie těžby a dopravy vápence v Českém krasu.\n\nDopravní síť\n\n\nVeřejná doprava 2011\nSbor dobrovolných hasičů má asi padesát členů. Jednotka má k dispozici výjezdovou techniku VEA Škoda 125, TA Multicar, CAS 8 Praga V3S a pomocnou techniku traktory Zetor 4911 a Belarus 422.1.\n\n\n"}
{"id": "118039", "url": "https://cs.wikipedia.org/wiki?curid=118039", "title": "Buková (okres Plzeň-jih)", "text": "Buková (okres Plzeň-jih)\n\nObec Buková se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o vesnici pochází z roku 1115, kdy byla darována knížetem Vladislavem I. kladrubskému klášteru. Vesnici vlastnily rody Lažanských z Bukové, Buchvalů z Hrádku, Chřínovců, Šlovických ze Šlovic a Říčanských.\n\n\n"}
{"id": "118040", "url": "https://cs.wikipedia.org/wiki?curid=118040", "title": "Butoves", "text": "Butoves\n\nObec Butoves se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1329.\n\nŽelezniční stanice je v provozu od roku 1871. V letech 1960–1990 byla Butoves součástí obce Tuř.\n\nObcí prochází železniční trať Hradec Králové – Jičín – Turnov. V železniční stanici Butoves zastavují všechny osobní vlaky. V provozu jsou mechanicky ovládané závory.\n\n"}
{"id": "118041", "url": "https://cs.wikipedia.org/wiki?curid=118041", "title": "Charvatce (okres Mladá Boleslav)", "text": "Charvatce (okres Mladá Boleslav)\n\nObec Charvatce se nachází v okrese Mladá Boleslav, kraj Středočeský. Rozkládá se asi čtrnáct kilometrů jihovýchodně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1382.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Charvatce s 600 obyvateli v roce 1932 byly evidovány tyto živnosti a obchody: 2 hostince, chov ryb, 2 kováři, 2 obuvníci, 2 obchody se smíšeným zbožím, spořitelní a záložní spolek, 2 trafiky, velkostatek.\n\nSilniční doprava\n\nObcí prochází silnice II/275 Bezno - Brodce - Charvatce - Křinec - Dymokury.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice Luštěnice ve vzdálenosti 4 km ležící na trati 071 z Nymburka do Mladé Boleslavi.\n\nAutobusová doprava\n\nV obci zastavovaly v pracovních dnech května 2011 příměstské autobusové linky Mladá Boleslav-Semčice-Mcely \"(8 spojů tam, 6 spojů zpět)\" a Loučeň-Mladá Boleslav \"(7 spojů tam i zpět)\" .\n\n"}
{"id": "118043", "url": "https://cs.wikipedia.org/wiki?curid=118043", "title": "Cetoraz", "text": "Cetoraz\n\nObec Cetoraz () se nachází 28 km západně od Pelhřimova a 4 km jihozápadně od Pacova v okrese Pelhřimov v Kraji Vysočina. Žije zde obyvatel.\n\nPrvní písemná zmínka o obci pochází z roku 1307.\n\n\nObec Cetoraz je oblíbeným rekreačním místem, nacházejí se zde dvě větší chatové oblasti. První v blízkosti Pilního rybníka směrem na Pacov, druhá v údolí kolem rybníka Valcha. Podle OÚ Cetoraz se zde nachází kolem 220 rekreačních chat, většina z nich je v soukromém vlastnictví.\n\n\n\n"}
{"id": "118044", "url": "https://cs.wikipedia.org/wiki?curid=118044", "title": "Chlumy", "text": "Chlumy\n\nObec Chlumy se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1558.\n\n\n"}
{"id": "118045", "url": "https://cs.wikipedia.org/wiki?curid=118045", "title": "Chlum (okres Plzeň-jih)", "text": "Chlum (okres Plzeň-jih)\n\nObec Chlum se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1379.\n\n"}
{"id": "118046", "url": "https://cs.wikipedia.org/wiki?curid=118046", "title": "Chlumany", "text": "Chlumany\n\nObec Chlumany se nachází v okrese Prachatice, kraj Jihočeský. Žije zde  obyvatel.\n\nPrvní písemná zmínka o obci pochází z roku 1383.\n\n8. listopadu 2016 byly obci uděleny znak a vlajka.\n\nObec se rozkládá v malebném údolí podhůří Šumavy, 2 km od Vlachova Březí ve směru na Vimperk.\n\nV centru obce se nachází náves s kapličkou a malým parčíkem, ve kterém je umístěn pomník padlým vojínům z 1. světové války. Ve víceúčelové budově obecního úřadu se nachází mateřská škola, prodejna smíšeného zboží a pohostinství. Lesy v okolí jsou vhodné jak pro turistiku, tak pro houbaření. V parném létě je možné se osvěžit v místním koupališti.\n\n"}
{"id": "118047", "url": "https://cs.wikipedia.org/wiki?curid=118047", "title": "Chlustina", "text": "Chlustina\n\nObec Chlustina se nachází v okrese Beroun, kraj Středočeský, asi 15 km jihozápadně od Berouna a 6 km severně od města Hořovice. Žije zde obyvatel.\n\nPrvní písemná zmínka o obci pochází z roku 1170.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Chlustina \"(378 obyvatel)\" byly v roce 1932 evidovány tyto živnosti a obchody: fotoatelier, kolář, hospodářské strojní družstvo, 3 hostince, 2 kováři, krejčí, povozník, 13 rolníků, obchod se smíšeným zbožím, spořitelní a záložní spolek pro Chlustinu, trafika.\n\nDopravní síť\n\nVeřejná doprava 2011\n"}
{"id": "118048", "url": "https://cs.wikipedia.org/wiki?curid=118048", "title": "Bukovina (okres Blansko)", "text": "Bukovina (okres Blansko)\n\nObec Bukovina se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1283. Patřila k zábrdovickému panství. Na začátku 17. století měla obec 26 domů, v roce 1645 z nich bylo pouze 19 obydlených. V roce 1790 měla obec 41 domů a 246 obyvatel, roku 1834 48 domů a 349 obyvatel.\n\n\n\n"}
{"id": "118050", "url": "https://cs.wikipedia.org/wiki?curid=118050", "title": "Chlum (okres Rokycany)", "text": "Chlum (okres Rokycany)\n\nObec Chlum se nachází v okrese Rokycany v Plzeňském kraji, zhruba 22 kilometrů severně od Rokycan a deset kilometrů severně od Radnic. Žije v ní obyvatel. Obec leží na návrší nad strmým pravým břehem řeky Berounky, ve výšce 440 m n. m, jižně od vrcholu táhlého zalesněného kopce, dnes zvaného \"Hamouz\" (470 m). Své jméno vesnice získala pravděpodobně právě podle polohy na této vyvýšenině. Katastrální území obce nese název \"Chlum nad Berounkou,\" zaujímá rozlohu 852 hektarů a z převážné části spadá do Přírodního parku Horní Berounka.\n\nK obci náleží též statek \"Hamouz\" asi jeden a tři čtvrtě kilometru severovýchodně, statek \"Sádky\", vzdálený necelé dva kilometry východním směrem, hájenka na Prašném Újezdě asi dva a čtvrt kilometru jižně a bezmála 60 chat podél potoka Radubice a při pravém břehu Berounky. Převážná funkce obce je rekreační. Vedle uvedených chat slouží k rekreaci více než polovina ze 60 obytných objektů.\n\nPrvní písemná zmínka o vsi pochází z roku 1379. Do roku 1924 byl Chlum hospodářsky a politicky spjat s obcí Zvíkovec, od té doby představuje samostatnou obec, vyjma let 1980 až 1990, kdy byl začleněn pod obec Mlečice.\n\nMezi památkově chráněné a významné stavby patří několik roubených chalup (např. čp. 31), špejchar z roku 1825, pseudobarokní kaplička zasvěcená svaté Ludmile a budova obecné školy rekonstruovaná na obecní úřad a pohostinství.\n\nNa území obce byla již roku 1933 vyhlášena \"Národní přírodní rezervace Chlumská stráň\" – nejstarší chráněné území okresu Rokycany, s překrásnou vyhlídkou na údolí řeky Berounky \"Na Plazu\", odkud lze přehlédnout velkou část toku řeky a severního Plzeňska. Jedná se o příkré svahy po pravé straně hluboce zaříznutého údolí Berounky v délce zhruba 3 km s dominantním vrcholem Hamouz a přilehlou část údolí potoka Radubice. Na rozloze 150,41 hektaru zde rostou přirozené smíšené suťové porosty se zastoupením tisu červeného. Od roku 2009 je Chlumská stráň prohlášena též evropsky významnou lokalitou soustavy Natura 2000.\n\n"}
{"id": "118051", "url": "https://cs.wikipedia.org/wiki?curid=118051", "title": "Chodovlice", "text": "Chodovlice\n\nObec Chodovlice se nachází v okrese Litoměřice v Ústeckém kraji. Žije v ní obyvatel.\n\nPrvní písemná zmínka o obci pochází z roku 1227.\n\n\nNarodil se zde Josef Věnceslav Vlasák (1802–1871), učitel a obrozenecký spisovatel.\n\n"}
{"id": "118052", "url": "https://cs.wikipedia.org/wiki?curid=118052", "title": "Chaloupky (okres Beroun)", "text": "Chaloupky (okres Beroun)\n\nObec Chaloupky se nachází v okrese Beroun, kraj Středočeský, zhruba 5,5 km jihozápadně od Hořovic. Žije zde obyvatel.\n\nObec Chaloupky se skládá ze dvou částí, které leží na dvou katastrální územích:\n\nNa území bývalého vojenského újezdu se nachází hrad Valdek.\n\nPrvní písemná zmínka o obci pochází z roku 1648.\n\nV souvislosti se zánikem vojenského újezdu Brdy bylo k 1. lednu 2016 k obci připojeno katastrální území \"Chaloupky v Brdech\", které vzniklo k 10. únoru 2014. Toto území má rozlohu 4,771884 km² a jsou zde evidovány 2 budovy s adresami a 0 obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Chaloupky \"(přísl. Neřežín, Ptákov, 694 obyvatel)\" byly v roce 1932 evidovány tyto živnosti a obchody: 5 hostinců, konsum Včela, kovosoustružník, mlýn, obuvník, pekař, porodní asistentka, řezník, 4 obchody se smíšeným zbožím, 3 trafiky.\n\nDopravní síť\n\nVeřejná doprava 2011\n"}
{"id": "118053", "url": "https://cs.wikipedia.org/wiki?curid=118053", "title": "Chrtníč", "text": "Chrtníč\n\nChrtníč () je obec v okrese Havlíčkův Brod v Kraji Vysočina. Žije zde obyvatel. Obcí protéká potok Radinovka, který je pravostranným přítokem říčky Sázavky.\n\nPrvní písemná zmínka o obci pochází z roku 1391. Tato obec má svou hospodu, ale i sál, kde se konají společenské akce. Každoroční akce jsou tu například: Kateřinská, myslivecký ples, uvítání prázdnin-dětský den, fotbalové turnaje, atd. V okolí jsou cyklistické stezky, ale i stezky pro pěší turisty.\n\n\n"}
{"id": "118054", "url": "https://cs.wikipedia.org/wiki?curid=118054", "title": "Chrudichromy", "text": "Chrudichromy\n\nObec Chrudichromy se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1386. Podle legendy žili dříve v obci chudí a chromí lidé a odtud se odvozuje název Chrudichromy.\n\nV polovině 19. století se kolem obce dolovalo uhlí a pěstovala štětka soukenická, kterou místní občané vozili do Lipska, Berlína a Hamburku. V letech 1891–1892 byla postavena budova školy. V roce 1920 byla ve škole založena obecní knihovna. V roce 1910 řádil v obci požár a pohltil nejstarší kroniku v obci. V první světové válce padlo pět chrudichromských občanů.\n\n\n\n\n"}
{"id": "118055", "url": "https://cs.wikipedia.org/wiki?curid=118055", "title": "Chotovice (okres Svitavy)", "text": "Chotovice (okres Svitavy)\n\nObec Chotovice se nachází v okrese Svitavy v Pardubickém kraji. Žije zde  obyvatel.\n\nPrvní písemná zmínka o obci pochází z roku 1350.\n\nV roce 1905 byla postavena jednotřídá obecná škola.\n\n\n"}
{"id": "118056", "url": "https://cs.wikipedia.org/wiki?curid=118056", "title": "Chromeč", "text": "Chromeč\n\nObec Chromeč (německy \"Krumpisch\") se nachází v okrese Šumperk v Olomouckém kraji. Žije zde obyvatel.\n\nPrvní písemná zmínka o obci pochází z roku 1353.\n\nV obci Chromeč se nachází základní škola, ve které probíhá výuka od 1. do 5. třídy. Ke škole patří zahrada používaná i jako školní hřiště. V září 2017 měla škola 16 žáků.\n\nObec je rodištěm Josefa Drásala, jinak známého jako Hanácký obr.\n\n\n"}
{"id": "118057", "url": "https://cs.wikipedia.org/wiki?curid=118057", "title": "Chraberce", "text": "Chraberce\n\nObec Chraberce se nachází v okrese Louny v Ústeckém kraji. Žije v ní obyvatel.\n\nObec Chraberce je poprvé zmíněna roku 1102 (\"Hraberci\"), kdy ji nějaký příslušník rodu Vršovců daroval kostelu na Vyšehradě. Název obce pravděpodobně pochází od výrazu »chrabřec«, což ve staročeštině znamenalo chrabrý muž. Vyšehradské kapitule patřila ves až do husitských válek. Roku 1437 je císař Zikmund věnoval svému protivníkovi, husitskému hejtmanovi Jakoubku z Vřesovic, od jehož potomků je roku 1544 koupilo město Louny. Těm je o tři roky později za účast v odboji odebral a roku 1561 prodal za 800 kop jako zádušní zboží na údržbu městských kostelů. Lounským pak patřily do konce třicetileté války a po ní je koupil Volf Ilburk z Vřesovic. Město je získalo opět roku 1684 a vlastnilo je až do roku 1848, do zrušení poddanství. Vesnice byla vždy česká, od roku 1909 zde fungují hasiči SDH Chraberce.\n\nV letech 1961–1971 šlo o součást obce Nečichy, pak byly Chraberce samostatnou obcí, ale od 1. ledna 1981 do 23. listopadu 1990 se staly součástí města Louny. Poté se znovu osamostatnily.\n\n\n"}
{"id": "118058", "url": "https://cs.wikipedia.org/wiki?curid=118058", "title": "Chrbonín", "text": "Chrbonín\n\nObec Chrbonín () se nachází v okrese Tábor, kraj Jihočeský. Žije zde obyvatel. Obcí protéká Chrbonínský potok, jež napájí rybník Za Vsí. Dva rybníky u jihovýchodního okraje obce se podle původního majitele sousedního stavení čp. 49 nazývají Židů.\n\nPrvní písemná zmínka o obci pochází z roku 1379. Původně byl Chrbonín součástí choustnického panství, po roce 1620 patřil k radenínskému, a později jej získal rod Kolowrat-Krakowský, jenž jej vlastnil až do roku 1878. Když byla zrušena robota, Chrbonín byl sloučen s vedlejší Vlčevsí, ale už roku 1875 se stal samostatnou obcí. V letech 1976 až 1989 byl Chrbonín součástí Choustníka, nicméně roku 1990 se opět osamostatnil.\n\n\n"}
{"id": "118060", "url": "https://cs.wikipedia.org/wiki?curid=118060", "title": "Chudíř", "text": "Chudíř\n\nObec Chudíř se nachází v okrese Mladá Boleslav, kraj Středočeský. Rozkládá se asi patnáct kilometrů jihovýchodně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1318.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nSilniční doprava\n\nObcí prochází silnice III. třídy. Ve vzdálenosti 2 km vede silnice II/275 Bezno - Brodce - Křinec - Dymokury.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice Luštěnice ve vzdálenosti 5 km ležící na trati 071 z Nymburka do Mladé Boleslavi.\n\nAutobusová doprava\n\nV obci zastavovaly v pracovních dnech května 2011 příměstské autobusové linky Mladá Boleslav-Semčice-Mcely \"(4 spoje tam, 2 spoje zpět)\" a Loučeň-Mladá Boleslav \"(7 spojů tam i zpět)\" .\n\n"}
{"id": "118062", "url": "https://cs.wikipedia.org/wiki?curid=118062", "title": "Crhov", "text": "Crhov\n\nObec Crhov se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1353, kdy Crhov náležel vladykovi Jindřichu z Drnovic. V polovině 15. století vlastnili obec vladykové z Herštejna, od nichž koncem roku 1496 přešla do vlastnictví pánů z Pernštejna, odtud koncem 16. století do panství kunštátského.\n\n\n\n"}
{"id": "118063", "url": "https://cs.wikipedia.org/wiki?curid=118063", "title": "Bukovany (okres Hodonín)", "text": "Bukovany (okres Hodonín)\n\nObec Bukovany (německy \"Bukowann\") se nachází v okrese Hodonín v Jihomoravském kraji. Žije zde obyvatel.\n\nS názvem obce Bukovany je spojeno několik verzí. Jedna z nich uvádí, že název obce pochází z řeckého slova „Buccolicus“, což v překlad znamená pastýř. V okolí Bukovan se nacházela hojně pastviska, na kterých zmínění pastýři mohli vykonávat pastvu dobytku.\n\nJiná verze uvádí, že název Bukovany má spojitost v listnatém stromu buku, který měl v místních lesích poměrně časté zastoupení.\n\nPrvní písemná zmínka o obci pochází z roku 1201.\n\nMístní mecenáš Josef Kouřil, který v minulosti obchodoval s máslem a potravinami a aktuálně je majitelem výrobny hraček Wiki Kyjov, vybudoval v obci repliku historického mlýna a ač sám není praktikujícím katolíkem, stal se v roce 2013 hlavním investorem nové kaple, na kterou se předtím ve veřejné sbírce podařilo vybrat jen 530 tisíc korun.\n\nStavba byla zahájena v září 2012, vysvěcena pak 20. října 2013 arcibiskupem olomouckým a metropolitou moravským Mons. Janem Graubnerem. Zasvěcena je papeži Janu Pavlu II., jehož kanonizace se v době dokončení stavby očekávala a došlo k ní 27. dubna 2014. Do oltáře v kapli byla zakomponována (coby hlavní relikvie) kapka jeho krve vpitá do části oděvu při autotransfuzi po atentátu v roce 1981.\n\nAutorem architektonického řešení kaple je Jaroslav Vlach z blízkého Kyjova. Stavbu financoval bukovanský rodák Josef Kouřil. Sám žije rovněž v Kyjově, v obci však žila řada jeho předků.\n\n\n"}
{"id": "118065", "url": "https://cs.wikipedia.org/wiki?curid=118065", "title": "Chodouň", "text": "Chodouň\n\nObec Chodouň se nachází v okrese Beroun, kraj Středočeský, zhruba 2 km jižně od Zdic a 9 km jihozápadně od Berouna. Žije zde obyvatel.\n\nPrvní písemná zmínka o vsi se vyskytuje v listině královny Kunhuty z roku 1271, v níž jsou pražští křižovníci s červenou hvězdou obdarováni polnostmi v Chodouni (\"agri de Chodun dantur cruciferis\").\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Chodouň \"(896 obyvatel)\" byly v roce 1932 evidovány tyto živnosti a obchody: cihelna, holič, 3 hostince, kolář, konsum Včela, kovář, 2 krejčí, 2 mlýny, obuvník, továrna na ocelové hmoty, pilníkář, 14 rolníků, řezník, sadař, 3 obchody se smíšeným zbožím, trafika, truhlář, zámečník.\n\n\nDopravní síť\nVeřejná doprava 2011\n\n"}
{"id": "118066", "url": "https://cs.wikipedia.org/wiki?curid=118066", "title": "Ctiměřice", "text": "Ctiměřice\n\nObec Ctiměřice se nachází v okrese Mladá Boleslav, kraj Středočeský. Rozkládá se 8 km jihovýchodně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1255.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nSilniční doprava\n\nObcí prochází silnice III. třídy.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice Dobrovice ve vzdálenosti 5 km ležící na trati 071 z Nymburka do Mladé Boleslavi\n\nAutobusová doprava\n\nV obci měla v pracovních dnech května 2011 zastávky příměstská autobusová linka Mladá Boleslav-Semčice-Mcely \"(7 spojů tam, 6 spojů zpět)\" \n\n"}
{"id": "118067", "url": "https://cs.wikipedia.org/wiki?curid=118067", "title": "Dílce", "text": "Dílce\n\nObec Dílce se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1542.\n\n"}
{"id": "118068", "url": "https://cs.wikipedia.org/wiki?curid=118068", "title": "Dětřichov (okres Svitavy)", "text": "Dětřichov (okres Svitavy)\n\nObec Dětřichov (něm. \"Dittersdorf\") se nachází v okrese Svitavy v Pardubickém kraji. Obec je součástí Mikroregionu Svitavsko. Žije zde obyvatel.\n\nPrvní písemná zmínka o obci pochází z roku 1347. Roku 1777 proběhlo v Dětřichově číslování domů, rychta nesla čp. 1. Ve 2. polovině 18. století vedl svobodný rychtář Franz Sponner z Dětřichova spor s litomyšlskou vrchností. Roku 1793 v obci vyhořelo 8 domů včetně rychty a kostela. V roce 1903 nalezen neznámý počet pražských grošů uložených krátce po roce 1305.V roce 1930 měla obec 1104 obyvatel.\n\nSoučástí obce je v horní části Víska (\"Stillfried\") a jihovýchodně uprostřed lesů osada Vysoké Pole (\"Hohenfeld\"), která měla i vlastní školu (dnes rekreační objekt). Vysoké Pole z větší části po roce 1945 zaniklo a na místech původních domů byly vystavěny podřadné rekreační objekty. V jedné z částí je uprostřed louky dochována rumpálová roubená studna v kritickém stavu. Většina obyvatel byla německé národnosti a po druhé světové válce byli vysídleni.\n\n\n"}
{"id": "118069", "url": "https://cs.wikipedia.org/wiki?curid=118069", "title": "Dědová", "text": "Dědová\n\nObec Dědová se nachází v okrese Chrudim, kraj Pardubický. Žije zde  obyvatel.\n\nPrvní písemná zmínka o obci pochází z roku 1392.\n\n"}
{"id": "118070", "url": "https://cs.wikipedia.org/wiki?curid=118070", "title": "Deštnice", "text": "Deštnice\n\nObec Deštnice se nachází v okrese Louny v Ústeckém kraji. Žije zde obyvatel. Vesnicí protéká Sádecký potok.\n\n\n První písemná zmínka o obci pochází z roku 1368. Tehdy vystupuje jako svědek na jedné z majetkových transakcí Albrechta z Kolovrat \"\"strenuus virus dominus Henricus de Bezdiecow, residens in Destnicz\"\", tedy udatný muž pan Jindřich z Bezděkova sídlem v Deštnici. Před husitskými válkami byla Deštnice rozdělena mezi několik majitelů. První známý šlechtic, který se psal podle vesnice, byl v roce 1401 jistý Hrzek z Deštnice, který v přídomku užíval i označení \"z Nedvídkova\", což byl statek nedaleko od Deštnice. Z uvedeného je zřejmé, že už ve 14. století existovalo v Deštnici panské sídlo. S největší pravděpodobností stávalo v areálu poplužního dvora, kde dnes stojí barokní panský dům čp. 1. Od konce 15. století až do 30. let 16. století patřila Deštnice rytířské rodině Strojetických ze Strojetic. Jejich erbem, modrými parohy na zlatém štítu, je inspirovaný znak obce. Strojetičtí zřejmě připojili k Deštnici sousední Sádek. Roku 1545, když Deštnici prodával Jan Mašťovský z Kolovrat Jeronýmu Šlikovi, už panství tvořily obě celé vesnice.\n\nDeštnicko-sádecké panství šlo z ruky do ruky. V roce 1549 byla do desek zemských zapsána kupní smlouva mezi Šebestiánem z Veitmile a Jindřichem Všetatským ze Všebořic, důležitá tím, že je v Deštnici poprvé uvedená tvrz a chmelnice. Ve skutečnosti obojí ve vsi existovalo o mnoho dříve. V Deštnici se v té době také pěstoval šafrán a kolem se rozkládal neurčený počet rybníků. Roku 1552 koupil Deštnici se Sádkem Bohuslav Felix Hasištejnský z Lobkovic a připojil je ke svému panství Líčkov. Posledními předbělohorskými majiteli Deštnice byli Sekerkové ze Sedčic. Bedřich Sekerka se angažoval ve stavovském povstání a v roce 1623 mu byl majetek konfiskován. Deštnici se Sádkem pak koupil Jan Kryštof svobodný pán z Paaru a připojil je k panství Měcholupy, kde zůstaly až do zrušení poddanství v roce 1848.\n\nPo třicetileté válce žilo v Deštnici podle Soupisu poddaných podle víry z roku 1651 pouhých 52 osob, z toho tři v poplužním dvoře. Podle o tři roky mladší berní ruly bylo v Deštnici 18 statků, z nichž byly 4 opuštěné nebo placení berně neschopné. Roku 1700 se měcholupská vrchnost, svobodný pán František z Janialli a Jangangu, rozhodl prodat poddaným na celém panství statky, na nichž hospodařili. Hned onoho roku tuto možnost využilo 16 deštnických hospodářů. V té době už byla jména obyvatel vesnice německá, stejně tak jako pomístní jména. Někdy v té době už ve vsi stál kostel Navštívení Panny Marie. Dokládá to fakt, že kostel ve vsi je zakreslený na Müllerově mapě Čech.\n\nPočátek deštnického školství spadá do roku 1787, kdy se v místních kostelních účtech poprvé vyskytuje \"\"der teschnitzer Schulmeister\"\" (deštnický učitel). Roku 1860 byla stará škola stržena a postavena nová, dnešní čp. 50, které ovšem od té doby prošlo mnoha přestavbami. Škola byla dvojtřídní, patřila pod školu v Nečemicích a až do roku 1904 do ní chodily i děti ze Sádku.\n\nRoku 1860 zakoupil velkostatek Měcholupy včetně Deštnice pivovarnický podnikatel Anton Dreher. V Deštnici byl jeden z hospodářských dvorů velkostatku. Během pozemkové reformy v roce 1925 přešla jeho větší část do majetku státu. V souvislosti se stavbou Buštěhradské dráhy byla roku 1870 poblíž obce postavena ojedinělá stavba: dvojitý železniční viadukt. Zastávka ale byla ve vsi zřízena až roku 1903. Nejstarším spolkem v Deštnici byl sbor dobrovolných hasičů, založený v roce 1872. Roku 1926 byla do obce zavedena elektřina.\n\nČeši tvořili v Deštnici menšinu i za 1. republiky. Přes odpor místních Němců se jim v roce 1920 podařilo založit menšinovou školu. V roce 1922 následovala pobočka Národní jednoty severočeské a v roce 1928 česká mateřská škola.\n\nOd března do listopadu 1946 bylo z Deštnice odsunuto 396 Němců. Z německých majetků byly vytvořeny příděly. Ze 41 soukromých přídělů obdrželi 11 volyňští Češi.\n\nRoku 1951 bylo v Deštnici založeno Jednotné zemědělské družstvo, 1953 kolaudována nová školní budova, 1954 zřízeno kino (vybavení včetně promítacího přístroje se dochovalo), 1966 dokončena stavba kulturního domu, 1973 postaveny paneláky na návsi a vodovod, 1976 zrušena škola, 1978 postaveno koupaliště, 1981 zrušen MNV a Deštnice se stala součástí Měcholup, 1990 vznikl obecní úřad, 1992 ukončena činnost státního statku, 2004 udělil Parlament České republiky obci znak a prapor.\n\nV roce 1966 došlo v obci k železniční tragédii, když vlak na přejezdu smetl nákladní auto se školáky mířícími na chmelovou brigádu. Deset z nich srážku nepřežilo.\n\nV roce 1924 zde podle Stručného popisu politického okresu Žateckého žilo 571 obyvatel, z toho 78 Čechů (14 %) a 493 Němců (86 %).\n\n\n"}
{"id": "118071", "url": "https://cs.wikipedia.org/wiki?curid=118071", "title": "Dešná (okres Zlín)", "text": "Dešná (okres Zlín)\n\nObec Dešná se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1373.\n\n\n\n"}
{"id": "118072", "url": "https://cs.wikipedia.org/wiki?curid=118072", "title": "Deštná (okres Blansko)", "text": "Deštná (okres Blansko)\n\nObec Deštná se nachází v okrese Blansko v Jihomoravském kraji. Žije zde obyvatel. Obec se skládá ze dvou částí, vlastní Deštné a vesnice Rumberk.\n\nPrvní písemná zmínka o obci pochází z roku 1317. Už před třicetiletou válkou zde stála fara a kostel. Kostel měl stát podle tradice na místě dnešního hřbitova, fara na jiném místě. O stáří zdejšího kostela vypovídá zvon s datem 1508. Současný kostel byl postaven v letech 1781 až 1782.\n\n\n\n\n"}
{"id": "118073", "url": "https://cs.wikipedia.org/wiki?curid=118073", "title": "Dřínov (okres Mělník)", "text": "Dřínov (okres Mělník)\n\nObec Dřínov se nachází v okrese Mělník ve Středočeském kraji. Rozkládá se asi jedenáct kilometrů jihozápadně od Mělníka a osm kilometrů severovýchodně od města Kralupy nad Vltavou. Žije zde obyvatel.\n\nPrvní písemná zmínka o obci pochází z roku 1353. V obci jsou vedeny kroniky do roku 1992, školní kroniky a kronika spolku Baráčníků. V roce 2018 zde žilo 477 obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Dřínov \"(555 obyvatel)\" byly v roce 1932 evidovány tyto živnosti a obchody: 3 obchody s dobytkem, holič, 2 hostince, 2 koláři, 2 kováři, obuvník, 12 rolníků, 3 řezníci, 5 sadařů, sedlář, 5 obchodů se smíšeným zbožím, 2 trafiky, truhlář.\n\n\nDopravní síť\nVeřejná doprava 2012\n\n"}
{"id": "118074", "url": "https://cs.wikipedia.org/wiki?curid=118074", "title": "Dlouhý Újezd", "text": "Dlouhý Újezd\n\nObec Dlouhý Újezd se nachází v okrese Tachov, kraj Plzeňský. Žije zde  obyvatel.\n\nPrvní písemná zmínka o obci pochází z roku 1361. Dříve se užíval německý název \"Langendörflas\", neboť do konce druhé světové války byla většina obyvatelstva německé národnosti. Po odsunu všech obyvatel se začal používat český název Dlouhý Újezd (prvně zmíněný kolem roku 1920). Současný počet obyvatel dosahuje téměř poloviny původního počtu před odsunem.\n\nOd 1. července 1980 do 23. listopadu 1990 byla obec součástí města Tachov.\n\n\n\n"}
{"id": "118075", "url": "https://cs.wikipedia.org/wiki?curid=118075", "title": "Dobříč (okres Praha-západ)", "text": "Dobříč (okres Praha-západ)\n\nObec Dobříč se nachází v okrese Praha-západ, kraj Středočeský, asi 15 km jihozápadně od centra Prahy. Žije zde  obyvatel.\n\nPrvní písemná zmínka o vsi (\"Dobric\") pochází z roku 1205, kdy vladyka Nosislav věnoval zdejší dvorec se čtyřmi lány polí, sadem a lesem ostrovskému klášteru.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nV obci Dobříč \"(482 obyvatel)\" byly v roce 1932 evidovány tyto živnosti a obchody: 2 hostince, kovář, 3 krejčí, řezník, 3 obchody se smíšeným zbožím, trafika, státní velkostatek.\n\nPočet obyvatel je uváděn za Dobříč podle výsledků sčítání lidu včetně místních části, které k nim v konkrétní době patří. Je patrné, že stejně jako v jiných menších obcích Česka počet obyvatel v posledních letech roste. V celé dobříčké aglomeraci nicméně žije necelých 1 tisíce obyvatel.\n\nDopravní síť\n\nVeřejná doprava 2019\n"}
{"id": "118076", "url": "https://cs.wikipedia.org/wiki?curid=118076", "title": "Dobšín", "text": "Dobšín\n\nObec Dobšín se nachází v okrese Mladá Boleslav, kraj Středočeský. Rozkládá se asi devatenáct kilometrů severovýchodně od Mladé Boleslavi. Žije zde obyvatel.\n\n\nPrvní písemná zmínka o obci pochází z roku 1556.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nSilniční doprava\n\nObcí prochází silnice II/279 Svijany – Dobšín – Dolní Bousov – Mcely\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice Dolní Bousov ve vzdálenosti 5 km ležící na trati 064 Mladá Boleslav – Stará Paka na trati 063 Bakov nad Jizerou – Dolní Bousov – (Kopidlno).\n\nAutobusová doprava\n\nObcí projížděly v květnu 2011 autobusové linky do těchto cílů: Bakov nad Jizerou, Dolní Bousov, Kněžmost, Mladá Boleslav, Sobotka a linka Městské hromadné dopravy Mladá Boleslav č. 60 \n\n"}
{"id": "118077", "url": "https://cs.wikipedia.org/wiki?curid=118077", "title": "Triumph TR6", "text": "Triumph TR6\n\nTriumph TR6 (1969 – 1976) byl britský sportovní automobil a jednalo se do té doby o nejúspěšnější sportovní vůz Triumphu. Celkem bylo vyrobeno 94 000 kusů, z nichž 90 % bylo v provedení pro Severní Ameriku.\n\nPředchozí model TR5/250 byl pro Triumph velkým zklamáním, neboť nebyl přijat kladně ve Spojených státech, pro které byl určen především. I když byl oproti TR4 poháněn šestiválcem, nebyl v karburátorové verzi pro USA ani výkonnější, ani rychlejší a karosérie zůstala prakticky beze změn.\n\nVedení Triumphu tedy rozhodlo o radikálnější změně tvarů karosérie. Dvorní návrhář Triumphu – Giovanni Michelotti, který konstruoval i karosérii modelů TR4/5/250, byl tou dobou zaměstnán jinými projekty, takže bylo rozhodnuto hledat jinde. Nakonec byla vybrána německá karosářská firma Karmann, proslulá svými variacemi na téma VW Brouk. Zadání znělo jasně – maximálně změnit vzhled, ale zachovat strukturu vozidla. Kromě podvozku a motoru měly zůstat zachovány oblouky kol, podlaha, čelní stěna kabiny, přední sklo, dveře, podlahy i vnitřní panely.\n\nU Karmanna se obtížného úkolu zhostili na jedničku a v neuvěřitelně krátké době změnili karosérii k nepoznání v podstatě především změnou čela a zádi. Přední maska byla zvýšena, takže přibylo místa v motorovém prostoru a mohla být odstraněna \"boule\" na kapotě ukrývající karburátory. Kvůli širším kolům byly rozšířeny blatníky, byl zlepšen mechanismus stahovací střechy a změněna sedadla. Dále vůz dostal novou seseknutou záď kammova typu, jejímž vedlejším efektem bylo více prostoru na zavazadla. Podvozek i motor TR6 zůstaly až na drobné změny shodné s předchozím modelem TR5. Karmannovi se tak moderně vyhlížející karosérií podařilo umně maskovat lehce zastarávající mechanické části zděděné z předchozích modelů.\n\nStejně jako její předchůdce TR5, byla TR6 vyráběna ve dvou verzích – kvůli plnění emisních limitů přiškrcený model pro USA vybavený řadovým šestiválcem o objemu 2,5 l (104k) se dvěma karburátory Zenith-Stromberg a sportovnější verze pro Evropu, jejíž motor 2,5 l (125 až 152k) byl vybaven mechanickým vstřikováním Lucas.\n\nNa rozdíl od svého tehdejšího největšího konkurenta na poli šestiválcových sportovních roadsterů – MGC koketujícím se samonosnou karosérií, zůstal Triumph věrný osvědčené konstrukci s žebřinovým rámem a na něm posazené karosérii. To se nakonec ukázalo jako vcelku šťastné rozhodnutí, neboť MGC byl díky svým kritizovaným špatným jízdním vlastnostem v roce 1969 vyřazen z výroby a nechal tak TR6 na trhu prakticky bez konkurence.\n\nZa celou dobu výroby nedošlo k výraznějším modifikacím. Pouze v roce 1971 dostal Triumph TR6 silnější převodovku z modelu Stag a v roce 1974 nevzhledné gumové \"bačkory\" na nárazníky, aby vyhověl americké bezpečnostní legislativě.\n\nV červenci 1976 byl po sedmi letech Triumph TR6 stažen z výroby a stal se nejdéle produkovaným modelem řady TR. Vyrobeno jich bylo 77 938 v americké verzi s karburátory a 13 912 v evropské se vstřikováním. Dodnes se zachovalo zhruba 6 tisíc karburátorových modelů a 4 tisíce se vstřikováním.\n\n"}
{"id": "118078", "url": "https://cs.wikipedia.org/wiki?curid=118078", "title": "Dlouhá Ves (okres Havlíčkův Brod)", "text": "Dlouhá Ves (okres Havlíčkův Brod)\n\nDlouhá Ves () je obec v okrese Havlíčkův Brod v Kraji Vysočina. Obec leží 7 km jihovýchodně od Havlíčkova Brodu v nadmořské výšce 465 m n. m. Ves je dlouhá 4 km podle čehož zněl původní název \"Lagendorf\" (Dlouhá vesnice). Žije zde obyvatel.\n\nPrvní písemná zmínka o obci pochází z roku 1256. Obec založili němečtí kolonisté, kteří zde těžili stříbrnou rudu. Roku 1599 koupilo ves město Německý Brod. Roku 1843 patřila ves k panství Pohled.\n\n\n\n\n\n"}
{"id": "118080", "url": "https://cs.wikipedia.org/wiki?curid=118080", "title": "Dobrochov", "text": "Dobrochov\n\nObec Dobrochov se nachází v okrese Prostějov v Olomouckém kraji. Žije zde obyvatel. Katastr obce protíná mezinárodní trasa E462 - dálnice D46.\n\nPrvní písemná zmínka o obci pochází z roku 1131\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118081", "url": "https://cs.wikipedia.org/wiki?curid=118081", "title": "Dambořice", "text": "Dambořice\n\nDambořice ( ) jsou obec v okrese Hodonín v Jihomoravském kraji, 28 km jihovýchodně od Brna. Žije zde obyvatel. \n\nPrvní písemná zmínka o Dambořicích pochází již z roku 1141. Roku 1322 se Dambořice staly velkou osadou s rozšířenou návsí. Šlo o trhovou a řemeslnickou osadu, ze kterých se dochovaly archeologické nálezy a to především keramika z 15. století. V roce 1500 byla obec rozšířena o Novou ulici. Zemský hejtman z Kunštátu, který roku 1531 Dambořice získal, zde nechal vystavět farní kostel a podpořil zemědělství (obnovil pivovar, zakládal rybníky, velmi výnosné bylo i je vinařství). V roce 1534 povýšil na jeho žádost Ferdinand I. Habsburský Dambořice na městečko, kterým jsou dodnes. Založením židovské obce koncem 16. století (ve 20. století zanikla) byl podpořen obchodní rozmach. V roce 1617 byli židé v obci usazeni v 6 domcích, obklopeni byli obcí křesťanskou. Třicetiletá válka, která dolehla i na městečko, vedla k hospodářskému úbytku, k poklesu počtu obyvatel až na polovinu (roku 1658 bylo v obci pouze 382, roku 1667 již počet vzrostl na 410 obyvatel). Židovská obec se začala rozvíjet v době pobělohorské, kdy počet židovských domků vzrostl na 18 (jeden z nich byla židovská škola). Díky Židům se v obci držel obchodní ruch, a v roce 1836 počet jejich domků stoupl na 56.\n\nPrvní zmínka o římskokatolickém kostele se váže již k roku 1326. Současný kostel pochází z 18. století. Roku 1909 byl přistavěn presbytář a sakristie. Kolem kostela je ohradní zeď z 18. století. Kostelní věž má čtyři velké zvony a jeden malý umíráček. Kvůli vlhkosti a opadané omítce byl kostel nedávno nově zrekonstruován. Místním farářem je zde v současnosti P. Jaroslav Horák.\n\nZdejší židovský hřbitov byl založený asi na přelomu 16. a 17. století. Obsahuje asi 300 až 400 náhrobků. Poslední pohřeb se konal nejspíš roku 1940. Náhrobky jsou z pískovce, žuly a vápence a jsou nadepsané hebrejským písmem; některé jsou však psané i česky.\n\n\nMezi zdejší kulturní akce patří například Letní folklórní festival, zábava pořádané místním SDH nebo Motokros bike, pořádaný místními motorkáři. Pořádá se zde také mnoho koncertů, kde je možné slyšet hrát či zpívat žáky zdejších škol, místní dětský, ženský i mužský sbor nebo zdejší dechovou kapelu Dambořanka a mnoho dalších, často je pořádání uměleckých výstav.\n\nDambořice, mimo jiné, proslavil taneční folklórní soubor Salajka, který má nyní asi 50 členů a sklízí úspěchy v řadě měst a zemí. Zdejší Martinské hody se konají ve dnech 9. – 11. listopadu. Dambořské kroje svou bohatou výzdobou odrážejí zdejší bohatost a úrodnost kraje.\n\nV katastru obce se těží ropa, místní ložisko je hlavním zdrojem ropy v ČR. Svou produkcí představuje téměř 55 % denní těžby ropy na území České republiky.\n\nObec je díky těžbě ropy jednou z nejbohatších v České republice, disponuje značnými prostředky dosahujícími několika desítek milionů Kč ročně, které investuje do sociální oblasti. Novorozencům například daruje 10 tisíc Kč, důchodcům dotuje obědy a přispívá kulturním spolkům.\n\nV obci Dambořice se ve velkém množství pěstuje vinná réva, již zde zpracovává firma Vinoda a drobní pěstitelé. Pěstují se zde také obiloviny (např. pšenice, ječmen), kukuřice, slunečnice, brambory a řepa.\n\nV zemědělské výrobě je významný chov prasat, krav, slepic a králíků. Jediným zemědělským družstvem v Dambořicích je Agro D. U. Dambořice, zemědělstvím se také zabývají někteří místní obyvatelé.\n\nDambořicemi protéká potok Salajka, který je pravostranným přítokem Spáleného potoka. Pod obcí prochází Salajka přes místní čističku odpadních vod. Podle potoka je pojmenovaný i zdejší folklórní soubor Salajka.\n\nZ Dambořic je přímé autobusové spojení do Kyjova společností ČSAD Kyjov a.s. Od 1. 7. 2008 je linka Dambořice – Kyjov zaintegrována do Integrovaného dopravního systému Jihomoravského Kraje jako linka 660. Dále zde v rámci IDSJMK jezdí linka 610 Dambořice – Sokolnice, která zajišťuje spojení s Brnem resp. Slavkovem s přestupem v Sokolnicích resp. v Otnicích.\n\nV Dambořicích se nachází obecní úřad s Místní knihovnou a matrikou.\n\nZastupitelstvo obce pro volební období 2018 - 2022:\n\nZastupitelstvo obce ve volebním období 2014 až 2018:\n\nZastupitelstvo obce ve volebním období 2010 až 2014:\n\nVe volebním období 2006 až 2010 bylo složení zastupitelstva následující:\n\nVedení obce ve volebním období 2002 až 2006:\n\nVedení obce ve volebním období 1998 až 2002:\n\nVedení obce ve volebním období 1994 až 1998:\n\nVedení obce ve volebním období 1990 až 1994:\n\n\n\n"}
{"id": "118082", "url": "https://cs.wikipedia.org/wiki?curid=118082", "title": "Dobrá Voda u Hořic", "text": "Dobrá Voda u Hořic\n\nObec Dobrá Voda u Hořic se nachází v okrese Jičín v Královéhradeckém kraji. Žije v ní obyvatel. Má dvě katastrální území: \"Dolní Dobrá Voda\" a \"Horní Dobrá Voda\".\n\nPrvní písemná zmínka o obci pochází z roku 1395.\n\n\n"}
{"id": "118083", "url": "https://cs.wikipedia.org/wiki?curid=118083", "title": "Soprán", "text": "Soprán\n\nSoprán (italsky \"soprano\", z výrazu \"sopra\" – nahoře), ve středověku a renesanci označován také jako diskant, je nejvyšší ze všech zpěvních lidských hlasů. \n\nSopránové party jsou nejčastěji zpívány ženami nebo dětmi, v dřívějších dobách také kastráty. Mužský hlas může zpívat soprán pouze falzetem.\n\nRozsah sopránu je přibližně malé a - c³, v některých áriích se objevují i tóny vyšší, např. v Mozartově opeře \"Kouzelná flétna\" zpívá Královna noci v árii \"Der Hölle Rache kocht in meinem Herzen\" až tón f.\n\nSoprán jako samostatný hlas se vydělil v 16. století. V průběhu 19. století se ustálilo několik typů sopránů:\n\n\nPo několik staletí probíhaly snahy o zachování chlapeckého hlasu u výjimečně nadaných zpěváků prostřednictvím kastrace. Tímto způsobem vytvoření kastráti byli schopni dále rozvíjet svůj hlas a oproti chlapcům měli o mnoho větší objem plic. Ovšem tato metoda je nehumánní a dle současných etických měřítek nepřijatelná a již se neprovádí. Posledním slavným kastrátem byl italský sopranista Alessandro Moreschi (1858–1922), u něhož však ke kastraci došlo již ve velmi raném věku ze zdravotních důvodů.\nV současné době existuje několik ojedinělých případů „přirozených kastrátů“. Jedná se většinou o anomálie z důvodu hormonálních příčin, jako je tomu např. u sopranisty Radu Mariana, či u jazzového zpěváka Jimmyho Scotta, u nějž se jednalo o genetickou hormonální poruchu. \n\nVzácnější případ je Michael Maniaci, u něhož také nedošlo k mutaci hlasu, a z neznámých příčin se neobvykle vyvinuly pouze hrtan a hlasivky. Oproti jiným zpěvákům mají omezený rozsah do hloubek. Díky použití normálního hrudního hlasu mohou oproti kontratenorům dobře zpívat také tišší party.\n\nMuži, kteří jsou i po mutaci schopni zpívat soprán, jsou obvykle označováni jako kontratenoristé, někdy též jako sopranisté nebo mužské soprány. Ti zpravidla zpívají na bázi hlavového hlasu nebo falzetové techniky, avšak s jiným zvukem, než má chlapecký hlas. Zpěváci, jako Angelo Manzotti, si vytvořili vlastní techniku hlasu bez falzetu, která má jasnější zvuk. Tito zpěváci pak mají značný hlasový rozsah: u Arno Rauniga je to přes tři a půl oktávy, u Edsona Cordeira dokonce čtyři oktávy a je schopen zazpívat vyšší tón, než jaký se objevuje v Mozartově árii \"Královny noci\" v opeře Kouzelná flétna. \n\nMezi slavné sopranisty současnosti patří také francouzský zpěvák Philippe Jaroussky.\n\n\n"}
{"id": "118084", "url": "https://cs.wikipedia.org/wiki?curid=118084", "title": "Jason Crump", "text": "Jason Crump\n\nJason Crump (* 6. srpna 1975 Bristol, Spojené království) je australský plochodrážník, několikanásobný mistr světa a dvojnásobný vítěz Zlaté přilby z Pardubic.\n\n\n"}
{"id": "118085", "url": "https://cs.wikipedia.org/wiki?curid=118085", "title": "Dolní Lochov", "text": "Dolní Lochov\n\nObec Dolní Lochov se nachází v okrese Jičín, Královéhradecký kraj. Žije zde obyvatel.\n\nPrvní písemná zmínka o obci pochází z roku 1385.\n\n\n"}
{"id": "118086", "url": "https://cs.wikipedia.org/wiki?curid=118086", "title": "Drhovice", "text": "Drhovice\n\nObec Drhovice () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o obci pochází z roku 1219, její název je patrně odvozen od jejího zakladatele Druha. V materiálech z pozdější doby se uvádí vladyka Volkman z Druhovic. Později část majetku osady patřila k louňovickému klášteru a druhá k majetku pánů z Rožmberka, a to ke hradu v Příběničkách. Z tohoto dvora nejspíše vznikla vesnice Malé Drhovice nebo Drhovičky.\n\nV roce 1420 se majetku zmocnili Táboři, od roku 1437 byl ale po dohodě s císařem Zikmundem zapsán obci. Z konce 15. století je v urbářských knihách zapsáno 10 rodů, které odváděly táborské vrchnosti daně. Obec se postupně rozrůstala, ale třicetiletá válka ji skoro zničila. Od roku 1900 do roku 1945 zde bylo vedeno 42 popisných čísel. V 50. letech 20. století se postupně začal měnit vzhled obce a vesnice se rozrostla o 28 bytových jednotek. Byla také zbourána stará kaple a vystavěna kaplička na návsi, zbudována protipožární nádrž a zrušen rybník Návesník. V obci dříve bývala i vojenská posádka, kasárna.\n\nNyní je v obci obyvatel. Obec má vybudovaný vodovod a je plynofikována. Je zde kulturní zařízení a působí zde sbor dobrovolných hasičů.\n\nVesnicí protéká Pilský potok.\n"}
{"id": "118087", "url": "https://cs.wikipedia.org/wiki?curid=118087", "title": "Drahkov", "text": "Drahkov\n\nObec Drahkov (německy \"Drachkau\") se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1379.\n"}
{"id": "118088", "url": "https://cs.wikipedia.org/wiki?curid=118088", "title": "Dolce", "text": "Dolce\n\nObec Dolce (německy \"Dolzen\") se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1379.\n\n"}
{"id": "118089", "url": "https://cs.wikipedia.org/wiki?curid=118089", "title": "Dolní Zimoř", "text": "Dolní Zimoř\n\nObec Dolní Zimoř se nachází v okrese Mělník, kraj Středočeský. Rozkládá se asi deset kilometrů severně od Mělníka. Žije zde obyvatel. V obci se nacházejí osady Dolní Zimoř a Horní Zimoř, oficiálně však obec není rozdělena na místní části. Obecní úřad je v Dolní Zimoři.\n\nPrvní písemná zmínka o obci pochází z roku 1640. Podle dávné pověsti strašíval v 15. století v Chodči zimořský panský pastýř ovcí Zachata a přítrž tomu chodečští učinili až uposlechnutím rad zimořského poustevníka Fríduše.\n\nPo vyhlášení tolerančního patentu docházelo v oblasti k hromadnému přihlašování se k evangelické církvi, zejména v roce 1782. Na evangelickou modlitebnu ve Vysoké v roce 1787 přispěli Zimořští více než 74 zlatými. Vysocká evangelická církev v roce 1839 čítala 268 rodin, z toho ze Zimoře 19. Roku 1786 za faráře Jiřího Nechyby byl zrušen katolický filiální kostel sv. Martina v Chodči, patřící zřejmě k vysocké farnosti (ta byla zřejmě už od švédských válek neobsazena a spravována z Liblic). Přitom byly z liblické farnosti k vysocké připojeny Dolní i Hoření Zimoř, Chodeč, Truskavna a Březinka a ve Vysoké bylo zřízeno kaplanství.\n\nNa přelomu 30. a 40. let 19. století bylo severní okolí Mělníka působištěm 24členné bandy lupičů, jejímž vůdcem byl Domin ze Zimoře, který se skrýval v lesích a roklích. Tato skupina měla rozsáhlou vyzvědačskou síť a dobré informace o majetkových poměrech obyvatelstva a využívala toho, že vrchnost nedostatečně chránila bezpečnost lidí a jejich majetku. Po přepadení mlýnu ve Vrbici u Litoměřic však bylo povoláno vojsko, které lupiče pochytalo. Vrchnostenský soud v Pšovce všechny odsoudil ke 20 letům těžkého žaláře, jen vůdce Domin měl o něco nižší trest za to, že zabránil useknutí prstu mlynářky, které nešel svléci zlatý prsten. V Chodči se po něm jmenují Dominův sklep a Dominova rokle.\n\nDolní a Horní Zimoř společně s Chodčí tvořily v roce 1880 katastrální obec Chodeč. Čísla popisná 3, 13, 14, 16, 17 a 20 v Dolení Zimoři náležela ke Strážnici. Místní obce Chodeč byla rozdělena až výnosem ministerstva vnitra ze dne 24. 11. 1919 čís. 55/O9 ai 1919 na dvě samostatné obce Chodeč a Dolní Zimoř. V roce 1890 patřila Dolení i Hoření Zimoř do dodávacího obvodu poštovního úřadu ve Vysoké (dnes patří pod poštu Liběchov).\n\nRoku 1907 vystavěla Ústřední matice školská novou školní budovu pro zimořskou exposituru vysocké obecné školy. 1. ledna 1911 byla zimořská expositura proměněna v samostatnou školu. V roce 1890 patřila Dolní i Horní Zimoř pod lékařský obvod Vysoká. Lékař M. Rada, který v oblasti působil kolem 30. let 20. století, uvádí Zimoř jako místo zvýšeného výskytu rodové tuberkulózy.\n\nPo odstoupení Sudet Německé říši zůstala Zimoř v Československou, hranice vedla zimořským údolím a pod Sitnou, Chodeč zůstala v Československu. Koncem roku 1939 byly vytvořeny pracovní tábory, které postavily silnici Chodeč–Zimoř.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDolní Zimoř leží v údolí Želízské svodnice, jímž přes ni vede silnice III/2739 ze Želíz. Tato silnice je na východním okraji Zimoře napojena na silnici III/2738, která vede na jih na Chodeč a Strážnici a na sever přes Horní Zimoř k silnici III/27310 Želízy – Sitné – Šemanovice, na niž vyúsťuje mezi Želízy a Sitným v blízkosti Nových Tupadel. Od Želíz je Dolní Zimoř vzdálena východním směrem asi 2,5 km, Horní Zimoř je od Dolní Zimoře oklikou přes křižovatku vzdálena asi 1 km (vzdušnou čarou je odděluje skalní stěna), Chodeč je po silnici od Dolní Zimoře vzdálena asi 3 km, Sitné asi 4 km. Od křižovatky u Zimoře vede rovněž asfaltovaná lesní cesta Zimořským dolem, kterou se dá dojít k Sitnému anebo odbočkou přes Truskavenský důl na Kokořín. Ve směru Zimořského dolu prochází přes Dolní Zimoř žlutě značená pěší turistická trasa 6091 od Želíz a současně i cyklotrasa 0010, po silnici od Chodeč se na ni napojuje cyklotrasa 8169. Část skalního úseku na severní straně Zimořského dolu, ležící v katastrálním území obce, je chráněna jako přírodní památka Želízky. Stráně dolů jsou vesměs skalnaté a lesnaté, na údolních nivách se rozkládají i louky, výše položené části na severu katastrálního území jsou rovněž bezlesé. V Zimoři se nachází prameniště, které je zdrojem vody místního významu.\n\nDolní Zimoř sousedí na západě s katastrálním územím Želízy (asi 0,5 km západně od Dolní Zimoře se nachází malá chatová osada, jejíž osa je hranicí mezi Želízy a Dolní Zimoří: 5 chat patří do Želíz a 3 chaty do Dolní Zimoře), na severu s katastrálním územím Sitné, které patří rovněž k obci Želízy, na jihu sousedí se třemi katastrálními územími obce Vysoká: Strážnice u Mělníka, Chodeč u Mělníka a kratičkým úsekem na nejvýchodnějším výběžku území Zimoře i Vysoká u Mělníka.\n\nDopravní síť\nVeřejná doprava 2012\n\n\n"}
{"id": "118090", "url": "https://cs.wikipedia.org/wiki?curid=118090", "title": "Drahotín", "text": "Drahotín\n\nObec Drahotín () se nachází v okrese Domažlice v Plzeňském kraji. Nachází se 15 km na severozápad od Domažlic a 3 km na severozápad od Poběžovic. Žije v ní obyvatel.\n\nPrvní písemná zmínka o vesnici pochází z roku 1365.\n\nK 1. lednu 2014 zde žilo 190 obyvatel.\n\nJihovýchodně od vesnice se na severním úbočí vrchu Skalky nachází přírodní rezervace Drahotínský les.\n\n"}
{"id": "118091", "url": "https://cs.wikipedia.org/wiki?curid=118091", "title": "Dolní Radechová", "text": "Dolní Radechová\n\nObec Dolní Radechová () se nachází v okrese Náchod, kraj Královéhradecký, zhruba 2,5 km severozápadně od Náchoda. Rozkládá se na severu Podorlické pahorkatiny, v údolí potoka Radechovka. Obcí probíhá silnice I/14. Žije zde  obyvatel.\n\nPrvní písemná zmínka o obci pochází z roku 1415.\n\n"}
{"id": "118092", "url": "https://cs.wikipedia.org/wiki?curid=118092", "title": "Dražovice (okres Klatovy)", "text": "Dražovice (okres Klatovy)\n\nObec Dražovice (katastrální území \"Dražovice u Sušice\") se nachází v okrese Klatovy, kraj Plzeňský. Žije zde obyvatel.\n\nPrvní písemná zpráva o obci pochází z roku 1356, kdy jsou zmíněny jako majetek Míky z Dražovic.\n\n\n\n\n"}
{"id": "118093", "url": "https://cs.wikipedia.org/wiki?curid=118093", "title": "Drobovice", "text": "Drobovice\n\nObec Drobovice () se nachází v okrese Kutná Hora, kraj Středočeský, asi 3 km jihovýchodně od Čáslavi. Žije zde obyvatel. Obcí protéká říčka Brslenka, na horním toku nazývaná také Čáslavka, která je levostranným přítokem řeky Doubravy. Celková katastrální plocha obce je 279 ha, z toho orná půda zabírá sedmdesátpět procent. V katastru obce jsou ovocné sady.\n\nPrvní zmínku o obci nalezneme v historických pramenech v roce 1242.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nVe vsi Drobovice \"(650 obyvatel, poštovna, telegrafní úřad, telefonní úřad)\" byly v roce 1932 evidovány tyto živnosti a obchody: družstvo pro rozvod elektrické energie v Drobovicích, 2 hostince, kolář, Všeobecný konsum, kovář, krejčí, mlýn, obuvník, 7 rolníků, obchod se smíšeným zbožím, 2 trafiky, 2 truhláři.\n\n\nDopravní síť\n\nVeřejná doprava 2011\n"}
{"id": "118094", "url": "https://cs.wikipedia.org/wiki?curid=118094", "title": "Dušejov", "text": "Dušejov\n\nObec Dušejov () se nachází v okrese Jihlava v Kraji Vysočina. Žije zde obyvatel.\n\nNázev se vyvíjel od varianty Duschow (1346), Dussyegow (1351), Tusndorf, Dussieiow (1352), Tusndorf, Tussieieow, Dusndorf (1358), Dussieyow, Dussendorf (1367), Tusendorff a Dussieiow (1384), Dusseyow (1392), Tussendorf (1405), Dussiegow a Dussegow (1486) a Dussegow (1602). Místní jméno vzniklo z osobního jména Dušej a znamenalo Dušejův dvůr či ves.\n\nPrvní písemná zmínka o obci je z roku 1238. Vesnice pravděpodobně nevznikla o mnoho dříve, neboť v potvrzovací listině papežské želivskému klášteru Dušejov uvedený není.\n\nRoku 1654 měla zdejší obec osm hospodářství a pět chalup vez gruntovních polí. Dušejov náležel klášteru želivskému do roku 1468 a potom různým majitelům panství větrnojeníkovského. V roce 1654 bylo ve zdejší obce 13 čísel, v roce 1874 – 39 čísel, v roce 1924 – již 69 čísel a 374 obyvatel, v roce 1940 – 85 čísel a 434 obyvatel, v roce 1997 – 151 čísel a 424 obyvatel a v roce 2002 je v obci 447 obyvatel.\n\nV roce 2001 se zde vyskytl první případ BSE v Česku. Obec Dušejov v roce 2000 obdržela ocenění v soutěži Vesnice Vysočiny, konkrétně získala ocenění bílá stuha, tj. ocenění za činnost mládeže. Obec Dušejov v roce 2005 obdržela ocenění v soutěži Vesnice Vysočiny, konkrétně získala ocenění hnědý diplom, tj. diplom za vzorné vedení kroniky.\n\nDušejov leží v okrese Jihlava v Kraji Vysočina. Nachází se 4 km jižně od Zbilid, 6 km jihozápadně od Vyskytné nad Jihlavou a 2,5 km od Ježené, 13 km západně od Jihlavy, 2,5 km severozápadně od Hubenov, 1 km severně od Boršova, severovýchodně 3,5 km od Hojkova, 6 km od Nového Rychnova a 4 km od Milíčova, 6 km severovýchodně od Vyskytné a 5 km od Opatova.\n\nGeomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Vyskytenská pahorkatina. Průměrná nadmořská výška činí 610 metrů. Jedlovský potok protéká západní částí katastru a poté tvoří jižní hranici území. U bývalého hospodářského stavení Pánkovsko roste památná 31metrová lípa malolistá.\n\nPodle sčítání 1921 zde žilo v 62 domech 408 obyvatel, z nichž bylo 222 žen. 406 obyvatel se hlásilo k československé národnosti. Žilo zde 358 římských katolíků, 48 evangelíků a 2 příslušníci Církve československé husitské.\n\nDušejov je členem Mikroregionu Dušejovsko a místní akční skupiny Třešťsko.\n\nObec má devítičlenné zastupitelstvo, v jehož čele stojí starostka Jana Bulantová, v letech 2006-2010 tuto funkci vykonávala Zdenka Tajovská.\n\nV obci sídlí firmy Zemědělské družstvo Dušejov, družstvo, .A.S.A. Dačice s.r.o., LIV lines s.r.o., KAVEX – GRANIT HOLDING a.s., HUNSGAS s.r.o., Lesní školka Pánkovsko, s.r.o., TEXANA v.o.s., Mader Immobilien spol. s r.o., I. Opatovská, spol. s r. o., ARDEWO s.r.o., pobočka České pošty a obchod firmy LAPEK, a.s. Služby zde poskytují praktický a dětský lékař a dva veterináři.\n\nObcí prochází silnice II. třídy č. 602 z Vyskytné do Jihlavy, dále pak komunikace III. třídy č. 13114 do Zbilid, č. 1336 do Milíčova, č. 1338 do Boršova a č. 01945 do Ježené. Dopravní obslužnost zajišťují dopravci ICOM transport, ČSAD Benešov, ČSAD STTRANS a ARRIVA PRAHA. Autobusy jezdí ve směrech Praha, Pelhřimov, Jihlava, Vlašim, Pacov, Černovice, Opatov, Kamenice nad Lipou, Strakonice, Písek, Tábor, Brno, Plzeň, Čechtice, Hojkov, Nový Rychnov, Vyskytná a Čejkov.\n\nZákladní škola a Mateřská škola Dušejov je příspěvková organizace, kterou zřizuje obec Dušejov. Škola se věnuje integraci žáků s autismem, s postižením tělesným, zrakovým a mentálním a dětí s poruchami učení a chování. V roce 2011/2012 do školy docházelo 99 dětí. Dojíždějí sem i žáci z menších obcí – Hojkov, Boršov, Milíčov, Jedlov, Mirošov, Hubenov, Jiřín a Ježená. Mateřskou školu ve školním roce 2011/2012 navštěvovalo 45 dětí.\n\nV Dušejově sídlí knihovna. Sbor dobrovolných hasičů Dušejov byl založen v roce 1888. TJ Dušejov 2000 hraje v sezoně 2014/2015 IV. tř. mužů, skupina B v okrese Jihlava, má také týmy dorostu a mladších žáků, kromě fotbalu se věnuje i šipkám. Dále zde působí Myslivecké sdružení Háje Dušejov a Český červený kříž Dušejov.\n\n\n\n\n"}
{"id": "118096", "url": "https://cs.wikipedia.org/wiki?curid=118096", "title": "Doubravička", "text": "Doubravička\n\nObec Doubravička se nachází v okrese Mladá Boleslav, kraj Středočeský. Rozkládá se asi jedenáct kilometrů západně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1324.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nSilniční doprava\n\nObcí prochází silnice III. třídy.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční dopravna Skalsko ve vzdálenosti 6 km ležící na trati 076 z Mělníka do Mladé Boleslavi.\n\nAutobusová doprava\n\nDo obce jezdily v pracovních dnech května 2011 příměstské autobusové linky Mladá Boleslav-Doubravička \"(5 spojů tam i zpět)\" a Mladá Boleslav-Bezno-Benátky nad Jizerou \"(2 spoje zpět)\" \n\n"}
{"id": "118097", "url": "https://cs.wikipedia.org/wiki?curid=118097", "title": "Dudín", "text": "Dudín\n\nObec Dudín () se nachází v okrese Jihlava v Kraji Vysočina. Žije zde obyvatel.\n\nNázev se vyvíjel od varianty Dudin (1226, 1375, 1437, 1458), Dudijn (1602) až k podobě Dudín v roce 1654. Místní jméno je odvozeno od osobního jména Duda a znamenalo Dudův dvůr.\n\nPrvní písemná zmínka o obci pochází z roku 1226.\n\nDudín leží v okrese Jihlava v Kraji Vysočina. Nachází se 3,5 km jižně od Ústí, 3 km západně od Zbilid, 11 km severozápadně od Vyskytné nad Jihlavou, 3,5 km severně od Opatova, 4,5 km severovýchodně od Vyskytné a 4,5 km jihovýchodně od Mysletína. Geomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Vyskytenská pahorkatina. Průměrná nadmořská výška činí 627 metrů.\n\nNejvyšší bod, Na Klíně (633 m n. m.), leží severozápadně od obce. Obcí protéká Dudínský potok, západně od Dudína pak Březinský potok, na němž se rozkládají rybník Strakáč a Štěcháč. Severně od obce se Dudínský potok zleva vlévá do Bukovského potoka. Jižní hranici katastru tvoří Jankovský potok, jenž je vyhlášen jako evropsky významná lokalita. Na území Dudína se rovněž rozkládá přírodní rezervace Rybník Březina, který je chráněn pro zachování přirozeného společenstva vodních a mokřadních rostlin s dominujícím stulíkem žlutým a ďáblíkem bahenním.\n\nPodle sčítání 1921 zde žilo v 66 domech 428 obyvatel, z nichž bylo 226 žen. 425 obyvatel se hlásilo k československé národnosti. Žilo zde 355 římských katolíků, 22 evangelíků a 49 příslušníků Církve československé husitské.\n\nObec se nečlení na místní části, má jediné katastrální území pojmenované Dudín, na němž se nacházejí 2 základní sídelní jednotky – Buková a Dudín.\n\nObec má sedmičlenné zastupitelstvo, v jehož čele stojí starosta Luboš Jakubů.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 18. dubna 2014.\n\nZnak: V zeleno-stříbrně šikmo sníženě děleném štítě nahoře stříbrná růže, dole šikmo vztyčený zelený bukový list. Vlajka: Zelený list s bílým dolním vlajícím trojúhelníkem sahajícím do třetí desetiny šířky listu. V zeleném poli bílá růže, v bílém poli šikmo vztyčený zelený bukový list. Poměr šířky k délce listu je 2 : 3.\n\nV obci sídlí firma ESO - Computer, s.r.o. Obcí prochází silnice III. třídy č. 34776 z Bukové ke komunikaci II. třídy č. 131 a silnice III. třídy č. 13117, která spojuje Dudín se silnicí III. třídy č. 13115. Dopravní obslužnost zajišťuje dopravce ICOM transport. Autobusy jezdí ve směrech Humpolec, Větrný Jeníkov, Havlíčkův Brod a Jihlava.\n\nMístní děti dojíždějí do základní školy ve Větrném Jeníkově. Působí zde Sbor dobrovolných hasičů Dudín. Sídlí zde knihovna.\n\n\n"}
{"id": "118098", "url": "https://cs.wikipedia.org/wiki?curid=118098", "title": "Doupě (okres Jihlava)", "text": "Doupě (okres Jihlava)\n\nObec Doupě () se nachází v okrese Jihlava v Kraji Vysočina. Žije zde obyvatel.\n\nNázev se vyvíjel od varianty Daupie (1678, 1718), Daupe (1720), Daupie (1751), Daupie a Daupě (1846) až k podobám Doupie a Doupě v roce 1872. Místní jméno pochází ze slova doupě a znamenalo ves, která leží v místě připomínající doupě (v uzavřeném dole či díře).\n\nPrvní písemná zmínka o obci (v telčském urbáři) pochází z roku 1580. Ves Doupě byla od 16. století součástí telčského panství až do roku 1849. Podle vceňovacího operátu žilo roku 1843 v Doupi 148 obyvatel, z toho 72 mužů a 76 žen ve 20 domech a 33 domácnostech. Z nich se živilo 8 zemědělstvím, 4 živnostmi a 1 obojím, vedle 20 nádeníků. Desátky byly odváděny panství Telč a faře tamtéž. Z Doupě se jezdilo na týdenní úterní trhy do Telče.\n\nDo roku 1849 bylo Doupě součástí panství Telč v Jihlavském kraji. V letech 1850 až 1855 podléhalo politické pravomoci Podkrajského úřadu v Dačicích a v soudní správě Okresnímu soudu v Telči. Po vzniku smíšených okresních úřadů s politickou a soudní pravomocí bylo vletech 1855 až 1868 podřízeno Okresnímu úřadu v Telči. Když byly roku 1868 veřejná správa a soudnictví opět odděleny, vrátilo se pod politickou pravomoc Okresního hejtmanství v Dačicích, od roku 1919 okresní správy politické a od roku 1928 okresního úřadu tamtéž a v soudnictví pod Okresní soud v Telči.\n\nPo osvobození v květnu 1945 náleželo pod Okresní národní výbor v Dačicích a po územní reorganizaci od roku 1949 pod správní okres Třešť a nově vzniklý Jihlavský kraj. Při další územní reorganizaci v polovině roku 1960 se stalo součástí správního okresu Jihlava v Jihomoravském kraji až do zrušení okresního úřadu v Jihlavě koncem roku 2002. Od 1. dubna 1980 do 31. prosince 1991 byla místní částí Telče, od 1. ledna 1992 je samostatnou obcí. Od roku 2003 spadá jako samostatná obec pod pověřený městský úřad v Telči v samosprávném kraji Vysočina.\n\nVe 2. polovině 19. a v 1. polovině 20. století se většina obyvatelstva obce živila zemědělstvím. V roce 1900 byla výměra hospodářské půdy obce 497 ha. Živnosti roku 1911: 1 hostinský, 1 kameník a 1 obchodník se smíšeným zbožím. K roku 1924 se uvádí: lesní revír velkostatku Telč Podstatských-Lichtenštejnů, zpracování kamene, tírna lnu a hospodářství fy F. Foit, živnosti: 1 hostinský, 1 obchodník se smíšeným zbožím, 1 obuvník, 1 švadlena, 7 hospodařících rolníků. Obec byla elektrifikována připojením na síť ZME Brno roku 1931. JZD vzniklo roku 1949, roku 1962 bylo sloučeno do JZD Roštýn Třeštice a to roku 1976 do JZD Roštýn Hodice. Po roce 1945 bylo postaveno: kulturní dům, kravín, haly na zpracování kamene, 4 obytné domy.\n\nDoupě leží v okrese Jihlava v Kraji Vysočina. Nachází se 4,5 km jižně od Růžené, 2 km jihozápadně od Třeštice a 6,5 km od Hodic, 6 km západně od Sedlejova, 5 km severozápadně od Studnic, 6,5 km severně od Telče, 4,5 km severovýchodně od Vanova a 2 km od Vanůvku a 5 km od Řásné a 3 km východně od Řídelova. Geomorfologicky je oblast součástí Česko-moravské subprovincie, konkrétně leží na rozmezí Křižanovské vrchoviny a Javořické vrchoviny a jejich podcelků Brtnická vrchovina a Jihlavské vrchy, v jejichž rámci spadá pod geomorfologické okrsky Třešťská pahorkatina a Řásenská vrchovina. Průměrná nadmořská výška činí 593 metrů. Nejvyšší bod, Vyštěnec (688 m n. m.), leží severně od obce. Vsí protéká Třešťský potok, na němž se rozkládá Doupský rybník. Západně od Doupěte se do Třešťského potoka ze severu vlévá bezejmenný potok, na němž leží v katastru obce leží rybník Kokšovka.\nZápadně od obce se rozkládá evropsky významná lokalita Šilhánky, kde žije kuňka ohnivá. Dále se zde nachází evropsky významná lokalita a přírodní rezervace Roštýnská obora, kde žije netopýr černý. Další evropsky významná lokalita a přírodní rezervace se nazývá Doupský a Bažantka, která je chráněná pro přirozené eutrofní vodní nádrže s vegetací typu Magnopotamion nebo Hydrocharition a ohrožený rostlinný druh Nuphar pumila. Památná 37metrová douglaska tisolistá roste na okraji lesní školky u hradu Roštejn, její stáří bylo v roce 1994 odhadováno na 130 let.\n\nPodle sčítání 1930 zde žilo v 42 domech 270 obyvatel. 270 obyvatel se hlásilo k československé národnosti. Žilo zde 268 římských katolíků a 1 evangelík.\n\nRoku 1788 zde byla zřízena náboženským fondem škola, k níž byly přiškoleny Řídelov, Studnice, Třeštice a Vanůvek. Původně se učilo v soukromém domě, roku 1805 byla postavena škola, roku 1882 přestavěna a rozšířena na dvoutřídní. V 70. letech 20. století byla škola zrušena a žactvo převedeno do Telče a Třeště.\n\nDoupě je členem Mikroregionu Telčsko a místní akční skupiny Mikroregionu Telčsko.\n\nObec má sedmičlenné zastupitelstvo, v jehož čele stojí starosta Otto Christián.\n\nV obci sídlí firmy KERAMICKÉ CENTRUM DOUPĚ o.p.s. a EcoPal, s.r.o. Obcí prochází silnice III. třídy č. 11262 z Třeštic do Vanůvku. Dopravní obslužnost zajišťují dopravci ICOM transport a Radek Čech - Autobusová doprava. Autobusy jezdí ve směrech Jihlava, Telč, Mrákotín, Studená a Jindřichův Hradec. Obcí prochází cyklistické trasy č. 16 z Růžené do Vanůvku a č. 5123 do Třeštic a žlutě značená turistická trasa z Roštejna do Volevčic.\n\n\n\n"}
{"id": "118099", "url": "https://cs.wikipedia.org/wiki?curid=118099", "title": "Felbabka", "text": "Felbabka\n\nObec Felbabka se nachází v okrese Beroun ve Středočeském kraji, asi 4 km jihovýchodně od města Hořovice. Žije zde obyvatel.\n\nPrvní písemná zmínka o obci pochází z roku 1788. Narodil se zde Jan Váňa, objevitel černého uhlí na Kladensku. V minulosti místo hojně navštěvované trampy.\n\nV souvislosti se zánikem vojenského újezdu Brdy bylo k 1. lednu 2016 k obci připojeno katastrální území \"Felbabka v Brdech\", které vzniklo k 10. únoru 2014. Toto území má rozlohu 0,177424 km² a je zde evidováno 0 budov a 0 obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nNa Felbabce je fotbalové mužstvo, které hraje III. třídu. V letech 1937–2006 zde působil také klub ledního hokeje TJ Felbabka, který hrál zápasy na zimním stadionu v Berouně.\n\nDopravní síť\n\nVeřejná doprava 2011\n\n"}
{"id": "118100", "url": "https://cs.wikipedia.org/wiki?curid=118100", "title": "Druhanov", "text": "Druhanov\n\nDruhanov () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1362.\n\n"}
{"id": "118101", "url": "https://cs.wikipedia.org/wiki?curid=118101", "title": "Dobroutov", "text": "Dobroutov\n\nObec Dobroutov je vesnice v okrese Jihlava v kraji Vysočina, rozkládající se na české straně historické zemské hranice Čech a Moravy. Žije zde obyvatel.\n\nNázev Dobroutov nejspíš vznikl přivlastňovacím jménem od osobního srbského jména Dobrút. V roce 1356 obec nesla název Dobrutow, 1547 Dobrautow, 1597 Daubrotow a roku 1654 Dobrautow.\n\nNejstarší písemná zmínka pochází z listiny Čeňka z Lipé z roku 1356. Obec patřila po staletí až do roku 1850 pod polenské panství. V roce 1620 projížděl na Moravu tehdejší král Bedřich Falcký, jel po obchodní stezce tehdy zvané „Královská“, v jejíž stopách dnes stojí silnice z Polné do Třebíče. V západní části obce dříve stávala tvrz, kde se před dobyvačnými nájezdníky ukryl Jiří z Poděbrad. V 19. století byla ves třetím největším sídlem na Polensku, po Polné a Nížkově. V roce 1826 zřídili v Dobroutově školu, roku 1903 místní občané založili sbor dobrovolných hasičů. Mlýn zvaný „Krcálek“ tu pracoval od nepaměti až do roku 1960, kdy byl uzavřen. O mlýnu se traduje pověst spojená s hastrmanem.\n\nPo druhé světové válce se tu usídlil rumunský prapor, který spolu s Rudou armádou osvobozoval kraj a který po svém odchodu v obci zanechal památný rumunský kříž. Po únoru 1948 se muselo několik selských rodin z vesnice vystěhovat na rozkaz akčního výboru KSČ. Roku 1958 místní založili Jednotné zemědělské družstvo, jenž se v roce 1974 sloučilo s polenským JZD Vysočina. K obci ještě nedávno náležely dva domy v osadě Lipině (č. p. 9, nesoucí původně původně č.p. 60 a zadní polovina domu 1), které nyní náleží ke katastrálnímu území Jamné u Jihlavy. V letech 2001–2002 v obci zavedli plyn.\n\nDobroutov leží v okrese Jihlava v Kraji Vysočina. Nachází se v hlubokém údolí 5,5 km jižně od Záborné, 5 km jihozápadně od Janovic, 4,5 km severozápadně od Zhoře, 2 km severně od Lipiny a 3,5 km jižně od Polné. Geomorfologicky je oblast součástí Česko-moravské subprovincie, konkrétně Havlíčkobrodské pahorkatiny a jejího podcelku Hornosázavská pahorkatina, v jejíž rámci spadá pod geomorfologický okrsek Přibyslavská pahorkatina. Průměrná nadmořská výška činí 517 metrů. Nejvyšší bod o nadmořské výšce 583 metrů leží východně od obce na okraji lesu Ochoz. Katastr obce zahrnuje největší lesní komplex na Polensku, Ochoz. Vsí se vine Zhořský potok, další potok, Ochozský, vytváří hranici mezi Dobroutovem a Zábornou. Na území obce se rozkládají čtyři rybníky, jeden z nich byl vybudován na návsi, další jsou v Ochozském lese, Horní Ochoz (též Prohled), Dolní Ochoz a Čihadlo. K obci náleží také hájenka v Ochozi čp. 74.\n\nStojí zde 82 obytných domů, 70 z nich je trvale obydleno, ostatní slouží k rekreačním účelům. Podle sčítání 1921 zde žilo v 81 domech 467 obyvatel, z nichž bylo 227 žen. 464 obyvatel se hlásilo k československé národnosti. Žilo zde 464 římských katolíků a 2 příslušníci Církve československé husitské.\n\nV letech 1869–1880 spadal Dobroutov pod okres Polná, v letech 1880–1961 pod okres Německý Brod (později Havlíčkův), od roku 1961 patří pod okres Jihlava.\n\nDobroutov je členem Dobrovolného svazeku obcí Mikroregionu Polensko a místní akční skupiny Českomoravské pomezí.\n\nObec má sedmičlenné zastupitelstvo, v jehož čele stojí starosta Václav Vavroušek.\n\nFunguje tu obchod se smíšeným zbožím Jednota, hostinec a společenský sál. Sídlí zde truhláři, zedníci, tesaři, kovoobráběči a stavební firma. Okolní půdu obdělává 6 soukromých rolníků a zemědělské družstvo z Polné. Dále zde sídlí firmy STROM-SPECI, s.r.o. a DOBROSOL družstvo. Škola se tady provozovala do roku 1978, teď v ní sídlí obecní úřad. Obec se nachází podél silnice II. třídy č. 351. Dopravní obslužnost zajišťuje dopravce ICOM transport. Autobusy jezdí ve směrech Jihlava, Polná, Arnolec a Měřín. Do katastru obce zasahuje plocha sportovního letiště Zhoř u Polné.\n\nMístní děti dojíždějí do základní školy v Polné. V roce 2002 obecní úřad vydal dvě emise barevných pohlednic. K Dobroutovu se váže několik pověstí, jejichž zápis je uložen v archivu Klubu za historickou Polnou. Místní knihovna spadá pod Městskou knihovnu v Jihlavě. Sbor dobrovolných hasičů Dobroutov má tři družstva – muži, ženy a děti. V bývalém lomu na okraji vsi, kde se těžil durbachit a v 18. století údajně grafit, se nalézá sportovní střelnice Klubu vojáků v záloze.\n\n\nŽil zde lesní inženýr a publicista František Kratochvíl (1906–1994).\n\n\n"}
{"id": "118102", "url": "https://cs.wikipedia.org/wiki?curid=118102", "title": "Dráchov", "text": "Dráchov\n\nObec Dráchov () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o Dráchovu pochází z roku 1257, kdy byl majitelem vesnice Jindřich z Dráchova. Pod Dráchovem se na řece Lužnici nacházel brod, který býval součástí obchodní stezky z Čech do Rakouska. Do prosince roku 2014 zde stál železný silniční most (dlouhá léta známý svojí dřevěnou mostovkou), který se nacházel po proudu od Dráchovského jezu u mlýna Fousek. Ten však již nevyhovoval a proto byl nahrazen mostem novým.\n\nVesnice se nachází necelý jeden kilometr západně od silniční křižovatky (U sloupu) Praha – České Budějovice (E55) a Jindřichův Hradec – Bechyně, od 28. června 2013 tudy vede také dálnice D3. U křižovatky je také železniční zastávka Řípec-Dráchov.\n\nNa pravém břehu Lužnice nedaleko obce se nachází přírodní rezervace Dráchovské tůně. Jedná se o bývalá odvodněná ramena řeky. Oblast je zajímavá výskytem chráněného rostlinstva a hnízdišť ptactva.\n\nDominantou obce nad řekou Lužnice je zdáli viditelná věž kostela svatého Václava, původně gotického, v němž jsou uloženy náhrobky pánů z Dráchova. \n\nNa severním okraji vesnice stojí bývalá dráchovská tvrz ze 14. století, na které roku 1353 sídlil Oldřich z Dráchova. Panským sídlem přestala být na počátku šestnáctého století a později byla upravena na sýpku.\n\n\n"}
{"id": "118103", "url": "https://cs.wikipedia.org/wiki?curid=118103", "title": "Eš", "text": "Eš\n\nEš (německy \"Esche\") je malá zemědělská obec, která leží 5 km jižně od Pacova v okrese Pelhřimov v Kraji Vysočina. Název obce vychází z původního německého pojmenování, které v překladu znamená jasan. Žije zde obyvatel.\n\nPrvní písemná zmínka o obci pochází z roku 1415. V roce 1866 byla dostavěna kaple sv. Magdaleny, po vzniku Československé republiky bylo v obci zvoleno první obecní zastupitelstvo, roku 1936 založena jednotka sboru dobrovolných hasičů. V 70. letech 20. století bylo zrušeno místní JZD a Eš byla přiřazena k obci Kámen. K opětnému osamostatnění Eše došlo po roce 1990.\n\nV 19. století zde v 39 budovách bydlelo 250 obyvatel, v roce 1945 už jen 150 lidí. Výrazný pokles nastal v 50. letech 20. století a zejména po zrušení místního JZD po roce 1970. Dnes zde žije obyvatel.\n\n\n"}
{"id": "118105", "url": "https://cs.wikipedia.org/wiki?curid=118105", "title": "Hůrky", "text": "Hůrky\n\nObec Hůrky (katastrální území \"Hůrky u Rokycan\") se nachází v okrese Rokycany v Plzeňském kraji, mezi kopci přírodního parku Trhoň, asi šest kilometrů východně od Rokycan. Žije v ní obyvatel.\n\nNázev vesnice je odvozen ze slova hórka ve významu malá hora. V historických pramenech se objevuje ve tvarech: Horka (1379), w huorkach (1478), Huorky (1505) a Hurky (1655).\n\nPrvní písemná zmínka o obci (\"villa Horka\") pochází z roku 1379, kdy se Hůrky jmenují v \"Rožmberském urbáři\" jako součást strašického panství.\n\n"}
{"id": "118106", "url": "https://cs.wikipedia.org/wiki?curid=118106", "title": "Hačky", "text": "Hačky\n\nObec Hačky se nachází v okrese Prostějov v Olomouckém kraji. Žije zde obyvatel.\n\nPrvní písemná zmínka o obci pochází z roku 1318.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "118107", "url": "https://cs.wikipedia.org/wiki?curid=118107", "title": "Herink", "text": "Herink\n\nObec Herink se nachází v okrese Praha-východ v kraji Středočeském. Rozkládá se asi devatenáct kilometrů jihovýchodně od centra Prahy a sedm kilometrů jihozápadně od města Říčany. Žije zde obyvatel, jejich počet prudce roste, v roce 2006 bylo v obci trvale hlášeno pouze 83 lidí.\n\nPodle Věštníku mnichovického vikariátu čerpajícího z nejstarších dochovaných listin se Herink poprvé připomíná v roce 1422, píše se zde o dvoru v Herinku, který patřil vdově po pražském měšťanu. Z toho lze odvodit, že obec existovala mnohem dříve než o ní byla vydána první písemná zpráva. Dokládá to i fakt, že při úpravách potoka ve „Tvrzce“ ve třicátých letech narazili kopáči na okruh dvojitých kamenných valů. Spisovatel Eduard Štorch ve svém románu \"Hrdina Nik\" píše o jistém avarském hrynku (opevněném táboře), který ležel v 7. století jižně od Prahy.\n\nVes byla po celé feudální období majetkově rozdělena. V roce 1622 náležela část Mikuláši Beřkovskému ze Šebířova na Horkách a Košeticích, který ji odprodal i s blízkými Lojovicemi nejvyššímu zemskému písaři, Kryštofovi Vratislavovi z Mitrovic na Dírném a Březině. V roce 1654 byl Herink součástí dobřejovického panství Viléma Voka Víty ze Rzavého. Poslední zmínka o vsi na sklonku feudalismu pochází z roku 1829, kdy její část příslušela k modletickému statku Ignáce Vyšína.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Herink \"(151 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie v Herinku, hospodářské strojní družstvo, hostinec, kolář, kovář, obuvník, 9 rolníků, řezník, sadař, sedlář, trafika,  truhlář.\n\nÚzemí obce protíná Pražský okruh spojující dálnice D1 a D5. Silnice III. třídy na území obce jsou:\n\nŽelezniční trať ani stanice na území obce nejsou.\n\nObcí projížděly v roce 2018 příměstské autobusové linky Praha,Opatov-Velké Popovice,Todice \"(v pracovních dnech 17 spojů, o víkendech 8 spojů)\" a Mukařov-Doubek-Říčany-Modletice-Jesenice \"(v pracovních 4 spoje)\" (ARRIVA CITY s.r.o.)\n\n"}
{"id": "118108", "url": "https://cs.wikipedia.org/wiki?curid=118108", "title": "Hlohovčice", "text": "Hlohovčice\n\nObec Hlohovčice se nachází v okrese Domažlice v Plzeňském kraji. Žije zde obyvatel.\n\nPrvní písemná zmínka o obci pochází z roku 1381.\n\n"}
{"id": "118109", "url": "https://cs.wikipedia.org/wiki?curid=118109", "title": "Hnačov", "text": "Hnačov\n\nObec Hnačov se nachází v okrese Klatovy, kraj Plzeňský. Žije zde obyvatel.\n\nPrvní písemná zmínka o obci pochází z roku 1411.\n\n"}
{"id": "118110", "url": "https://cs.wikipedia.org/wiki?curid=118110", "title": "Hředle (okres Rakovník)", "text": "Hředle (okres Rakovník)\n\nObec Hředle (pomnožné, tedy: \"ty Hředle, do Hředel, ve Hředlích\") se nachází v okrese Rakovník, kraj Středočeský, necelých 10 km severně od Rakovníka. Žije zde obyvatel.\n\nVětšinu zástavby v obci tvoří nižší stavení venkovského typu. Častým stavebním materiálem je opuka, tak jako ve většině okolních obcí.\n\nObcí na několika místech protéká Červený potok, do kterého se mezi obcemi Krušovice a Krupá vlévá Krušovický potok a končí jako přítok Lišanského potoka.\n\nPrvní písemná zmínka o obci pochází z roku 1227. Farní (dnes filiální) kostel Všech svatých se připomíná od roku 1315.\n\nVe Hředlích se narodil básník-samouk František Chládek.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Hředle \"(1148 obyvatel, poštovní úřad, telegrafní úřad, telefonní úřad, četnická stanice, katol. kostel)\" byly v roce 1932 evidovány tyto živnosti a obchody: nákladní autodopravce, biograf Sokol, 4 cihelny, 4 holiči, 4 hostince, 3 koláři, konsum Rakovník, 3 kováři, 2 krejčí, 4 mlýny, 2 obuvníci, pekař, pila, 4 rolníci, řezník, sadař, 3 obchody se smíšeným zbožím, spořitelní a záložní spolek v Hředlích, 3 trafiky, 2 truhláři, 2 zámečníci.\n\n\nDopravní síť\nVeřejná doprava 2011\n\n"}
{"id": "118111", "url": "https://cs.wikipedia.org/wiki?curid=118111", "title": "Hamry (okres Klatovy)", "text": "Hamry (okres Klatovy)\n\nObec Hamry se nachází v okrese Klatovy, kraj Plzeňský, asi 8 km jjv. od Nýrska a 22 km jjz. od Klatov. Leží na Šumavě, v údolí řeky Úhlavy, ze západu lemovaném pohraničním Královským hvozdem. Žije zde obyvatel.\n\nObec se nečlení na části, má ale dvě katastrální území, \"Hamry\" a \"Zadní Chalupy\".\n\nPrvní písemná zmínka o obci pochází z roku 1654. Hamry byly králováckou rychtou, jednou z osmi na Šumavě (její obyvatelé byli poddanými krále).\n\n\n"}
{"id": "118112", "url": "https://cs.wikipedia.org/wiki?curid=118112", "title": "Hředle (okres Beroun)", "text": "Hředle (okres Beroun)\n\nObec Hředle (pomnožné, tedy: \"ty Hředle, do Hředel, ve Hředlích\") se nachází v okrese Beroun, kraj Středočeský, jihozápadním směrem zhruba 13 km od Berouna a 4 km od Zdic, podél toku Stroupinského potoka. Žije zde obyvatel.\n\nPrvní písemná zmínka o obci pochází z roku 1336.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Hředle \"(667 obyvatel)\" byly v roce 1932 evidovány tyto živnosti a obchody: 3 hostince, konsum Včela, kovář, krejčí, 2 mlýny, obuvník, pila, pohlednice, řezník, 2 obchody se smíšeným zbožím, 2 trafiky, 2 truhláři.\n\n\nDopravní síť\n\nVeřejná doprava 2011\n"}
{"id": "118113", "url": "https://cs.wikipedia.org/wiki?curid=118113", "title": "Haškovcova Lhota", "text": "Haškovcova Lhota\n\nObec Haškovcova Lhota () se nachází v okrese Tábor v Jihočeském kraji. Žije zde obyvatel.\n\nKatastrální území obce leží 4,7 km severně od Bechyně. Obec leží 1 km od komunikace II/122 z Bechyně do Opařan. Okolo obce jsou pole a louky, které postupně přecházejí do rozsáhlých lesů. Jsou tu dvě vodní plochy, první vodní plocha je opravená požární nádrž na návsi a druhá vodní plocha je rybník, který se nachází na severní straně obce zvaný V jezerách. Nedaleko obce teče řeka Smutná a směrem k Bechyni, kde ústí do řeky Lužnice.\n\nByl zde původně vystavěn panský dvůr a vedle dvora byli usazení deputátní dělníci, kterým byly darovány panské pozemky a na určitou dobu lhůtu osvobozené od všech poplatků.\n\nJméno Haškovcova pochází od prastarého rodu Haškovců, kteří zde sídlili.\n\nRoku 1477 Burian z Lažan dostal svůj dědický, bratrský a otcovský díl, od svých bratrů Václava a Voldřicha. Burian z Lažan dostal pustou tvrz v Podolí, dvůr poplužní, zpustlou ves Lhotu a dvory v Borovanech a Ratajích. Jeho rod zde nejspíš vládl až do roku 1569. Historické prameny uvádí, že v tomto roce se stala obec Lhota novým majetkem Petra Voka z Rožmberka a náležela k jeho panství.\n\nV roce 1651 se ve Lhotě jmenují Jan Haškovec, Tomáš Haškovec, grunty Novákovský, Frankeho, Martina Kocourka, Matěj Chmel, chalupa Kocourkovská, Na Vejvodově, Martina Nováčka a mlýn Jiřího Viktory.\n\nV roce 1678 v obci bylo 6 gruntů a 4 chalupy a v roce 1785 byly domy očíslovány. Dům č.1 obecní kovárna, č. 2 Jan Suchan, č. 3 obecní domek, č. 4 Antonín Kocourek, č. 5 Pavel Veselý, sedlák, č. 6 Jan Suchan, sedlák, č. 7 Václav Haškovec, sedlák, č. 8 Martin Haškovec, sedlák, č. 9 Jan Černý, chalupník, č. 10 Antonín Haškovec, sedlák, č. 11 František Nováček, sedlák, č. 12 Vojtěch Haškovec, sedlák, č. 13Josef Bambas, č. 14 Mates Šulc, č. 15 vdova Zelená.\n\nDěti docházely od roku 1902 do školy v Ratajích. Roku 1927 se začalo se stavbou školy, do té doby děti chodily do školy v Ratajích. Za 5 let byla škola dostavěna.  Spolek dobrovolných hasičů byl založen roku 1903.\nV roce 2014 měla obec 77 obyvatel, kteří žili ve 46 domech. Obec má svůj obecní úřad. Škola v dnešní době již neslouží k účelům, k jakým byla postavena, ale je využívána jako rodinný dům. V obci je knihovna, která byla založena roku 1924 a má cca 100 svazků. Tato knihovna je provozována do dnešní doby a je součástí Městské knihovny v Táboře. V obci je zaveden elektrický proud, je tu veřejný vodovod, veřejná kanalizační síť, komunikace jsou ve velmi dobrém stavu. V dolní části návsi je kaplička. Na horní části návsi je malé dětské hřiště a celá náves je upravená. Okolo cesty, původní zemské stezky, směrem k rybníku V jezerách, je nově vysázená alej. Na polích hospodaří soukromý zemědělec. V obci je menší pila s dřevovýrobou palet. V obci je ubytování. \n\nVe směru od severu k jihu vede 1 km východním směrem od obce Haškovcova Lhota silnice číslo II/122, která spojuje obec Opařany s obcí Bechyně. Autobusová zastávka je na této komunikaci. Cestovat je odtud možné do Bechyně, Opařan nebo Milevska. Železnice tudy není vedena. Nejbližší železniční stanice je v Bechyni, kde končí jednokolejná elektrifikovaná trať číslo 202 trasa Bechyně - Tábor.\n\nObcí Haškovcova Lhota nevede cyklistická či značená turistická trasa KČT. Obcí a katastrálním území obce je vedena archeologická naučná stezka a jsou zde rozmístěna zastavení a informační panely.\n\nKaple vystavená v roce 1856 se zvonem je součástí návsi v těsné blízkosti budovy obecního úřadu č.p. 5. Zvon v kapli je zcela funkční a každou neděli ve 12:00 hodin se rozezvoní na celou vesnici. Zděné kapličky u ohradní zdi č.p. 12 na západní části návsi a zděná kaplička v ohradní zdi u č.p. 15 na severní straně návsi. Boží muka se nacházejí jižně od Haškovcovy Lhoty a pochází asi z 1. poloviny 19. století.\n\nPatnáctikilometrová trasa od Hrašeho rodného domu v Ratajích, přes Valy ratajské, tedy pozůstatek středověkého tvrziště, zbylé mohyly a okolo místa zvané Homoli nedaleko Haškovcovy Lhoty a zpátky do Ratají. Panely zachycují současné pojetí archeologie, archeologické způsoby a metody výzkumu i zpracování výsledků. Na panelech je možno vidět kresby Jana Karla Hraše, fotografie nálezů a mapku s rozmístěním jednotlivých zastavení.\n"}
{"id": "118114", "url": "https://cs.wikipedia.org/wiki?curid=118114", "title": "Horka (okres Chrudim)", "text": "Horka (okres Chrudim)\n\nObec Horka se nachází v okrese Chrudim, kraj Pardubický. Součástí obce jsou také vesnice Hlína, Mezihoří a Silnice. Žije zde obyvatel.\n\nPrvní písemná zmínka o obci pochází z roku 1452.\n\nV jižní části obce se nachází rybník o rozloze 0,164 hektarů s molem. Horecký rybník (mimo obec) je větší a má ostrůvek. Jeho velikost je zhruba kolem 31 hektarů.\n\nHorkou prochází silnice 2. třídy s číslem 355. Silnice je také vesnice 1,25 kilometrů od Horky u Chrudimi.\n\nHorkou u Chrudimi prochází železnice společnosti České dráhy, vlak zde staví na znamení. Horka má dva přejezdy, oba dva se závorami. Autobusová zastávka stojí vedle železniční stanice a na křižovatce u Hostince.\n\nKaple sv. Anny, postavená v roce 1782 (letopočet 1802 nad vstupem označuje datum opravy), se nachází na mírném vršku po levé straně silnice z Chrasti do Hlinska. Uvnitř prosté stavby s věžičkou, na níž je umístěn zvon pořízený obcí roku 1919 místo původního zvonu o váze 32 kg a s reliéfem sv. Jana Nepomuckého z roku 1868, který byl zrekvírován pro válečné účely 15. dubna 1917, se nacházejí varhany, oltářní obraz sv. Anny s Pannou Marií a sv. Josefem z 18. století a Křížová cesta.\n\nPomníček partyzána Pazdery se nachází vedle prodejny potravin po levé straně silnice Chrast – Hlinsko ve směru na Hlinsko. Stojí na místě, kde v noci ze 6. na 7. května 1945 padl v přestřelce při přepadení německé posádky, usazené v horecké škole, člen partyzánské skupiny Luže - Hroubovice Josef Pazdera, zahradník z Hroubovic. Pamětní deska na pomníčku nese tento nápis: \"Zde padl za svobodu naší vlasti statečný její syn Josef Pazdera 6.5.1945\".\n\nPískovcový kříž s ukřižovaným Kristem se nachází na křižovatce na začátku obce ve směru od Chrasti po pravé straně. Na podstavci je napsáno věnování: „Ke cti a slávě Boží věnovali manželé Jos. a Fr. Dvořákovi z Horky L.P.1898“ a verš z Jeremiáše 1.,12.: „Ó, vy všickni, kteříž jdete cestou, pozorujte a vizte, jestli bolest jako bolest má.“\n\nBarokní pískovcová socha sv. Jana Nepomuckého, vytvořená neznámým umělcem v 18. století, se nachází naproti kaple sv. Anny v zahrádce rodinného domku po pravé straně silnice z Chrasti do Hlinska. Na zadní straně podstavce jsou vytesány dva letopočty: 1842 a 1902.\n\nPamátkově chráněný špýchar, který byl postaven v roce 1849, jak hlásá letopočet na jeho štítě, se nachází u domu č. p. 23 v ulici za místní prodejnou. Jednopatrová budova s trojbokým štítem je místními nazývána špejchar u Sládků.\n\nPomník padlým první světové války se nachází po levé straně silnice Chrast – Hlinsko ve směru Hlinsko před požární nádrží. Pomník, který tvoří pískovcová socha truchlící ženy a žulový podstavec, je dílem sochaře Jaroslava Znojemského z Vysokého Mýta. Pomník byl odhalen 28. 9. 1921. Jeho zhotovení stálo 8 590 Kč. Pomník, jenž nese tento nápis: „Těm, přes jejichž mrtvoly zlatá svoboda do naší vlasti kráčela, padlým vojínům z Horky ve válce světové“, připomíná 21 padlých horeckých mužů, jejichž fotografie jsou součástí pomníku. Nápis byl za okupace na příkaz německých úřadů odstraněn. Obnoven byl až v roce 1985.\n\n"}
{"id": "118115", "url": "https://cs.wikipedia.org/wiki?curid=118115", "title": "Holenice", "text": "Holenice\n\nObec Holenice (německy \"Holenitz\") se nachází v okrese Semily, kraj Liberecký. Žije zde  obyvatel.\n\nPrvní písemná zmínka o obci pochází z roku 1398.\n\n\nNa severním okraji obce se v lese na pravém břehu potoka Boučnice u zatáčky silnice, vedoucí do Bítouchova, nachází menší lom. Lom byl založen v pískovcích korycanského souvrství, délka lomové stěny je asi 8 metrů. Vrstvy pískovců jsou vztyčené, neboť lom se nachází na průběhu lužického zlomu. Ve zdejším kaolinitickém pískovci lze nalézt úlomky schránek a jádra ústřic rodů \"Rhynchostreon\" a \"Ostrea\". Lom u Holenic je řazen ke geologickým a paleontologickým lokalitám národního významu.\n"}
{"id": "118116", "url": "https://cs.wikipedia.org/wiki?curid=118116", "title": "Hojovice", "text": "Hojovice\n\nObec Hojovice () se nachází na pravém břehu kdysi zlatonosného Hojovického potoka (levostranného přítoku Černovického potoka), nedaleko města Černovic (ž.st. Černovice u Tábora na trati Obrataň-Jindřichův Hradec) v okrese Pelhřimov v Kraji Vysočina. Obec patří k římskokatolické farnosti Mnich (u Kamenice nad Lipou) v českobudějovické diecézi. Žije zde obyvatel.\n\nPrvní písemná zmínka o obci pochází z roku 1318.\n\nNejvětší pamětihodností je římskokatolický Kostel svatého Václava, který byl vztyčen roku 1713 nákladem rytíře Vraždy z Kunvaldu. Prostá stavba sestává z obdélné lodi (15x8 metrů) a presbytáře, který tvoří obdélné travé a půlkruhová apsida. Chrám na návrší nad obcí je obklopen hřbitovem.\n\n"}
{"id": "118117", "url": "https://cs.wikipedia.org/wiki?curid=118117", "title": "Hojkov", "text": "Hojkov\n\nObec Hojkov () se nachází v okrese Jihlava v Kraji Vysočina. Žije zde obyvatel. Nedaleko obce se nachází národní přírodní památka Hojkovské rašeliniště.\n\nNázev se vyvíjel od varianty Hoykow (1379, 1390, 1415), Hoikau a Hogkow (1790). Pojmenování je odvozeno od osobního jména Hojek (Hojislav).\n\nPrvní písemná zmínka o obci pochází z roku 1379. Na architektonickém uspořádání obce je dodnes patrné středověké uspořádání „okrouhlice“ s obsáhlou návsí a jednotlivými statky na jejím obvodu. Náves dnes obsahuje bývalý dům s kovárnou, starou a novou hasičskou zbrojnici, budovu staré hospody, budovu jednoty a novější obytnou zástavbu. Nejstarší domy v obci lze vysledovat podle číslování.\n\nV letech 1869–1900 spadala pod obec vesnice Boršov.\n\nHojkov leží v okrese Jihlava v Kraji Vysočina. Nachází se 3 km jižně od Dušejova, 3 km jihozápadně od Boršova, 4 km severovýchodně od Nového Rychnova a 2 km východně od Milíčova. Geomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Čeřínská vrchovina. Průměrná nadmořská výška činí 655 metrů. Nejvyšší bod, Březina (743 m n. m.), leží východně od obce. Východně od vsi protéká Hojkovský potok.\n\nSměrem na Milíčov se nachází evropsky významná lokalita Na Oklice, na území Hojkova dále leží národní přírodní památka Hojkovské rašeliniště (chráněno pro zachování rašeliniště a podmáčeného lesa s výskytem chráněných rostlin), západně od obce se nachází i přírodní rezervace Nad Svitákem. Nacházejí se zde i dvě přírodní památky Na Skalce a Pod Mešnicí. Na návsi u kříže z roku 1863 rostou dvě památné lípy srdčité.\n\nPodle sčítání 1921 zde žilo v 75 domech 492 obyvatel, z nichž bylo 270 žen. 492 obyvatel se hlásilo k československé národnosti. Žilo zde 474 římských katolíků a 10 evangelíků.\n\nObec se nečlení na místní části, má jediné katastrální území pojmenované Hojkov, na němž se nacházejí 3 základní sídelní jednotky – vlastní Hojkov a osady Hatlíkov a Nový Hojkov.\n\nHojkov je členem Mikroregionu Dušejovsko a Místní akční skupiny Třešťsko.\n\nObec má pětičlenné zastupitelstvo, v jehož čele stojí starostka Milada Duchanová.\n\nSídlí zde truhlářství a elektroinstalatér. Obcí prochází silnice III. třídy č. 1337 do Milíčova. Dopravní obslužnost zajišťuje dopravce ICOM transport. Autobusy jezdí ve směrech Jihlava, Nový Rychnov a Vyskytná.\n\nMístní děti dojíždějí do základní školy v Dušejově. Působí zde Sbor dobrovolných hasičů Hojkov.\n\n\n\n"}
{"id": "118118", "url": "https://cs.wikipedia.org/wiki?curid=118118", "title": "Hodonín (okres Chrudim)", "text": "Hodonín (okres Chrudim)\n\nObec Hodonín se nachází 13 km jižně od Chrudimi a 1,5 km jihozápadně od Nasavrk v okrese Chrudim, kraj Pardubický. Žije zde  obyvatel.\n\nPrvní písemná zmínka o obci pochází z roku 1329.\n\n\n"}
{"id": "118120", "url": "https://cs.wikipedia.org/wiki?curid=118120", "title": "Hluboké Dvory", "text": "Hluboké Dvory\n\nHluboké Dvory (do roku 1960 Hluboké) jsou obec v okrese Brno-venkov v Jihomoravském kraji. Rozkládají se v Boskovické brázdě, přibližně 8 kilometrů severovýchodně od Tišnova. Žije zde obyvatel.\n\nPrvní písemná zmínka o obci pochází z roku 1349. V 80. a 90. letech 19. století byly Hluboké Dvory součástí Lubě.\n\n\n\n"}
{"id": "118121", "url": "https://cs.wikipedia.org/wiki?curid=118121", "title": "Horky (okres Kutná Hora)", "text": "Horky (okres Kutná Hora)\n\nObec Horky () se nachází v okrese Kutná Hora, kraj Středočeský, asi 6 km jihovýchodně od města Čáslav. Žije zde obyvatel.\n\nPrvní písemná zmínka o obci pochází z roku 1268. Samostatnou obcí jsou Horky od roku 1990.\n\nV obci se roku 1850 narodil Josef Horák, statkář, publicista a politik (poslanec Českého zemského sněmu).\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\n\nDopravní síť\n\nVeřejná doprava 2011\n\n"}
{"id": "118122", "url": "https://cs.wikipedia.org/wiki?curid=118122", "title": "Domanín (okres Hodonín)", "text": "Domanín (okres Hodonín)\n\nDomanín () je obec v okrese Hodonín v Jihomoravském kraji, 11 km severozápadně od Veselí nad Moravou. Žije zde obyvatel. \n\nPoprvé se o Domaníně písemně zmiňuje listina Přemysla Otakara II. z 27. listopadu 1228, ve které velehradský klášter osvobodil od daní a poplatků. Obsahuje seznam klášterních statků, mezi které patřil i Domanín. V letech 1900–1901 došlo k rozsáhlým sesuvům půdy, při kterých bylo zničeno nebo poškozeno 42 domů.\n\nPodle sčítání 1930 zde žilo v 321 domech 1 228 obyvatel. 1 227 obyvatel se hlásilo k československé národnosti. Žilo zde 1 219 římských katolíků, 3 příslušníci Církve československé husitské a 6 osob bez vyznání.\n\nDle sčítání lidu se v roce 2011 se 79,4 % obyvatel hlásilo k české národnosti, 18,5 % k moravské a 1,4 % ke slovenské. 61 % obyvatel se označilo za věřící. K římskokatolické církvi se přihlásilo 56,8 % obyvatel, 30,4 % bylo bez vyznání a 8,6 % na otázku víry neodpovědělo. Domanínská farnost s kostelem sv. Václava je součástí kyjovského děkanátu.\n\n\n\n\n"}
{"id": "118123", "url": "https://cs.wikipedia.org/wiki?curid=118123", "title": "Hartmanice (okres Svitavy)", "text": "Hartmanice (okres Svitavy)\n\nObec Hartmanice se nachází v okrese Svitavy v Pardubickém kraji. Žije zde obyvatel.\n\nPůvod názvu obce se vysvětluje v Hájkově České kronice, kde je uvedeno: začátku 11. století v blízkosti obce Trpína byla svedena bitva mezi Oldřichem, synem Boleslava II. a Boleslavem Chrabrým. Byla to doba, kdy Poláci plenili Moravu a Oldřich poslal svoje vojsko, pod vedením syna Břetislava I., k českým hranicím na pomoc. Obyvatelé vesnice Kamenec zradili Břetislavovo vojsko a Poláci je v rozhodující bitvě na hlavu porazili. Když se to Břetislav dozvěděl, poručil celou ves zbořit. Lidé byli zabiti, nebo se rozutekli po okolních lesích. Muž jménem Hartman se se svoji družinou usadil v místě dnešní vesnice Hartmanice a jeho jméno dalo název nové osadě.\n\nPrvní písemná zmínka o obci pochází z roku 1437, když císař Zikmund daroval své manželce Barboře Celské věnem panství Svojanov, kterému Hartmanice náležely. Je však pravděpodobné, že obec vznikla již v 11. století. Dějiny jsou spjaty s hradem Svojanov a obcí Bystré. Do roku 1583 totiž Hartmanice patřily svojanovskému panství, a pak byly z části přiděleny Bystrému a z části zůstaly Svojanovu a až do roku 1848 byly pod správou bysterského panství. V letech 1848 až 1855 patřily okresu Litomyšl, dále okresu Polička, v letech 1940 až 1945 do okresu Boskovice, pak opět do okresu Polička a od roku 1960 po současnost jsou Hartmanice pod okresem Svitavy.\nNa počátku 18. století byly položeny základy kaple na návrší u Hartmanic. V roce 1712 se bysterského panství ujímá nový majitel Jakub Hanibal III., hrabě z Hohenemsu.\n\nV první polovině 18. století i tento kraj bojuje s morem, což vedlo k obrovským ztrátám a v obci zemřelo 36 lidí. Důsledkem toho bylo uzavření hranic bysterského panství, zejména u moravských hranic u Trpína. Hranice byly hlídány, a pokud by se je někdo pokusil překročit, měl být oběšen na připravených šibenicích. Zda tomu tak bylo, nebo ne, není zpráv. O sv. Václavu roku 1714 byly hranice uvolněny a na památku odvrácení moru byly postaveny sochy sv. Šebestiána a sv. Prokopa v Bystrém.\n\nVe druhé polovině 18. století se do dějin výrazně zapsala hraběnka Marie Rebeka Josefa z Harrachu, rozená z Hohenemsu, která dala roku 1788 rozšířit bysterskou školu i pro děti z Hartmanic.\n\nKoncem 19. století došlo k uklidnění poměrů a zlepšení životních podmínek na vesnici. Představení obce začínají prosazovat zájmy hartmaničanů přímo ve své obci i přesto, že Bystré bylo přirozeným správním a kulturním střediskem. Toto počínání přispělo k založení obecné školy roku 1867 a později, roku 1886, k založení Sboru dobrovolných hasičů.\n\nNa bysterském zámku pobýval básník Jaroslav Vrchlický, kterého si celý kraj zamiloval. Chodíval na vycházky do okolí a z přírody a z dějin kraje čerpal náměty pro svá díla.\n\nRoku 1927 byla dokončena realizace elektrického proudu a zavedení telefonu v obci. V roce 1930 začala fungovat pravidelná autobusová doprava mezi Poličkou a Olešnicí.\nVýznamnou akcí v 50. letech bylo vybudování kulturního domu, což je dnešní obecní úřad, jehož součástí je dnes i mateřská škola. Dále bylo založeno jednotné zemědělské družstvo, kanalizace, opravena a rozšířena vodní nádrž, zřízen obecní rozhlas a začalo se budovat koupaliště.\n\nNejvýznamnější akcí 60. let byla stavba nového kulturního domu, který je dodnes využíván pro nejrůznější společenské akce.\n\nV 70. letech byla vybudována nová prodejna smíšeného zboží Jednota, která je v provozu dodnes. Proběhla také výstavba rodinných domků a vyasfaltování příjezdové komunikace. V devadesátých letech zde vznikl Penzion Na Vysočině.\n\nNa přelomu 20. a 21. století došlo k rozsáhlé rekonstrukci kulturního domu a obecního úřadu a k zajištění pitné vody pro celou obec. Během léta bylo hojně navštěvováno zdejší koupaliště, které už je dnes ale neudržované a slouží jako vodní nádrž hasičům. Nyní se v Hartmanicích pravidelně pořádají plesy a různé akce pro děti. Je zde také k dispozici fotbalové hřiště i hřiště s prolézačkami pro děti.\n\nNa návrší západně od města Bystrého najdeme dominantu kraje kapli sv. Jana Nepomuckého, známou jako Hartmanská kaplička. Na tomto místě byl kdysi morový hřbitůvek. Základy kaple byly položeny v roce 1705. Na východní straně kapličky je náhrobek bysterské hraběnky Marie Rebeky z Hohenembusu a na západní straně je náhrobek s pomníkem baronky Emestiny z Langetu, poslední majitelky bysterského panství.\n\nV letech 1932, 1948 a 1962 docházelo k různým rekonstrukcím a roku 1968 bylo v kapli zavedeno elektrické osvětlení. V roce 1994 pak byla vylepšena přístupná cesta ke kapličce.\n\n"}
{"id": "118124", "url": "https://cs.wikipedia.org/wiki?curid=118124", "title": "Hamry (okres Chrudim)", "text": "Hamry (okres Chrudim)\n\nObec Hamry se nachází v okrese Chrudim, kraj Pardubický. Žije zde  obyvatel. \n\nPrvní písemná zmínka o obci pochází z roku 1353.\n\nDne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\n\n"}
{"id": "118125", "url": "https://cs.wikipedia.org/wiki?curid=118125", "title": "Ettore Bugatti", "text": "Ettore Bugatti\n\nEttore Arco Isidoro Bugatti (15. září 1881 Milán, Itálie – 21. srpna 1947 Paříž) byl francouzský automobilový designér a konstruktér italského původu.\n\nEttore Bugatti se narodil v Miláně v roce 1881 do rodiny umělce a návrháře nábytku Carla Bugattiho.\n\nSvůj první vůz navrhl už v devatenácti letech a v roce 1901 za něj dostal ocenění na milánském obchodním veletrhu. Tento vůz byl prodán Baronu de Dietrichovi z Niederbronnu, který začal Bugattiho sponzorovat, a vznikla tak první série vozů známých jako De Dietrichovy Bugatti. V krátké době si Bugatti udělal velmi dobré jméno, spolupracoval například s firmou Mathis a ve svých pětadvaceti letech se stal hlavním inženýrem ve firmě Deutz v Kolíně. O pár let později se pokusil osamostatnit a v roce 1909 navrhl vůz poháněný čtyřválcovou čtrnáctistovkou a předvedl ji na pařížské motorshow, kde získal objednávky na další produkci.\n\nPo skončení 1. světové války Bugatti pokračoval ve stavbě soutěžních vozů a s týmem pěti vozů se zúčastnil v roce 1921 Voiturette GP v Brescii, kde obsadil první čtyři místa. To způsobilo velký úspěch modelu z Brescie a Bugatti si tak získal renomé jako konstruktér vozů pro soukromé závodníky. Postupem času ale začal být tento vůz na závodním poli porážen novějšími přeplňovanými vozy konkurenčních značek.\n\nV roce 1924 tedy Bugatti navrhl a zkonstruoval vůz, který z něj udělal legendu – Bugatti Typo 35, a roku 1928 luxusní typ Bugatti Royale, kterých se dodnes z celkového počtu sedmi kusů dochovalo šest. \n"}
{"id": "118126", "url": "https://cs.wikipedia.org/wiki?curid=118126", "title": "Triumph Spitfire", "text": "Triumph Spitfire\n\nTriumph Spitfire je roadster, vyráběný britskou automobilkou Triumph Motor Company v letech 1962 až 1980 v mnoha verzích.\n\nV roce 1956 firma Standard-Triumph, jak se v té době momentálně jmenovala, začala s vývojem zcela nového uzavřeného vozu. Vzhledem k nedostatku výrobní kapacity pro samonosnou karosérii, se návrháři rozhodli pro konstrukci s oddělenou karosérií a podvozkem. To kromě jiného umožnilo firmě vyrábět bez vysokých nákladů a nutnosti změn na výrobní lince, různé varianty karoserie na společném základě. Vůz se na trh dostal v roce 1959 pod názvem Herald.\n\nV roce 1958 se na trh dostal konkurenční malý sportovní roadster Austin-Healey Sprite navržený Donaldem Healeym, který okamžitě vzbudil zájem na trh, což samozřejmě neuniklo obchodníkům Triumphu. Firma tedy začala s vývojem nového otevřeného sportovního vozu, který musel být pochopitelně lepší než Sprite. První prototyp na základě Heraldu byl pojmenován „Bomba“ a vytvořil jej v roce 1958 italský návrhář Giovanni Michelotti.\n\nNa jaře 1960 šly prodeje na domácím trhu dramaticky dolů a v listopadu se zjistilo, že se firma dostala do červených čísel. V té době se výrobce náklaďáků a autobusů Leyland poohlížel po možnosti expanze na automobilovém trhu a slabý Standard-Triumph se tak stal snadným cílem. Ještě v prosinci Leyland firmu ovládl a v průběhu dubna 1961 již převzal plnou kontrolu.\n\nV průběhu převzetí byl projekt „Bomba“ pozastaven a prototyp odpočíval v pokoji pod plachtou kdesi v koutě konstrukční kanceláře, kde jej v polovině roku 1961 objevil ředitel Leylandu. Tomu se zalíbil a hned dal projektu opět zelenou.\n\nTriumph Spitfire, jak byl vůz nakonec pojmenován, byl zkonstruován na zkráceném páteřovém podvozku Triumphu Herald bez bočních členů. To umožnilo návrhářům vůz značně snížit a posadit sedačky zcela na kraj podvozku. Vzhledem k chybějícím bočním členům musely být zesíleny prahy. Konstruktéři také zohlednili výtky k nedostatečné tuhosti šroubované karosérie Heraldu a Spitfire dostal karosérii svařovanou, připevněnou k podvozku dvanácti šrouby. Praktická vlastnost kapoty Heraldu, která se otevírala vpřed i s blatníky a poskytovala tak skvělý přístup k motoru a přední nápravě, zůstala zachována i u Spitfiru (viz dobová reklama níže se znuděnou slečnou a šesti gentlemany pod kapotou).\n\nTriumph si dával dobrý pozor na to, aby byl vůz lepší než Austin Healey Sprite prakticky ve všech ohledech. Poskytoval více místa pro nohy, měl stahovací okna, širší kabinu, prostor na zavazadla za sedačkami, mohl být vybaven overdrivem a samozřejmě měl skvěle přístupný motorový prostor.\n\nVeřejnosti byl vůz představen v říjnu 1962 na londýnské Motor Show pod jménem Spitfire, které si vypůjčil od legendární stíhačky navržené ve třicátých letech.\n\nCena prvního modelu Spitfire 4 (4 - podle čtyřválcového motoru), byla stanovena na 641 liber, což bylo o 54 více než u Spritu. Díky tomu, že to byl na svou dobu dobře vybavený lehký a hbitý sportovní vůz (ano, z dnešního pohledu sice zrychlení z 0-100 km/h za 17s nevypadá jako nic moc, ale psal se rok 1962…), prodával se poměrně dobře nejen v Evropě, ale i ve Spojených státech a stal se levnější variantou k tehdy již populárnímu výkonnějšímu modelu TR4. První verze bylo vyrobeno 45 tisíc kusů.\n\nV roce 1964 představil konkurenční BMC nový Austin Healey Sprite a MG Midget a jako odpověď na úspěšný Spitfire je vybavil stahovacími okny a kufrem. V březnu 1965 odpověděl Standard-Triumph inovovaným Spitfirem Mk2 s výkonnějším motorem (67k místo 63k) vybaveným novými svody a ventilovým rozvodem. Na podlaze se v kabině místo gumového potahu objevily koberce a odkrytý plech na vnitřní straně dveří zakrylo nové obložení. Mk2 bylo vyrobeno 37 tisíc kusů.\n\nOd roku 1966 se pod názvem Triumph GT6 začala vyrábět i od Spitfiru odvozená verze s pevnou střechou, jež byla vybavena silnějším dvoulitrovým šestiválcem.\n\nDalší vylepšení přišla na řadu na začátku roku 1967 ve voze označeném Mk3. Na první pohled si bylo možno všimnout nárazníku, který se přestěhoval mnohem výše, což si vyžádala americká bezpečnostní legislativa. Nejdůležitější změnou byl nový motor o obsahu 1296 cm³, který dával výkon 75k. Dále dostal vůz lepší brzdy, lepší volant, dřevěnou palubní desku a nové sedačky. Díky sílícímu brblání zákazníků dostal Spitfire Mk3 také vylepšenou konstrukci střechy, kterou nebylo už nutno skládat do kufru. Této verze bylo vyrobeno 67 tisíc kusů.\n\nV lednu 1968 převzal majitel Triumphu, Leyland Motors kontrolu nad British Motor Holdings, pod jehož křídla spadal i Jaguar, Daimler a celá BMC včetně značek Austin, Morris a MG. Celá firma pak byla překřtěna na British Leyland. Jedním z důsledků bylo to, že se pod jednu střechu dostaly konkurenční vozy Triumph Spitfire, MG Midget a Austin-Healey Sprite.\n\nV roce 1970 byla výrazně upravena karosérie Spitfiru. Kapota nového modelu MkIV byla vyčištěna od ozdobných lišt vrchu a chromovaných obrouček kolem světel. Dále dostala černou plastovou mřížku a spodek nárazníku. Na dveřích se objevily modernější kliky, zvětšilo se zaoblení oblouků nad zadními koly, o 5cm se zvýšilo přední okno, jehož rám se stal součástí konstrukce a nebylo jej možno již demontovat. Zadní partie byla upravena ve stylu modelů jako Stag a 2000 Saloon. Zadní nárazník byl jednodílný místo děleného jako u předchozích typů. Sluneční clony, bezpečnostní pásy a topení se v ceníku přestěhovaly z kolonky volitelná, do standardní výbavy.\n\nMotor byl sice stejný jako u Mk3, ale v zájmu sjednocení výroby byly použity ojnice ze šestiválcových modelů. Deklarovaný nižší výkon 63k nebyl důsledkem změn v konstrukci motoru, ale byl způsoben přechodem od anglického na německé hodnocení podle DIN - fakticky byl však výkon totožný jako u Mk3. Přesto byl MkIV pomalejší díky zvýšené hmotnosti a jinému zpřevodování.\n\nDva roky před ukončením výroby MkIV byl uveden pro americký trh ještě motor o obsahu 1493 cm³ s karburátorem Zenith Stromberg. V roce 1974 byl tento motor s výkonem 71k uveden i na ostatní trhy v modelu pojmenovaném Spitfire 1500. Ten byl v průběhu výroby ještě několikrát lehce modifikován a dostal tak nové stěrače, chromované kliky dveří, černá zrcátka atd. Do velkých akcí se již British Leyland s modelem Spitfire nepouštěl. Původně se jej chystal udržet ve výrobě do roku 1982, ale kalifornské emisní limity a skutečnost, že se nadpoloviční většina produkce v Kalifornii prodávala, způsobily konec Spitfiru již v roce 1980. Poslední vyrobený žlutý Spitfire ze srpna 1980 byl převezen rovnou do muzea British Motor Heritage v Gaydonu, kde odpočívá v pokoji do dnešních dní.\n\nKonec příběhu Triumphu není šťastný, neboť v průběhu osmdesátých let byl British Leyland sužován nízkou kvalitou vozů Triumph, špatným vedením a špatně motivovanými zaměstnanci a nové vozy jako Triumph TR7 trpěly mnoha nedostatky. Jméno Triumph se naposledy objevilo na voze Acclaim, což byla v podstatě Honda Ballade založená na druhé generaci platformy Civic. V roce 1984 se značka Triumph vytratila z trhu nakonec úplně.\n\nZa 18 let, po které se Triumph Spitfire vyráběl, jich spatřilo světlo světa přes 314 tisíc.\n\n"}
{"id": "118127", "url": "https://cs.wikipedia.org/wiki?curid=118127", "title": "Hroubovice", "text": "Hroubovice\n\nObec Hroubovice (něm. \"Raubowitz\") se nachází v okrese Chrudim, kraj Pardubický, 17 km jihovýchodně od Chrudimi a 20 km severovýchodně od Hlinska. Žije zde obyvatel. Obcí protéká Anenský potok. Na jeho toku leží, nedaleko od obce, kaple svaté Anny.\n\nPrvní písemná zmínka o obci pochází z roku 1167. Jedná se o zmínku na mapě, která pravděpodobně není pravá. Pravdou ovšem je, že je to sídlo velmi staré. Největšího rozmachu obec došla celkem zdokumentovaně podvakrát v minulém století. Prvně dvacátá léta a podruhé polovina padesátých až koncem šedesátých let byly založeny dvě továrny na výrobu obuvi (Botas), kdy obec čítala až okolo šesti set, resp. čtyř set obyvatel. Zdrojem obživy zde byly továrny na obuv, dále lomy v okolí Skutče (žula) a malá hospodářství, později větší podniky v Chrasti u Chrudimi. Katastrálně a správně byly Hroubovice samostatnou obcí zhruba od poloviny 19. století, kdy k obci patřila ještě osada Nová Ves; počet obyvatel v této době byl okolo 700. Silná židovská komunita byla nedílnou součástí historie a svým způsobem spoluurčovala rozvoj obce.\n\nV obci je nově zařízena knihovna Františka Langera, která se nachází v zadní části obecního úřadu (2015). Po nastoupení nového starosty bylo oploceno dětské hřiště, zde byly vysázeny stromy a vystavěn nový přístřešek (2015). Také byl zahájen kurz výpočetní techniky, virtuální univerzity třetího věku, obnovena činnost sboru dobrovolných hasičů a dětského výtvarného kroužku. V roce 2018 je naplánováno vybudování splaškové kanalizace.\n\nKe dni 1. ledna 2016 zde žilo 360 obyvatel, z toho 172 mužů a 188 žen. Průměrný věk obyvatel byl 42,6 let. Obecní znak obsahuje na modrém poli bílou holubici se snítkou a Davidovu hvězdu.\n\nSynagoga a škola byly zbořeny po roce 1970, a poté už se znovu neobnovily. Tato barokní stavba s volutovým štítem a sedlovou střechou byla pravděpodobně evropskou raritou, neboť měla na střeše nástavbu věže s hodinami, jaká je známa z barokních nebo gotických křesťanských chrámů. Tyto hodiny měly poukazovat na velmi dobré vztahy mezi obyvateli židovského a křesťanského vyznání. K roku 1825 bylo hlášeno 52 židovských rodin, což bylo 288 lidí. Pro ně zde byla založena židovská škola německá. České děti docházely do školy ve vedlejší vesnici Bělé.\n\nV prosinci 2017, k výročí 75 let od transportu místních Židů do koncentračních táborů, byl slavnostně odhalen nový památník obětí holocaustu v pietním parku na místě zbořené synagogy.\n\nHřbitov byl založen v polovině 18. století, v polovině 19. století v souvislosti s obřadní síní rozšířen. Pohřbívalo se zde až do roku 1937. Na ploše přibližně 3.000 m² se dnes nachází cca 250 náhrobků, většinou v jeho horní polovině, dolní je pak velmi prázdná. Náhrobky jsou převážně barokní a klasicistní s bohatou náhrobní symbolikou. V říjnu 2007 byl poničen neznámým vandalem.\n\n\n"}
{"id": "118128", "url": "https://cs.wikipedia.org/wiki?curid=118128", "title": "Hostomice (okres Teplice)", "text": "Hostomice (okres Teplice)\n\nMěstys Hostomice se nachází v okrese Teplice v Ústeckém kraji. Žije v něm obyvatel. Prochází tudy železniční trať Ústí nad Labem – Bílina.\n\nPrvní písemná zmínka o obci pochází z roku 1397.\n\nOd 10. října 2006 byl obci vrácen status městyse.\n\n\n\n"}
{"id": "118129", "url": "https://cs.wikipedia.org/wiki?curid=118129", "title": "Hradiště (okres Domažlice)", "text": "Hradiště (okres Domažlice)\n\nObec Hradiště (, v letech 1939 až 1945 \"Radisch\") se nachází v okrese Domažlice v Plzeňském kraji. Žije v ní obyvatel. Nachází se asi deset kilometrů severovýchodně od Domažlic, na pravém břehu Hradišťského potoka. Severně od obce se zvedá vrchol Dubce (454 m). Obcí prochází silnice II/183 vedoucí mezi Domažlice a Přešticemi. \n\nPrvní písemná zmínka o obci \"Hradisscze\" pochází z roku 1379.\n\nV obci se nachází kaple svatého Václava z roku 1891 a pomník padlým v první světové válce.\n\n"}
{"id": "118130", "url": "https://cs.wikipedia.org/wiki?curid=118130", "title": "Hvožďany (okres Domažlice)", "text": "Hvožďany (okres Domažlice)\n\nObec Hvožďany () se nachází v okrese Domažlice v Plzeňském kraji. Nachází se třináct kilometrů severozápadně od Domažlic a dva kilometry západně od Poběžovic. Žije v ní obyvatel.\n\nPrvní písemná zmínka o obci pochází z roku 1239.\n\nDo malé části katastrálního území obce, na severovýchodním úbočí vrchu Skalky, zasahuje přírodní rezervace Drahotínský les. Západně od vesnice se nachází přírodní památka Hvožďanská louka.\n\n"}
{"id": "118132", "url": "https://cs.wikipedia.org/wiki?curid=118132", "title": "Hracholusky (okres Rakovník)", "text": "Hracholusky (okres Rakovník)\n\nObec Hracholusky se nachází v okrese Rakovník, kraj Středočeský, zhruba 12 km jjv. od Rakovníka. Žije zde obyvatel.\n\nNázev vesnice vznikl složením slova hrách a slovesa luskati v posměšném významu ves hracholusků, tj. lidí, kteří louskali hrách. V historických pramenech se jméno objevuje ve tvarech: de Hracholusk (1379), de Hracholusk (1394) a v Hracholuštích (1524).\n\nPodle Augusta Sedláčka pochází první písemná zmínka o vesnici z roku 1379 a nachází se v přídomku Ořibora z Hracholusk, který sídlil ve Smědčicích. V té době stával ve vsi dvůr, který byl součástí křivoklátské manské soustavy. Podle Rudolfa Anděla je první zmínka až z roku 1385, kdy zemřela Anežka ze Sadlna, a vesnice připadla jako odúmrť králi Václavovi IV., od kterého ji získal Klement z Hracholusk. Roku 1414 zde sídlil jeho syn Jan z Hracholusk, kterému vesnice patřila až do smrti v roce 1445. Vesnici zdědila Janova sestra Bětka a vdova Markéta, která se znovu provdala za Mikuláše Pirnošku, a přestěhovala se s ním do Hlohovic. Obě dvě prodaly své podíly Janu Duchkovi z Pustovět, který za Markétinu část zaplatil padesát kop grošů.\n\nJan Duchek z Pustovět nechal v letech 1449–1470 u starého dvora postavit tvrz. Na ní sídlili i jeho tři synové, kteří vesnici s tvrz roku 1476 prodali Burjanovi ze Strojetic. Od Burjana celou vesnici koupili v roce 1495 Jan mladší Penížek ze Slatiny se svým stejnojmenným otcem. Jejich věřitelkou byla Rejna ze Strojetic, které po smrti Jana mladšího v roce 1507 vesnice připadla. Roku 1521 od ní panství koupil Ondřej Vančura ze Vlenec, po kterém jej zdědil syn Mikuláš Hracholuský ze Vlenec a v roce 1551 prodal Jindřichovi z Vřesovic. Jindřich se pokusil se svolením krále Ferdinanda I. otevřít u vsi měděný důl, ale podnikání se nevyplácelo, a jeho synové Jan a Jetřich z Vřesovic museli vesnici kvůli dluhům prodat Radslavovi z Vchynic a na Petrovicích. Radslav později Hracholusky rozdělil na dvě části, které v letech 1589 a 1592 prodal za celkem 3750 kop míšeňských grošů císaři Rudolfovi II., který je připojil ke Křivoklátu. Během třicetileté války byla vesnice i s tvrzí vypálena. Tvrz již nebyla obnovena a zanikla.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Hracholusky \"(250 obyvatel)\" byly v roce 1932 evidovány tyto živnosti a obchody: 2 hostince, kovář, krejčí, obuvník, 12 rolníků, 2 obchody se smíšeným zbožím, trafika, velkostatek, zahradník.\n\n\nDopravní síť\n\nVeřejná doprava 2011\n\n"}
{"id": "118133", "url": "https://cs.wikipedia.org/wiki?curid=118133", "title": "Horní Kalná", "text": "Horní Kalná\n\nObec Horní Kalná (německy \"Ober Kalna\") se nachází v okrese Trutnov, kraj Královéhradecký. Žije zde  obyvatel.\n\nPrvní písemná zmínka o obci pochází z roku 1369.\n\n\n"}
{"id": "118134", "url": "https://cs.wikipedia.org/wiki?curid=118134", "title": "Hostějov", "text": "Hostějov\n\nObec Hostějov () se nachází v okrese Uherské Hradiště ve Zlínském kraji. Leží asi kilometr jihozápadně od Medlovic a necelých 20 km západně od Uherského Hradiště na jižním výběžku Chřibů. Žije zde obyvatel, čímž se Hostějov řadí mezi obce v Česku s nejnižším počtem obyvatel.\n\nZaložení vesnice se podle pověsti datuje už od doby cyrilometodějské. Na místě dnešního Hostějova založili kněží kláštera sv. Klimenta hostinec pro poutníky, kteří putovali po staré cestě na Velehrad a do Pomoraví a odtud vznikl název obce. Jedna z prvních písemných zmínek o obci je z roku 1371, kdy ji markrabě Jan spolu s Bzencem a dalšími obcemi udělil svému synovi Soběslavovi jako část bzeneckého panství.\n\nNejvýznamnější památkou malé obce je zvonička z roku 1866. Dříve na tomto místě stávala dřevěná zvonice se zvonkem posvěceným roku 1727, na kterém byly obrazy Panny Marie a sv. Jana Nepomuckého.\nPři sčítání lidu 2011 bylo v Hostějově zjištěno 30 obyvatel. Z toho 18 (60 %) lidí bylo příslušníky národa moravského, 7 (23,33 %) lidí bylo příslušníky národa českého a 4 (13,33 %) neuvedli národnost.\n\n"}
{"id": "118135", "url": "https://cs.wikipedia.org/wiki?curid=118135", "title": "Hostovlice", "text": "Hostovlice\n\nObec Hostovlice () se nachází v okrese Kutná Hora ve Středočeském kraji, asi 8 km jihovýchodně od města Čáslav. Žije zde obyvatel.\n\nPrvní písemná zmínka o obci pochází z roku 1244.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Hostovlice \"(přísl. Okřesaneč, Písek, 1132 obyvatel, telefonní úřad)\" byly v roce 1932 evidovány tyto živnosti a obchody: cihelna, družstvo pro rozvod elektrické energie v Hostovlicích, 3 hostince, 3 koláři, 3 kováři, 2 krejčí, půjčovna mlátiček, obchod s obuví Baťa, obuvník, 2 obchody s ovocem, pekař, 2 rolníci, řezník, 6 obchodů se smíšeným zbožím, švadlena, 3 trafiky, truhlář.\n\nDopravní síť\n\nVeřejná doprava 2011\n"}
{"id": "118136", "url": "https://cs.wikipedia.org/wiki?curid=118136", "title": "Hradiště (okres Rokycany)", "text": "Hradiště (okres Rokycany)\n\nObec Hradiště (katastrální území \"Hradiště nad Berounkou \") se nachází v okrese Rokycany v Plzeňském kraji, na návrší nad pravým břehem řeky Berounky zhruba dvanáct kilometrů severozápadně od Zbiroha a šestnáct kilometrů jižně od Rakovníka. Žije v ní obyvatel.\n\nVesnice stojí v místech, kde se nacházelo raně středověké hradiště. Ještě starší osídlení z mladší doby laténské dokládají nálezy skleněných korálků a keltských mincí. Pozůstatky opevnění byly rozebrány na konci osmnáctého a během devatenáctého století. V prostoru hradiště nalezli roku 1833 Matyáš Kalina a Václav Krolmus množství keramických střepů, které uložili ve sbírkách na zámku ve Zvíkovci. Přestože se sbírka ztratila, předpokládá se, že pocházely z raného nebo vrcholného středověku.\n\nPrvní písemná zmínka o vesnici (\"Hradisscye\") pochází z roku 1318.\n\nV roce 2012 zde žilo 29 obyvatel (v roce 2008 jich bylo 24), čímž se Hradiště, podobně jako sousední Čilá, řadí mezi nejmenší obce v Česku co do počtu obyvatel.\n\n\n"}
{"id": "118137", "url": "https://cs.wikipedia.org/wiki?curid=118137", "title": "Horní Lukavice", "text": "Horní Lukavice\n\nObec Horní Lukavice se nachází v okrese Plzeň-jih, kraj Plzeňský, 4,4 km severně od Přeštic. Žije zde obyvatel. Leží na silnici I/27 z Plzně do Klatov a dále na Železnou Rudu.\n\nPrvní písemná zmínka o obci pochází z roku 1216. Od roku 1379 tvořila Horní Lukavice s Dolní Lukavicí jednu společnou ves, sídlil zde stejný rod – rod pánů z Hrádku. V tehdejší Lukavici byly dva malé zemanské statky, které se později oddělily, a vznikly vesnice dvě. \n\nPoplužní statek dolnolukavský stál při jihovýchodním okraji obce. V místě nynějšího čp. 10 stávala starobylá tvrz. Ke konci 14. století sloužila jako sídlo pánů z Hrádku, kteří měli ve znaku klikaté vodorovné břevno. \n\nNejznámější majitel Lukavice – Jan, řečený Lukava – se proslavil v boji proti Bavorům. V roce 1406 s nimi uzavřel mír a král Václav IV. mu za to povolil zřídit kaplanství a oltář v kostele sv. Petra a Pavla (dnes Dolní Lukavice). Dne 2. září 1415 podepsal stížný list pánů českých a moravských kvůli upálení Jana Husa. V roce 1416 byl jmenován purkrabím v Domažlicích a v roce 1423 v Horní Lukavici již nesídlil. V tom roce je zde zmiňován Olkmar, řečený Had z Paběnic, v roce 1444 jeho vdova Anna z Malesic, v roce 1449 pravděpodobně její syn Zdeněk. Zdeňkův bratr Jan z \"Lukavic Hořejších\" byl v roce 1474 přítomen na sjezdu krajů v Plzni. Janovi synové Oldřich a Zdeněk Lukavští z Hrádku získali les Vysoká nad Horní Lukavicí roku 1495. Po smrti bratra Zdeňka prodal Oldřich tvrz, dvůr a ves v Horní Lukavici v roce 1502 bratrům Lvíkovi a Markvartovi z Řeneč. Tím byl statek horní a dolní Lukavice spojen. Ještě v roce 1545 Markvart statek vlastnil. Jeho syn Jan v roce 1560 prodal svůj díl svému strýci Václavovi Lukavskému z Řeneč. Jan měl několik synů, z nichž jen syn Petr se usadil v Horní Lukavici. Po něm kolem roku 1600 dědil majetek jeho bratr Vácslav, který ve stejném roce část vsi a tvrz s poplužním dvorem prodal Vilémovi z Chudenic a na Mělnicích, zbylá část zůstala v rukou Lukavských. Až v roce 1614 prodal Petr svůj díl s tvrzí Jachymovi Ladislavovi Loubskému z Lub, tím byla tato část připojena k Dolní Lukavici. I nadále se ve vsi střídali různí majitelé, kteří vlastnili různé části statku Lukavického. Objevují se jména Jiří Konrád Lukavský z Řeneč, Jan Markvart Suda Lukavský, který před rokem 1688 prodal svůj majetek – polovinu Horní Lukavice Janovi Rudolfovi, hraběti z Morzinu na Dolní Lukavici a tím se část Horní Lukavice připojila k Dolní Lukavici. Druhá část Horní Lukavice patřila od roku 1590 městu Dobřany.\n\nFerdinand Maxmilian Franz von Morzin, který vlastnil Lukavici od roku 1699 nechal v dnešní Dolní Lukavici vystavět trojkřídlý barokní zámek, kde hrabata pobývala v letním období, zatímco v zimě žila ve Vídni. V letech 1758–1760 (je ale udáváno také 1757–1761) tu za panování jeho syna, Karla Josepha Franze Morzina, pobýval jako kapelník a skladatel Joseph Haydn. Složil zde svoji první symfonii, D dur, tzv. Lukavickou, a také divertimenta pro čtyři a více hlasů.\n\nJeště ke konci 18. století jsou obě panství spojená pod jedním majitelem. Jako poslední je udáván pan Veverka, jemuž pak byl majetek v r. 1945 zabaven ve prospěch státu na základě Benešových dekretů.\n\nV současné době je Horní Lukavice samostatnou obcí v okrese Plzeň-jih. Vlastní samosprávu pozbyla obec rokem 1960, obnovena byla v roce 1990.\n\nVe vesnici žije kolem 400 obyvatel. Od roku 1926, kdy měla obec 629 lidí, počet obyvatel výrazně klesl. Ve vsi je mnoho prázdných obydlí a slouží jako rekreační chalupy. \n\nV obci je aktivní Sbor dobrovolných hasičů a Sokol.\n\nŽIVNÁ, Barbora, \"Život Josepha Haydna se zaměřením na Haydnovy hudební slavnosti\", Plzeň 2013 (bakalářská práce, Západočeská univerzita).\n\nPOŠTOLKA, Milan. \"Mladý Joseph Haydn: jeho vývoj ke klasickému slohu.\" Praha: Panton, 1988.\n\n"}
{"id": "118138", "url": "https://cs.wikipedia.org/wiki?curid=118138", "title": "Horní Myslová", "text": "Horní Myslová\n\nObec Horní Myslová () se nachází v okrese Jihlava v Kraji Vysočina. Žije zde obyvatel.\n\nNázev se vyvíjel od varianty Misslowka (1385), v Mislowie Hornjm (1528), Ober Myslau (1678), Ober Musslau (1718), Ober Mislau (1720, 1751), Ober Mislau a Hornj Mjslowa (1846), Ober Myslau a Horní Myslová (1872) až k podobě Horní Myslová v letech 1881 a 1924. Místní jméno je odvozeno od osobního jména Mysl. Přívlastek horní získala ves k odlišení od nedaleké Myslůvky.\n\nPrvní písemná zmínka o obci pochází z roku 1385, kdy je uváděna jako zboží hradu Šternberka, náležející Jindřichovi z Hradce. Od roku 1415 sdílela Horní Myslová osudy telčského panství až do roku 1849. Podle lánového rejstříku před třicetiletou válkou bylo v Horní Myslové 17 usedlostí, z toho zůstalo za války osazeno 14 a 3 zpustly, ale do roku 1671 se je podařilo znovu osadit. Podle vceňovacího operátu žilo roku 1843 v Horní Myslové 185 obyvatel, z toho 89 mužů a 96 žen ve 30 domech a 39 domácnostech. Chovali se zde 4 koně, 30 volů, 24 krav a 43 obyčejných ovcí. Desátky byly odváděny panství Telč. Z Horní Myslové se jezdilo na týdenní úterní trhy do Telče.\n\nOd 1. července 1980 do 31. prosince 1991 příslušela jako místní část k městu Telč. Od 1. ledna 1992 je opět samostatnou obcí.\n\nHorní Myslová leží v okrese Jihlava v Kraji Vysočina. Nachází se 2,5 km jihozápadně od Telče, 2 km severozápadně od Kostelní Myslové, 4,5 km severně od Zadního Vydří, 4 km severovýchodně od Mysletic, 2,5 km východně od Borovné a 2 km jihovýchodně od Krahulčího. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Dačická kotlina. Průměrná nadmořská výška činí 500 metrů. Nejvyšší bod o nadmořské výšce 542 metrů stojí jihozápadně od obce. V severní části katastru leží vrch Pahorky (537 m n. m.). Horní Myslovou protéká potok Myslůvka, na níž leží západně od vsi dva bezejmenné rybníky a severně od Horní Myslové Březinův rybník s Kopejtkovým mlýnem. Jižní hranici tvoří potok Strouha.\n\nPodle sčítání 1930 zde žilo v 29 domech 184 obyvatel. 184 obyvatel se hlásilo k československé národnosti. Žilo zde 174 římských katolíků, 9 evangelíků a 1 příslušník Církve československé husitské.\n\nObec je členem mikroregionů Telčsko a Sdružení pro likvidaci komunálního odpadu Borek a Místní akční skupiny Mikroregionu Telčsko.\n\nObec má sedmičlenné zastupitelstvo, v jehož čele stojí starosta Miroslav Nosek, který nahradil Karla Noska, jenž funkci vykonával v letech 2006-2010.\n\nJZD od roku 1940\n\nV obci sídlí firma Obraz a zvuk, s.r.o. Obcí prochází silnice III. třídy č. 40611 z Mysletic do Telče a severně od obce se s ní kříží komunikace III. třídy č. 40612 z Borovné. Dopravní obslužnost zajišťuje dopravce ČSAD Jindřichův Hradec. Autobusy jezdí ve směrech Telč, Dačice, Mysletice, Borovná. Obcí prochází cyklistická trasa č. 5124 z Krahulčí a severně od obce se nachází cyklistická trasa č. 5261 z Borovné do Telče.\n\nMístní děti dojíždějí do základní školy v Telči. Působí zde Sbor dobrovolných hasičů Horní Myslová. V roce 1979 natáčel režisér Werner Herzog na poli u severního okraje obce část svého filmu \"Woyzeck\".\n\n\n\n"}
{"id": "118139", "url": "https://cs.wikipedia.org/wiki?curid=118139", "title": "Horní Kamenice (okres Domažlice)", "text": "Horní Kamenice (okres Domažlice)\n\nObec Horní Kamenice se nachází v okrese Domažlice v Plzeňském kraji. Žije v ní obyvatel. Příslušnou obcí s rozšířenou působností je město Stod. Obec Horní Kamenice se rozkládá devatenáct kilometrů severovýchodně od Domažlic a 2,5 kilometru jižně od Holýšova. Obec je součástí historického Chodska.\n\nVesnice Horní Kamenice leží v průměrné výšce 377 metrů nad mořem. Celková katastrální plocha obce je 385 ha, z toho orná půda zabírá 46 %. Asi jedna třetina katastru obce je porostlá lesem. Vzhledem k geografické poloze je v obci velmi málo ploch s travním porostem. V katastru obce jsou ovocné sady. Pro využití volného času je v obci k dispozici sportovní hřiště. Dále je v obci knihovna. Místní obyvatelé mohou využívat plynofikaci. Nejbližší místo se železniční stanicí je Dolní Kamenice.\n\nPrvní písemná zmínka o obci pochází z roku 1115.\n\nDva kilometry jižně od vesnice se nachází terénní pozůstatky hradu Lacembok ze druhé poloviny 13. století. Zanikl požárem v první polovině 15. století.\n\n"}
{"id": "118140", "url": "https://cs.wikipedia.org/wiki?curid=118140", "title": "Janoušov", "text": "Janoušov\n\nObec Janoušov (německy \"Janauschendorf\") se nachází v okrese Šumperk v Olomouckém kraji.\n\nŽije zde obyvatel (v roce 2012 zde žilo 51 obyvatel, v roce 2006 o pět méně). Janoušov se tak řadí mezi obce v Česku s nejnižším počtem obyvatel. Ještě v roce 1971 přitom obec měla více než dvojnásobný počet obyvatel – žilo jich zde 110.\n\nPrvní písemná zmínka o obci pochází z roku 1397.\n\nVesnice byla samostatná do roku 1976, tehdy byla připojena k Bušínu, ale v roce 1990 se opět osamostatnila. Na obecní pečeti z roku 1736 byla zobrazena kolmo postavená radlice. V roce 1890 žilo v 65 domech 372 obyvatel ve směs české národnosti. Do roku 1930 se jejich počet snížil na 325 a poválečné změny způsobily v roce 1950 pokles dokonce na 155 obyvatel v 76 domech. V roce 1991 žilo v 25 trvale obydlených rodinných domech již 66 obyvatel. Většina stavení slouží k příležitostné individuální rekreaci a v obci je rovněž rekreační středisko olomouckého podniku NEALKO, které je nyní v soukromém vlastnictví s možností ubytování.\n\n\n\n"}
{"id": "118141", "url": "https://cs.wikipedia.org/wiki?curid=118141", "title": "Hvozdec (okres Beroun)", "text": "Hvozdec (okres Beroun)\n\nObec Hvozdec se nachází v okrese Beroun, kraj Středočeský, 3 km jihozápadně od města Hořovice a a 22 km jihozápadně od Berouna. Žije zde obyvatel.\n\nObec Hvozdec se skládá ze dvou částí, které leží na dvou katastrálních územích:\n\nPrvní písemná zmínka o obci pochází z roku 1543.\n\nV souvislosti se zánikem vojenského újezdu Brdy bylo k 1. lednu 2016 k obci připojeno katastrální území \"Hvozdec v Brdech\", které vzniklo k 10. únoru 2014. Toto území má rozlohu 0,635306 km² a je zde evidováno 0 budov a 0 obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Hvozdec \"(přísl. Mrtník, 528 obyvatel, katol. kostel)\" byly v roce 1932 evidovány tyto živnosti a obchody: časopis, 4 hostince, mlýn, 2 obuvníci, pila, řezník, 4 obchody se smíšeným zbožím, spořitelní a záložní spolek pro Mrtník, 2 trafiky.\n\nDopravní síť\n\nVeřejná doprava 2011\n"}
{"id": "118142", "url": "https://cs.wikipedia.org/wiki?curid=118142", "title": "Jankov (okres Pelhřimov)", "text": "Jankov (okres Pelhřimov)\n\nObec Jankov () se nachází v okrese Pelhřimov v Kraji Vysočina. Žije zde obyvatel, čímž se Jankov řadí mezi obce v Česku s nejnižším počtem obyvatel. Jihozápadně od Jankova pramení Jankovský potok, který bývá označován jako jeden z pramenů řeky Želivky.\n\nPrvní písemná zmínka o obci \"villa Jankow ad Polna pertinens\" pochází z roku 1242. Farní příslušnost je doložena k roku 1375.\n\n\n"}
{"id": "118143", "url": "https://cs.wikipedia.org/wiki?curid=118143", "title": "Janov (okres Rakovník)", "text": "Janov (okres Rakovník)\n\nObec Janov se nachází v okrese Rakovník, kraj Středočeský, na samé hranici s krajem Ústeckým, necelých 14 km severozápadně od Rakovníka a 15 km jihovýchodně od Žatce. Žije zde obyvatel.\n\nVznik Janova spadá oproti jiným obcím do doby poměrně nedávné. Osadu nechal založit Jan Štěpán hrabě Meraviglia-Crivelli, majitel panství Olešná, v 70. letech 18. století. Název se připomíná v německé podobě \"Johannisthal\" k roku 1845; český úřední název, užívaný ve druhé polovině 19. století zněl Janové Údolí. Po zrušení feudalismu Janov tvořil součást obce Svojetín. V roce 1885 byla ve vsi zřízena samostatná jednotřídní škola, roku 1903 založen sbor dobrovolných hasičů, v roce 1912 vysázeno lipové stromořadí. Obyvatelstvo Janova bylo národnostně velkou většinou české (kolem roku 1910 např. 280 Čechů a 10 Němců), přesto došlo po Mnichovské dohodě k dodatečnému záboru Janova nacistickým Německem dne 24. listopadu 1938. Několik desítek osob se následně odstěhovalo do vnitrozemí, pozůstalé obyvatele čekala pod německou správou všeobecná diskriminace. Za druhé světové války se v řadách čsl. zahraničního vojska coby příslušník paraskupiny Zinc vyznamenal janovský občan rtm. Arnošt Mikš, rodák z čp. 21, který zahynul v přestřelce s příslušníky protektorátního četnictva. Posléze byli na kobyliské střelnici popraveni i jeho bratři Antonín a František.\n\nRoku 1950 se Janov oddělil od obce Svojetín jako samostatná obec. V letech 1980 až 1990 byl Janov načas začleněn pod obec Kounov, od 24. listopadu 1990 má znovu status obce.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDopravní síť\n\nVeřejná doprava 2011\n"}
{"id": "118144", "url": "https://cs.wikipedia.org/wiki?curid=118144", "title": "Jablůnka", "text": "Jablůnka\n\nObec Jablůnka se nachází v okrese Vsetín ve Zlínském kraji, v údolí Vsetínské Bečvy zhruba 6 km severozápadně od Vsetína. Žije zde obyvatel.\n\nPrvní písemná zmínka o obci pochází z roku 1505.\n\n\n\n"}
{"id": "118145", "url": "https://cs.wikipedia.org/wiki?curid=118145", "title": "Prostá funkce", "text": "Prostá funkce\n\nFunkci formula_1 na definičním oboru formula_2 označujeme jako prostou na formula_2, pokud pro každé dvě hodnoty formula_4 z formula_2 platí formula_6. \nRespektive pro dvě různá \"x\" existují dvě různé hodnoty \"y\". Neprostou funkcí je například funkce y=x^2, kde pro x=-2 i x=2 existuje jediná hodnota y=4.\n\nZ čehož plyne i navazující podmínka o monotónnosti, pokud bude funkce neustále růst nebo neustále klesat (bude ryze monotonní), nemůže dojít k tomu, že se pro různá \"x\" dostane funkce do stejné hodnoty \"y\". Pokud však bude funkce při posunu na ose \"x\" směrem zleva doprava pro hodnotu \"y\" chvíli růst a chvíli klesat, pak se na \"y\" může dostat do totožných hodnot, např. y=1,2,3,4 (funkce roste); y=4,3,2,1 (funkce začne po dosažení hodnoty 4 klesat), přičemž vidíme, že funkce se na \"y\" dostala do stejných hodnot 4,4; 3,3... čili není prostá právě proto, že neustále nerostla, nebo neustále neklesala.\nJde ve skutečnosti o \"postačující podmínku\", jelikož to, že je funkce ryze monotónní postačuje k tomu, aby byla \"za všech okolností\" prostá, čímž se nevylučuje, že bude prostou i za jiných okolností.\n\nPostačující podmínku tedy chápeme tak, že pokud je tvrzení \"a\" postačující podmínkou pro tvrzení \"b\", pak vždy pokud je tvrzení \"a\" pravdivé, je pravdivé i tvrzení \"b\" (pokud je funkce \"monotónní\", pak je i \"prostá\").\nNicméně pokud nebude funkce spojitá (například na \"y\" bude určitý skok ve funkci), pak může \"y\" chvíli růst a pak začít klesat a přesto bude prostá. Například funkce daná body y=1,2,3,4 (roste); y=3+1/2, 2+1/2, 1+1/2, 1/2(funkce začne po růstu klesat). Vidíme, že tato funkce není monotónní a přesto je prostá, hlavně díky tomu, že není spojitá. Monotónnost je tedy \"postačující\" podmínkou, nikoliv \"nutnou\" podmínkou.\nNutnou podmínkou prosté funkce je \"monotónnost\" pouze pro \"spojité funkce\", ty pokud začnou například růst a poté klesat, nutně již nebudou prosté (dvěma hodnotám \"x\" bude patřit stejná hodnota \"y\"), proto je u \"spojitých funkcí\" monotónnost nutná podmínka k tomu, aby byly takovéto funkce prosté.\n\nRespektive \"nutnou podmínkou\" se rozumí to, že pokud nebude splněno tvrzení \"a\", pak nebude splněno ani tvrzení \"b\". Platnost tvrzení \"a\" automaticky neznamená platnost tvrzení \"b\".\n\nU spojitých funkcí je monotónnost nutnou podmínkou k tomu, aby byla funkce prostá.\n\nPokud je funkce formula_1 na formula_2 ostřemonotonní, pak je na formula_2 také prostá.\n\nK prosté funkci existuje funkce inverzní.\n\n"}
{"id": "118146", "url": "https://cs.wikipedia.org/wiki?curid=118146", "title": "Horušice", "text": "Horušice\n\nObec Horušice () se nachází v okrese Kutná Hora, kraj Středočeský, asi 15 km severovýchodně od Kutné Hory a 11 km severně od města Čáslav. Žije zde obyvatel.\n\nPrvní písemná zmínka o obci pochází z roku 1369.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nVe vsi Horušice \"(přísl. Zbraněves, 445 obyvatel)\" byly v roce 1932 evidovány tyto živnosti a obchody: 2 hostince. 2 koláři, 2 kováři, krejčí, mlýn, obuvník, pila, řezník, sedlář, 2 obchody se smíšeným zbožím, spořitelní a záložní spolek pro Horušice, trafika.\n\n\nDopravní síť\n\nVeřejná doprava 2011\n\n"}
{"id": "118147", "url": "https://cs.wikipedia.org/wiki?curid=118147", "title": "Hvozdnice (okres Praha-západ)", "text": "Hvozdnice (okres Praha-západ)\n\nObec Hvozdnice (dříve též Hvoznice či Hoznice; název je podle ÚJČ pomnožný, sama obec používá jednotné číslo ženského rodu) se nachází v okrese Praha-západ, kraj Středočeský. Rozkládá se asi 27 km jižně od centra Prahy a 8 km východně od Mníšku pod Brdy. Žije zde obyvatel.\n\nPrvní písemné doložení existence obce Hvozdnice je z roku 999, kdy byla obec uvedena jako majetek ostrovského kláštera v jeho zakládací listině. Povinností obce tehdy bylo zásobování kláštera dřevěným uhlím. Ve 13. století spravovali Hvozdnice Benešovici. Byly součástí Podbrdského kraje. Po bitvě na Moravském poli byl kraj napaden Branibory, ostrovský klášter a jeho okolí vyloupeno a obyvatelstvo povražděno. V roce 1282 postihl kraj hladomor a v roce 1309 území zpustošili Bavoři. Z roku 1310 je ve stvrzovací bule papeže Klimenta V. opět zmínka o Hvozdnicích jako o dávném majetku ostrovského kláštera. Klášter obec vlastnil až do husitských válek, za kterých byl v roce 1420 z hvozdnického vrchu Žižkova ostřelován houfnicemi. O rok později se Hvozdnic zmocnil feudál Jakoubek ze Řitky.\n\nPo třicetileté válce byla obec ve velice špatném stavu. Podle sčítání obyvatel z roku 1651 měla obec v té době pouze 19 dospělých obyvatel. V roce 1657 vykoupil obec zpět pro ostrovský klášter jeho opat Matouš Ferdinand Zoubek. V letech 1713 a 1771–1773 byla oblast stižena morem. V roce 1785 (za vlády Josefa II.) byl ostrovský klášter zrušen a jeho jmění včetně obcí převzala Koruna královská.\n\nÚstavou ze 4. března 1849 byly zřizovány místní obce dle katastrálního území. Nad samosprávou obcí vznikl nový státní útvar – politický okres v čele s okresním hejtmanem. Hvozdnice patřily pod správní území Zbraslavsko a v roce 1849 bylo v obci napočítáno 295 obyvatel. V roce 1891 zakoupil obec hrabě Bedřich z Westphalenu a Fürstenbergu.\n\nV roce 1910 byla dokončena budova obecní školy ve Hvozdnici a došlo ke zřízení dvoutřídní školy. Do té doby chodily hvozdnické děti do školy do Davle. Obec Hvozdnice až do roku 1918 spadala pod smíchovský okres. Po vyhlášení samostatné Československé republiky roku 1918 patřila obec pod okresní úřad Praha-venkov a okresní soud Zbraslav. Roku 1945 se obec stala součástí Středočeského kraje a správou i soudem příslušela okresu Praha-západ. Po roce 1948 se název kraje změnil na Pražský a název okresu na Praha-jih. V roce 1955 byla zahájena pravidelná autobusová doprava projíždějící Hvozdnicemi.\n\nV září 1986 byla pro malý počet žáků uzavřena hvozdnická škola. Po rekonstrukci se v roce 2010 znovu otevřela jako školka.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Hvozdnice \"(500 obyvatel, českobratrský kostel)\" byly v roce 1932 evidovány tyto živnosti a obchody: 2 hostince, kovář, 4 krejčí, 2 obuvníci, 12 rolníků, 2 řezníci, 5 obchodů se smíšeným zbožím, spořitelní a záložní spolek pro Hvozdnice, trafika, truhlář, obchod s uhlím.\n\nPočet obyvatel je uváděn za Hvozdnice podle výsledků sčítání lidu včetně místních části, které k nim v konkrétní době patří. Je patrné, že stejně jako v jiných menších obcích Česka počet obyvatel v posledních letech roste. V celé hvozdnické aglomeraci nicméně žije necelých 1 tisíce obyvatel.\n\nDopravní síť\n\nVeřejná doprava 2011\n\n"}
{"id": "118148", "url": "https://cs.wikipedia.org/wiki?curid=118148", "title": "Janová", "text": "Janová\n\nObec Janová (dříve \"Johanová\" či \"Johanowa\") se nachází v okrese Vsetín ve Zlínském kraji, necelé 4 km jihovýchodně od Vsetína. Žije zde obyvatel.\n\nCharakter okolní krajiny silně ovlivnila valašská pasekářská kolonizace v 16. století, která vedla ke vzniku hodnotné a vyvážené kulturní krajiny s rázovitou lidovou architekturou. Typické je střídání pastvin s lesními porosty, dlouhých úzkých údolí s hřebenovými partiemi, ze kterých jsou daleké výhledy do kraje. O výjimečných přírodních hodnotách zdejší vyvážené kulturní krajiny svědčí i to, že značná část katastru obce leží v Chráněné krajinné oblasti Beskydy. Obcí protéká řeka Vsetínská Bečva.\n\nPrvní písemná zmínka o obci pochází z roku 1505. Od 1. ledna 1975 do 31. prosince 1991 byla obec součástí Vsetína.\n\n\n\n"}
{"id": "118149", "url": "https://cs.wikipedia.org/wiki?curid=118149", "title": "Jarov (okres Plzeň-jih)", "text": "Jarov (okres Plzeň-jih)\n\nObec Jarov (dříve také \"Rajov\", německy \"Jarau\" nebo \"Jarow\") se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1558. Nedaleko stávala obec Bzík, která je uváděna již v roce 1650 jako pustá.\n\n"}
{"id": "118150", "url": "https://cs.wikipedia.org/wiki?curid=118150", "title": "Jarošov (okres Svitavy)", "text": "Jarošov (okres Svitavy)\n\nObec Jarošov se nachází v okrese Svitavy v Pardubickém kraji. Žije zde obyvatel.\n\nNázev obce pochází zřejmě ze staroslovanské doby, ze jména Jaroš. Vznik Jarošova se však datuje kolem roku 1350–1360. Byl to zřejmě pouze dvůr nebo tvrz v západní části obce. První písemná zmínka je z roku 1366, kdy se biskup Petr z Litomyšle přel s Podlažickým klášterem a jeho opatem Domoslavem o hranice. K vyřízení tohoto sporu byla jmenována komise – kustod kapituly litomyšlské Dluhomysl a měšťan z Litomyšle Brunon na jedné straně a probošt Podlažického kláštera Havel s Vilémem Křeše ze Smrček na straně druhé. V případě neshody měl rozepři rozhodnout pátý – rytíř Albert z Jarošova, což svědčí o jeho významu. Zbytky valů tvrze jsou na západním okraji obce.\n\nNa přelomu 14. a 15. století si zřejmě koupil ves Jarošov (spolu s Budislaví, Mladočovem a Desnou) rytíř Toulovec z Třemošné. Toulovec byl osoba opředená mnoha pověstmi i známá z historických záznamů. Své bohatství získal údajně loupením převážně na Moravě a před odvetným nájezdem Moravanů se skrýval v těžce přístupných Budislavských roklích a skalách, z nichž část leží na katastru Jarošova. Nejznámější útvar je zde pískovcová plotna stolu a čtyři sedadla – \"Toulovcův stůl\". Ve svém loupeživém mládí patrně bydlel v Jarošovské tvrzi. V stáří se stal počestným litomyšlským občanem, který zde vykonal mnoho dobrých skutků. Zemřel asi roku 1412. V roce 1480 pak ves Jarošov koupilo město Litomyšl.\n\nNová katastrální mapa byla pro Jarošov pořízena v roce 1839. V roce 1890 bylo v Jarošově 101 domů a 495 obyvatel. V prvé polovině 19. století byla v Jarošově evangelická škola. V roce 1878 byla postavena dvoutřídní obecná škola. Obec byla elektrifikována v roce 1934, první stavba vodovodu pochází z roku 1936.\n\nDřevěná zvonice z poloviny 19. století, krytá šindelem se nachází ve středu vesnice. Má malou věžičku se zvoncem, jenž je pojmenován po svatém Prokopovi - ochránci vesnice Jarošov.\n\nSdružení obcí \"Toulovcovy maštale\" vzniklo v únoru roku 1999. Cílem sdružení nazvaného podle přírodní oblasti Toulovcovy maštale je zajištění rozvoje regionu, především s důrazem na zaměstnanost a ochranu přírody. Mikroregion má zeměpisnou šířku 12,5 km a zeměpisnou výšku 15 km. Celková plocha mikroregionu je 9639,77 hektarů.\n\nMikroregion sdružuje jedenáct obcí a rozkládá se na jedenadvaceti katastrálních územích: Bor u Skutče, Budislav, Hluboká, Střítež, Jarošov, Leština, Doubravice, Dvořiště, Podhořany u Nových Hradů, Nová Ves u Jarošova, Nové Hrady, Mokrá Lhota, Perálec, Poříčí, Mladočov, Proseč, Paseky, Martinice, Záboří, Podměstí, Česká Rybná a Mířetín, Zderaz. Tyto obce jsou spolu od nepaměti úzce provázány. Občané jednotlivých obcí chodili do jedné školy, společně dojíždějí do zaměstnání, mají mezi sebou příbuzenské vztahy. Většina obyvatel mikroregionu bydlí v sídlech do 1000 obyvatel, jedná se především o typické rodinné bydlení v rodinných domech nebo zemědělských usedlostech. Počet obyvatel k roku 1999 je 4840.\n\nVenkovský prostor mikroregionu je zvýrazněn velkým podílem lesních pozemků. Zemědělská půda je ve velké většině ve vlastnictví velkého množství soukromých osob a obhospodařují ho zemědělská družstva nebo soukromě hospodařící rolníci.\n\nVe zmíněném mikroregionu se nacházejí přírodní rezervace Maštale, přírodní park Údolí Krounky a Novohradky a přírodní památka Pivnice.\n\nPříroda nacházející se na území obcí Maštale je krásná a neponičená civilizací. Rozmanité geologické podmínky v různých částech způsobily, že krajina nemá jednotný ráz, ale střídají se zde různé reliéfy povrchu a rozmanitá rostlinná skladba. Značná rozloha území nebyla postižena scelováním pozemků v období socialistické kolektivizace a zůstalo zde množství rozptýlené zeleně, která tvoří krajinu malebnou, vhodnou pro rekreaci a odpočinek.\n\n"}
{"id": "118151", "url": "https://cs.wikipedia.org/wiki?curid=118151", "title": "Hořesedly", "text": "Hořesedly\n\nObec Hořesedly (něm. \"Horosedl\") se nachází v okrese Rakovník, kraj Středočeský, zhruba 11 km severozápadně od Rakovníka. Žije zde obyvatel. Obcí prochází silnice I/6, spojující Prahu a Karlovy Vary.\n\nPrvní písemná zmínka o obci pochází z roku 1316 (\"Johannes de Horsusedl\"). Název znamená „ves hořesedlů“, tj. lidí usedlých nahoře.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Hořesedly \"(něm. Horosedl, 770 obyvatel, poštovní úřad, telegrafní úřad, telefonní úřad)\" byly v roce 1932 evidovány tyto živnosti a obchody: pekař, elektrárenské družstvo (Elektrizitätsgenossenschaft für die Gemeinde Horosedl), 3 řezníci, 4 hostince, 3 obchody se smíšeným zbožím, 4 velkostatky, 4 rolníci, 2 mlýny, sedlář, zámečník, 2 kováři, 2 krejčí, 3 obuvníci, Spar- und Darlehenskassenverein für Horosedl, trafika, 3 truhláři, kolář.\n\n\nDopravní síť\n\nVeřejná doprava 2011\n\n"}
{"id": "118153", "url": "https://cs.wikipedia.org/wiki?curid=118153", "title": "Dražůvky", "text": "Dražůvky\n\nDražůvky ( , dříve \"Drazuwek\") jsou obec v okrese Hodonín v Jihomoravském kraji, 8 km západně od Kyjova. Žije zde obyvatel. Obcí protéká potok Trkmanka. Od roku 2002 jsou členem mikroregionů Ždánicko, Babí lom a Sdružení obcí Severovýchod.\n\nPůvodně v místě stávala ves Dražovice. V historii se objevily i názvy \"Dolní Dražovice\", \"Dražejovice\" či \"Dražejov\". První písemná zmínka o obci pochází z roku 1340, kdy ji vlastnil Bruno z Dražovic. Když jako bezdětný zemřel, majetek připadl markraběti Karlovi, budoucím českému králi Karlu IV. Ten jej 22. srpna 1341 věnoval novém ženskému benediktinskému klášteru v Pustiměři, který Dražůvky vlastnil do roku 1364 a pak se vystřídalo několik dalších majitelů. Ve 14. století byly uváděny jako městečko s právem vybírat mýto a s trhovým a hrdelním právem. Byla zde tvrz, kostel s farou, mlýn, hospoda, hospodářský dvůr a 6 rybníků. V 15. století během husitských a česko-uherských válek Dražovice utrpěly velké ztráty a od roku 1453 používají název \"Dražůvky\". Po nějaký čas zde byla Jednota bratrská. V roce 1598 ves zakoupil Oldřich z Kounic, majitel ždánického panství. Ten se účastnil stavovského povstání a jeho majetek mu byl po bitvě na Bílé Hoře zkonfiskován. Celé panství roku 1619 získal Gundakar z Lichtenštejna a Lichtenštejnům pak patřilo do zrušení vrchnostenské správy v roce 1848. Dražůvky byly opět zničeny za třicetileté války, kdy zanikla tvrz i kostel s farou. V roce 1656 zde žilo pouze 14 osadníků. Znovu byly vyrabovány francouzskou armádou v roce 1805. Poslední z rybníků o rozloze 18,5 ha byl vypuštěn roku 1891 a současně zanikl mlýn ze 16. století. V roce 1889 byla postavena škola a 1892 kaple. V letech 1976–1991 obec administrativně spadala pod sousední Archlebov. Ve východní části obce procházela v letech 1908–2007 železniční trať z Čejče do Ždánic. V roce 2016 byl její 9 km dlouhý úsek přebudován na cyklostezku.\n\nPři sčítání lidu v roce 2011 se 49,2 % obyvatel přihlásilo k české národnosti a 24 % k moravské. 25,2 % se hlásilo k Římskokatolické církvi, 22,1 % bylo bez vyznání a 44,6 % obyvatel vyznání neuvedlo. Průměrný věk byl 41,8 let.\n\nDražůvkami vede silnice č. 41993, která se na severní okraji katastru napojuje na silnici I. třídy I/54. V centru obce je jedna autobusová zastávka, druhá (Dražůvky rozcestník) je v místě zvaném Žandovský mlýn. Z Dražůvek je zajišťována autobusová doprava na linkách z Kyjova do Dambořic, ze Ždánic do Násedlovic a z Brna do Kyjova. 9 km dlouhá cyklostezka vybudovaná v roce 2016 na místě bývalé železniční trati spojuje obec se sousedními Želeticemi a Ždánicemi. V jihovýchodní části katastru prochází lesním terénem zeleně značená turistická trasa v délce asi 1,5 km.\n\n\n\n\n"}
{"id": "118155", "url": "https://cs.wikipedia.org/wiki?curid=118155", "title": "Hajnice", "text": "Hajnice\n\nObec Hajnice (do roku 1946 a německy Haindorf) se nachází v okrese Trutnov, kraj Královéhradecký. Žije zde obyvatel (v roce 2014 jich bylo 1005).\n\nHlavní souvislou zástavbu obce tvoří části Brusnice a Kyje, které na sebe navazují. Obecní úřad se nachází v centru části Brusnice.\n\n\nPrvní písemná zmínka o obci Brusnice pochází z roku 1260. Současná obec vznikla v roce 1949 sloučením několika do té doby samostatných obcí a osad. Nynější obec tedy tvoří Brusnice (později Německá Brusnice – Deutsch Prausnitz), Hajnice (Haindorf), Kyje (Kaile, Keule), Mravenčí domky (Ameisenhauseln) a Tadeášovy domky (Theassahäuser), Nová Bída, Horní a Dolní Žďár (Ober a Nieder Soor, Žárov), Výšinka neboli Ženská Bída (Weiberkraenke), Nesytá (Niemersatt) a Kamenice (Steinhauseln).\n\n\n"}
{"id": "118157", "url": "https://cs.wikipedia.org/wiki?curid=118157", "title": "Kelčany", "text": "Kelčany\n\nKelčany ( ) jsou obec v okrese Hodonín v Jihomoravském kraji, 3,5 km východně od Kyjova. Západně podél obce protéká potok Hruškovice. Na severním okraji obce byl v roce 2007 na potoce obnoven rybník. Žije zde obyvatel. Od roku 2000 je členem mikroregionu Podchřibí. Dochovanou tradicí je Kelčanský svátek připadající na 2. července - svátek Navštívení Panny Marie spojený s procesím.\n\nPrvní písemná zmínka o obci pochází z roku 1365, kdy ji děkan kroměřížského kostela Jan z Boskovic postoupil svému bratru Tasovi. V té době zde byla tvrz (na kopci Babylon), svobodný dvůr a mlýny. Původní osada ležela poněkud severněji a nazývala se Staré Kelčany. Kolem roku 1505 se v Kelčanech uvádí tvrziště, dvůr a mlýn, ovšem v roce 1527 se už uvádí jako pusté. K jejich částečné obnově došlo už v 16. století, protože počátkem 17. století zde bylo podle žádovických purkrechtních register obnoveno několik gruntů – v roce 1609 se uvádí 8 gruntů (2 lánické a 6 podsednických). Kelčanský mlýn byl v provozu po celé 16. století. Po třicetileté válce byly znovu Kelčany osídleny, ale na jiném místě. Ke staré kulturní půdě byla postupně připojována další, získaná kácením porostů, které pokrývaly severní částí katastru směrem ke Kostelci. Ještě v roce 1666 se tu uvádí dubový les. Na Hruškovickém potoce byl ve středověku zřízen rybník. V roce 1666 koupilo místní zpustošený panský dvůr město Kyjov za 2600 zlatých. Od roku 1670 se obec už uvádí jako Nové Klečany. Obec znovu osídlili převážně osadníci z Vřesovic, které byly také majetkem Kyjova.\n\nV roce 1859 zde byl otevřen lignitový důl Svatá Barbora a při něm zřízena sklárna. Ta však roku 1861 vyhořela a místo ní v roce 1862 bratři Albert a František Kleinovi založili prosperující akciový cukrovar, který zde sloužil až do roku 1967. Z Vlkoše k němu vedla železniční vlečka dlouhá 3 km. V roce 1871 měl cukrovar, který byl majetkem akciové společností, v nájmu dvory v Kelčanech, v Kostelci, Miloticích, Mistříně a ve Svatobořicích. O deset let později už měl také v nájmu také všechny dvory na velkostatku Bzenec, Buchlov a Koryčany. Svými výhodnějšími platebními nabídkami získal nakonec jakýsi monopol na pronájem dvorů, z nichž vytlačil takto jejich židovské nájemce. V roce 1883 bylo v cukrovaru zavedeno elektrické osvětlení. (V obci to bylo až v roce 1931.) Po přestavbě v roce 1925 mohl cukrovar denně zpracovávat 12 000 q řepy. Důl Svatá Barbora patřil cukrovaru a např. v roce 1926 se zde vytěžilo 30 000 tun lignitu. V roce 1945 byl otevřen další důl Prokop.\n\nV roce 1870 zde byla zřízena pošta, později i četnická stanice. Roku 1912 zde vznikla Raifaisenka. Ve znaku obce se nachází dvě lilie – jedna připomíná rod pánů ze Zástřizl, druhá kapli Navštívení Panny Marie. V dolní části je hrozen, který se nacházel i na historické pečeti. Lilie a hrozen jsou od sebe odděleny stříbrnou krokví.\n\nZastupitelstvo obce má 7 členů. Voleb do zastupitelstva v říjnu 2010 se účastnilo 169 (tj. 82,84 %) voličů. Je zde zvykem, že kandidují jednotlivé osoby nesdružené v politické straně. Do zastupitelstva kandidovalo 16 osob. Kvůli neshodám proběhly 10. prosince 2011 nové předčasné volby, po kterých se starostou stal znovu Vladimír Jarošek. Při ustavujícím zasedání zastupitelstva v listopadu 2014 se novým starostou stal Radim Konečný. Ten byl do funkce opět zvolen po komunálních volbách na podzim 2018.\n\nObec náleží do senátního obvodu č. 79 – Hodonín. Do roku 1960 patřila do okresu Kyjov.\n\nPři sčítání lidu v roce 2001 se 91,6 % obyvatel přihlásilo k české národnosti, 5,2 % k moravské a 2,8 % ke slovenské. 36,4 % se hlásilo k Římskokatolické církvi a 58,8 % bylo bez vyznání. Průměrný věk byl 37 let.\n\nKelčany mají autobusové spojení s Kyjovem a okolními obcemi. Z Kyjova je přímé železniční spojení s Brnem po trati č. 340 (tzv. Vlárská dráha). Středem obce prochází silnice III/52211, která se v severní části katastru napojuje na silnici II/422. Železniční vlečka z Vlkoše k místnímu cukrovaru byla zrušena.\n\n\n\n\n\n"}
{"id": "118158", "url": "https://cs.wikipedia.org/wiki?curid=118158", "title": "Křenovy", "text": "Křenovy\n\nObec Křenovy (původně \"Chrzenow\" či \"Křenov\") se nachází v okrese Domažlice v Plzeňském kraji. Leží při silnici I/26 čtyři kilometry západně od Staňkova a třináct kilometrů severovýchodně od Domažlic. Žije v ní obyvatel.\n\nPrvní písemná zmínka o obci pochází z roku 1379.\n\n"}
{"id": "118159", "url": "https://cs.wikipedia.org/wiki?curid=118159", "title": "Kamenná (okres Šumperk)", "text": "Kamenná (okres Šumperk)\n\nObec Kamenná (německy \"Steine\") se nachází 12 km jjv. od Šumperka a 13 km východně od Zábřeha v okrese Šumperk v Olomouckém kraji. Žije zde obyvatel.\n\nPrvní písemná zmínka o obci pochází z roku 1385.\n\n\n"}
{"id": "118160", "url": "https://cs.wikipedia.org/wiki?curid=118160", "title": "Křekov", "text": "Křekov\n\nObec Křekov se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1371.\n\n\nŘímskokatolická farnost Vlachovice\n"}
{"id": "118161", "url": "https://cs.wikipedia.org/wiki?curid=118161", "title": "Jivina (okres Beroun)", "text": "Jivina (okres Beroun)\n\nObec Jivina se nachází v okrese Beroun, kraj Středočeský, 7 km jihozápadně od města Hořovice. Žije zde obyvatel.\n\nPrvní písemná zmínka o obci pochází z roku 1368.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Jivina \"(350 obyvatel)\" byly v roce 1932 evidovány tyto živnosti a obchody: 2 hostince, kovář, mlýn, pila, 2 obchody se smíšeným zbožím, 2 trafiky.\n\nDopravní síť\nVeřejná doprava 2011\n\n"}
{"id": "118162", "url": "https://cs.wikipedia.org/wiki?curid=118162", "title": "Kamenec (okres Rokycany)", "text": "Kamenec (okres Rokycany)\n\nObec Kamenec se nachází v okrese Rokycany v Plzeňském kraji v údolí Radnického potoka necelé tři kilometry severně od Radnic a zhruba šestnáct kilometrů severně od Rokycan. Žije v ní obyvatel.\n\nPrvní písemná zmínka o obci pochází z roku 1838.\n\nPůl kilometru jižně od vesnice se na břehu Radnického potoka nachází přírodní památka Kamenec.\n\n"}
{"id": "118163", "url": "https://cs.wikipedia.org/wiki?curid=118163", "title": "Karolín", "text": "Karolín\n\nObec Karolín se nachází v okrese Kroměříž ve Zlínském kraji. Žije zde obyvatel. Je nejmladší vesnicí kroměřížského okresu.\n\nPrvní písemná zmínka o obci pochází z roku 1822.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118164", "url": "https://cs.wikipedia.org/wiki?curid=118164", "title": "Křižanovice (okres Chrudim)", "text": "Křižanovice (okres Chrudim)\n\nObec Křižanovice (německy \"Krischnowitz\") se nachází v okrese Chrudim, kraj Pardubický. Žije zde  obyvatel. V údolí řeky Chrudimky pod Křižanovicemi se nachází údolní nádrž Křižanovice I. Nedaleko obce je ložisko Pb-Zn-Cu rud s barytem, s obsahy okolo 4-6% Zn, ověřené geologickým průzkumem v 80. letech 20. století.\n\nPrvní písemná zmínka o obci pochází z roku 1329, jako o rybářské osadě kláštera ve Vilémově.\n\n"}
{"id": "118165", "url": "https://cs.wikipedia.org/wiki?curid=118165", "title": "Karlín (okres Hodonín)", "text": "Karlín (okres Hodonín)\n\nKarlín ( ) je obec v okrese Hodonín v Jihomoravském kraji, 3,5 km severně od Čejče. Žije zde obyvatel.\n\nV katastru Karlína bývala zaniklá obec Šenstras. Poprvé byla písemně zmíněna v roce 1292, kdy ji majitelé prodali templářům v Čejkovicích. Během česko-uherských válek zpustla. Ještě v roce 1492 byl v Šenstrasu dvůr a kostel. Zdejší pozemky patřily násedlovickému statku, ale pro velkou vzdálenost nebývaly obdělávány. Proto majitel ždánického panství kníže Alois z Lichtenštejna založil 30. července 1792 novou osadu \"Charlottenfeld\", pojmenovanou po jeho manželce Karolině (Karoline Engelberte Felicitas zu Manderscheid-Blankenheim). Prvními obyvateli, se kterými sepsal smlouvu, bylo 28 osadníků z okolí. Při založení bylo postaveno 24 domů a severně od obce dvůr Karlov. Obec byla přifařena do Šardic a jako první se zde narodil 4. ledna 1793 Jakub Stodůlka. 1. července 1852 byla obec začleněna do kyjovského okresu. V roce 1810 zde byl založen hřbitov, roku 1855 postavena škola pro 40 dětí a někdy v té době začala i výstavba kaple kaple svatého Karla Boromejského. Charlottenfeld byl v roku 1870 počeštěn na Karlín. Rybník pro chov ryb byl obnoven v roce 1885. Čtenářský spolek byl založen roku 1899.\n\nV letech 1905–1930 zde byla provozována cihelna. Roku 1927 byla postavena silnice z obce ke státní silnici mezi Čejčí a Násedlovicemi. Kulturní dům byl postaven v roce 1936. Obec byla 17. dubna 1945 osvobozena Rudou armádou po dlouhých bojích, při kterých padlo 77 sovětských vojáků. Vyhořelo přitom 19 domů, 3 byly těžce poškozeny a 56 bylo zasaženo při dělostřelecké palbě. Zemřelo také 5 místních občanů. V roce 1989 byl obnoven obecní úřad a Karlín se stal opět samostatnou obcí. Roku 2015 Karlín získal obecní znak a vlajku. Několik desítek let se v Karlíně pořádají motokrosové závody.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118166", "url": "https://cs.wikipedia.org/wiki?curid=118166", "title": "Kateřinice (okres Vsetín)", "text": "Kateřinice (okres Vsetín)\n\nObec Kateřinice (\"Katerinitz\") se nachází v okrese Vsetín ve Zlínském kraji.\nŽije zde obyvatel. V roce 2014 obec získala titul Vesnice roku.\n\nPrvní písemná zmínka o obci pochází z roku 1505.\n\nV minulosti se místní občané živili tradičními řemesly v souhře s valašskou přírodou jako je košíkářství, pečení perníčků, zpracování kůží, pěstitelství a chovatelství, myslivost, lesnictví, tkalcovské práce, sušení ovoce, sběr bylin a hub. V současné době je zde řada drobných podnikatelů, mimo jiné je obec známá výrobou puků pro přední hokejové kluby. Obec je obklopena převážně lesy Tomáše Bati, má svou střelnici, sušičku na dřevo, hasičskou zbrojnici, přírodní koupaliště, fotbalové hřiště, tělocvičnu. Občané mohou sledovat místní informační televizní kanál. Nejbližší pošta se nachází v obci Ratiboř u Vsetína.\n\nKateřinice jsou převážně evangelická obec, nachází se zde farní sbor a kostel Českobratrské církve evangelické. Nachází se zde sbor Církve adventistů sedmého dne, mezi obyvateli jsou i katolíci.\n\n\n"}
{"id": "118167", "url": "https://cs.wikipedia.org/wiki?curid=118167", "title": "Kařez", "text": "Kařez\n\nObec Kařez se nachází v okrese Rokycany v Plzeňském kraji, při Zbirožském potoce zhruba čtyři kilometry jihovýchodně od Zbiroha, 8,5 kilometru západně od Hořovic a šestnáct kilometrů severovýchodně od Rokycan. Žije v ní obyvatel. Územím obce procházejí severně a západně od vsi od severovýchodu k jihozápadu dálnice D5 a železniční trať č. 170 Praha – Plzeň – Cheb. Na území Kařezu, v oblouku vzdáleném asi kilometr severně od vsi (ačkoliv trať prochází přímo kolem jejího západního okraje), se nachází nádraží Zbiroh, od 27. dubna 2012 mimo provoz, pojmenované podle města vzdáleného necelé tři kilometry severně od nádraží. V současné době vlaky zastavují na nově zbudované zastávce Kařez západně od obce.\n\nObec se nečlení na evidenční části a tvoří ji jedno katastrální území. Kromě vlastní vesnice Kařez k ní patří ještě tři menší osady v severní části katastru, tato čtyři sídla jsou evidována jako základní sídelní jednotky:\n\n\"(údaje ze sčítání lidu 2001, celkem 216 domů a 541 obyvatel)\"\n\nNázev Kařez vznikl hláskovou obměnou ze jména Pařez (srv. \"kapradí\" a \"papradí\", \"křepelka\" a \"perepelka\", \"kříkopa\" a \"příkopa\"). První písemná zmínka o obci pochází z roku 1281, kdy se jmenuje vladyka Ota z Kařeza (\"Otto de Karzez\").\n\n\nPobývali zde Jaroslav Heyrovský a operní pěvkyně Marie Gärtnerová.\n\n"}
{"id": "118168", "url": "https://cs.wikipedia.org/wiki?curid=118168", "title": "Kakejcov", "text": "Kakejcov\n\nObec Kakejcov se nachází v okrese Rokycany v Plzeňském kraji, necelých devět kilometrů jihovýchodně od Rokycan. Žije v ní obyvatel.\n\nPrvní písemná zmínka o obci pochází z roku 1616.\n\nKakejcov se nečlení na části, má i jen jedno stejnojmenné katastrální území. Území obce se přesto dělí na dvě základní sídelní jednotky, vlastní Kakejcov a vesnici Drážky.\n\nAsi jeden kilometr západně od vesnice, ale už v katastrálním území obce Mešno, se nachází přírodní památka Kakejcov.\n\n"}
{"id": "118169", "url": "https://cs.wikipedia.org/wiki?curid=118169", "title": "Jitkov", "text": "Jitkov\n\nJitkov () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1269. Prvním majitelem obce byl Smil z Lichtemburka. Roku 1269 obec vyměnil za jiná území s pohledským cisterciáckým klášterem. Ten vyhořel roku 1424. Roku 1574, kdy obec patřila Předbořským z Předboře, je v obci poprvé připomínána tvrz. Svého vrcholu tvrz dosáhla na přelomu 16. a 17. století za Mitrovských z Nemyšle. Po třicetileté válce byly tvrz a obec několikrát prodány, až nakonec skončily v majetku Ditrichštejnů, za nichž došlo k úpadku tvrze, roku 1830 k jejímu zboření.\n\n"}
{"id": "118170", "url": "https://cs.wikipedia.org/wiki?curid=118170", "title": "Křtěnov", "text": "Křtěnov\n\nObec Křtěnov se nachází v okrese Blansko v Jihomoravském kraji. Jde o krátkou řadovou obec při Olešnickém potoku, která leží u silnice z Olešnice do Hodonína. Název je český – slovo původně znamená pokřtěné místo. Katastr Křtěnova má 280 hektarů a žije zde obyvatel.\n\nKdy a kým byla obec založena, není známo. J. Višinka v dějinách Olešnice se domnívá, že jméno \"Kčenov\", Křtěnov a podobně vzniklo podle zakladatele obce a bylo několikráte měněno (až v roce 1926 bylo Kčenovu nařízeno užívat jméno nynější, ačkoli proti tomu tehdejší obecní zastupitelstvo protestovalo).\n\nV polovině 11. století byl na území mezi Litomyšlí a Černou Horou hustý prales a v něm se kromě jiných újezdů nacházel i újezd olešnický, tj. olešnická Moravská Strana. Město Olešnice bylo založeno ve druhé polovině 13. století. Dříve byl založen Crhov nebo s určitostí crhovská tvrz, protože crhovský katastr sahá až po samou Olešnici a taktéž až po Křtěnov, kde katastrální hranici tvoří Olešnický potok. Loucký, neboli panský dvůr si zabral lepší pozemky až po samou Olešnici a mezi olešnickým a prosetínským katastrem. Západně od Olešnického potoka, na stávajícím místě, byla založena zdejší malá obec. Mohlo tomu být koncem 13. století.\n\nObec byla hned z počátku rozdělena na 10 půllánových zemědělských usedlostí a 4 čtvrtláníky nebo podsedky. Historické zprávy však pochází až z 15. století, první z roku 1447, kdy Jan z Pernštejna napsal své manželce Bohunce kromě jiných okolních obcí i tuto obec. Dále je známo, že v roce 1482 Vilém a Vratislav z Pernštejna propustili poddaným ve vsi Kčenov právo odůmrtí. O čtyři roky později pánové z Pernštejna získali zboží hradu Louka. S hradem byl spojen i Kčenov a tím se dostal ke kunštátskému panství stejně jako Olešnice. V roce 1500 byl Kčenov osvobozen od čepování panského vína a v roce 1515 od bezplatného vožení panských ryb.\n\nDalší záznamy o Křtěnově pochází až z doby po třicetileté válce, z let 1656 až 1678. Jsou to záznamy zapsané hrabětem z Lamberka, Fridrichem Kašparem, panujícím na Kunštátě. Byly pořízeny za účelem zavedení či utužení roboty. Uvádí ve Křtěnově 15 poddaných, 10 pololáníků, 1 čtvrtláník a 4 podsedníci. V té době už byla obec očíslována a stálo zde 24 chalup. Hospoda č. 21, mlýn č. 22 i mlýn Podhrázský č. 23 byly panské. Počet obyvatel Křtěnova z té doby není znám, ale je zřejmé že jich bylo velmi málo. Plné osídlení Křtěnova je až po roce 1680.\n\nObdobí do druhé světové války se vyznačovalo snahou o zvyšování kulturní a životní úrovně. Hasičský sbor byl založen již před první světovou válkou, 1. dubna 1898, regulace potoka byla provedena v roce 1931 stejně jako elektrifikace.\n\nRok 1938 se vyznačoval odhodláním bránit svou vlast. Obětí nacizmu v období prvního stanného práva se v obci stal člen požárního sboru mlynář na Podhrázském mlýně Vilém Tocháček. Dne 28. září 1941 byl ve Křtěnově brněnským gestapem zatčen. Byl uvězněn v Brně v Kounicových kolejích a třetí den na tamějším popravišti popraven. Průběh celé války je popsán ve křtěnovské kronice.\n\nV roce 1948 komunisté v Československu násilím uchopili moc a nastolili podle Sovětského svazu další totalitu, komunistickou. Lidé byli zavíráni většinou za podezření z vlastizrady a udělovaly se exemplárně vysoké tresty. Soudy ztratily nezávislost a strana, jak bylo v případě křtěnovských občanů prokázáno, navrhovala i výši trestu. Toto běsnění postihlo v letech 1952–1953 také Křtěnov, a to pro výstrahu celého okolí. Začátkem roku 1952 byl do obce nasazen konfident a pomocí něho bylo dne 8. února 1953 zatčeno 11 nevinných mužů z obce. Tři z nich byli souzeni veřejným soudem v olešnické sokolovně jako největší zločinci národa a jenom o vlásek unikli trestu nejvyššímu, trestu smrti.\n\nPo 40 letech vlády komunistické totality přišla v listopadu 1989 sametová revoluce. V roce 1991–1993 došlo k plné rehabilitaci odsouzených. Strůjci procesu však potrestáni nebyli.\n\nHlavní figurou uplatněnou na znaku obce se stala labuť z erbu Rožnovských ze Křtěnova. Modrá dominantní barva připomíná Podhrázský rybník. Zubří hlava připomíná někdejší významnou feudální vrchnost – pány z Pernštejna. Návrhy praporu většinou opakují figury z návrhů obecního znaku, barva praporu opět připomíná barvu praporce pánů z Pernštejna.\n\n\nDne 1. 8. 1977 provedeno sloučení s obcí Olešnicí, což znamenalo konec samostatnosti a největší úpadek obce. Od listopadu 1990 byla samostatnost obce obnovena.\n\n\n\n\n"}
{"id": "118171", "url": "https://cs.wikipedia.org/wiki?curid=118171", "title": "Kalivody", "text": "Kalivody\n\nObec Kalivody se nachází v okrese Rakovník, kraj Středočeský, zhruba 7,5 km severozápadně od Nového Strašecí, 14 km severovýchodně od Rakovníka a 17 km západně od Slaného. V lesích 3 km západně od vsi pramení a skrze Kalivody pak protéká Bakovský potok. Žije zde obyvatel.\n\nPrvní písemná zmínka o Kalivodech pochází z roku 1389, kdy Petr Hrabaně z Kalivod (\"de Kalivoda\") a jeho stejnojmenný synovec věnovali plat ze vsí Kalivody a Přerubenice kostelu v Srbči.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nZápadně od vesnice leží přírodní památka Kalivody.\n\n\nDopravní síť\n\nVeřejná doprava 2011\n\n"}
{"id": "118172", "url": "https://cs.wikipedia.org/wiki?curid=118172", "title": "Karlovice (okres Zlín)", "text": "Karlovice (okres Zlín)\n\nObec Karlovice se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1768.\n\nV letech 1980–1991 byla součástí města Zlín. Osamostatnila se k 1. lednu 1992.\n\n\n\n"}
{"id": "118173", "url": "https://cs.wikipedia.org/wiki?curid=118173", "title": "Jinočany", "text": "Jinočany\n\nObec Jinočany se nachází v okrese Praha-západ, kraj Středočeský, asi 14 km jihozápadně od centra Prahy a 3 km východně od Rudné. Žije zde obyvatel.\n\nPrvní písemná zmínka o obci pochází z roku 1406.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nV obci Jinočany \"(704 obyvatel)\" byly v roce 1932 evidovány tyto živnosti a obchody: obchod s cukrovinkami, holič, 2 hostince, kapelník, kolář, konsum Včela, kovář, obuvník, povozník, 5 rolníků, 2 řezníci, sadař, 5 obchodů se smíšeným zbožím, trafika, 2 truhláři, státní velkostatek, Pražská železářská společnost.\n\nNa území obce zasahuje krátký kousek exitu 21-Jinočany Pražského okruhu. Dále tudy prochází silnice III. třídy:\n\nÚzemí obce protíná železniční trať 173 Praha Smíchov – Rudná u Prahy – Beroun, ve vzdálenosti 400 metrů od obce se nachází železniční zastávka \"Jinočany\" a 1 km od obce železniční zastávka \"Zbuzany\".\n\nV obci měly v roce 2019 zastávky příměstské autobusové linky 309 Praha, Zličín – Choteč – Praha,Nádraží Radotín \"(v pracovních dnech 9 spojů)\", 310 Praha, Zličín – Nučice, Prokopská náves – Rudná,zdravotní středisko \"(denně mnoho spojů, většina ukončena v Nučicích)\" a 352 Praha,Luka – Jinočany,náměstí \"(denně mnoho spojů)\". V obci jsou celkem 4 autobusové zastávky, tj. Jinočany,náměstí, Jinočany, Žižkova, Jinočany, Hlavní a Jinočany,nádraží.\n\n"}
{"id": "118174", "url": "https://cs.wikipedia.org/wiki?curid=118174", "title": "Kašava", "text": "Kašava\n\nObec Kašava se nachází v okrese Zlín ve Zlínském kraji. Žije zde obyvatel. Rozkládá se v oblasti Západních Karpat, v údolí řeky Dřevnice.\n\nObec se nachází CHKO Hostýnské vrchy a nad obcí je chráněná oblast Natura 2000 – Sobolice. V roce 2013 zde byla zde vybudována naučná stezka a byly zrenovovány některé studánky. V roce 2016 se obec stala vítězem celostátního kola soutěže Vesnice roku.\n\nPrvní písemná zmínka o obci pochází z roku 1440.\n\n\n\n"}
{"id": "118175", "url": "https://cs.wikipedia.org/wiki?curid=118175", "title": "Kalhov", "text": "Kalhov\n\nObec Kalhov () se nachází 14 km severozápadně od Jihlavy, v okrese Jihlava v Kraji Vysočina. Žije zde obyvatel.\n\nNázev se vyvíjel od varianty Calov (1226), Kalhow (1360), Kathow (1486), Kalhoff (1602), Kalchow (1654), Gallhof a Kallhau (1787), Kalhau a Galthof (1843), Kalthof (1854) až k podobě Kalhov v roce 1886. Místní jméno má dva výklady. Pravděpodobnější je Galt-hof – jalový dvůr, tedy dvůr pro chov jalovic. Možný je i vznik z Kalthof, což znamenalo studený dvůr.\n\nPrvní písemná zmínka o obci pochází z roku 1226.\n\nKalhov leží v okrese Jihlava v Kraji Vysočina. Nachází se 1,5 km jihozápadně od Velešova, 3 km západně od Větrného Jeníkova, 2,5 km severně od Branišova, 2,5 km východně od Ústí a 5 km jihovýchodně od Krasoňova. Geomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Jeníkovská vrchovina. Průměrná nadmořská výška činí 660 metrů. Nejvyšší bod, Strážník (713 m n. m.), leží na jižní hranici katastru. Severně od obce stojí Kalhovský vrch (693 m n. m.). Obcí protéká Hejšťský potok. Část území přírodní památky Hajnice zasahuje i do katastru Kalhova.\n\nPodle sčítání 1921 zde žilo v 41 domech 214 obyvatel, z nichž bylo 114 žen. 214 obyvatel se hlásilo k československé národnosti. Žilo zde 211 římských katolíků a 2 příslušníci Církve československé husitské.\n\nObec má sedmičlenné zastupitelstvo, v jehož čele od roku 1994 stojí starosta Zdeněk Dvořák.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 20. ledna 2005. Znak: V červeno-zeleně polceném štítě stříbrný zvon provázený dvěma svěšenými zlatými lipovými listy, dole vztyčený zlatý gotický dvojklíč. Vlajka: List tvoří čtyři svislé pruhy, žlutý, červený, zelený a žlutý, v poměru 1:2:2:1. Uprostřed bílý zvon nad vztyčeným žlutým gotickým dvojklíčem. Poměr šířky k délce listu je 2:3.\n\nObcí prochází silnice II. třídy č. 523 z Ústí a komunikace III. třídy č. 13110 do Velešova. Dopravní obslužnost zajišťují dopravci ICOM transport a ZDAR. Autobusy jezdí ve směrech Humpolec, Ústí, Větrný Jeníkov, Jihlava, Dudín, Ledeč nad Sázavou, Žďár nad Sázavou, Polná, Nížkov a Humpolec.\n\nMístní děti dojíždějí do základní školy ve Větrném Jeníkově. sbor dobrovolných hasičů Kalhov byl založen v roce 1902.\n\n\n"}
{"id": "118176", "url": "https://cs.wikipedia.org/wiki?curid=118176", "title": "Jinolice", "text": "Jinolice\n\nObec Jinolice se nachází v okrese Jičín v Královéhradeckém kraji. Žije v ní obyvatel. Nachází se pět kilometrů od Jičína a 55 kilometrů od Hradce Králové.\n\nPrvní písemná zmínka o obci pochází z roku 1377.\n\n\n"}
{"id": "118177", "url": "https://cs.wikipedia.org/wiki?curid=118177", "title": "Kladruby (okres Teplice)", "text": "Kladruby (okres Teplice)\n\nObec Kladruby se nachází v okrese Teplice v Ústeckém kraji. Žije v ní obyvatel.\n\nNázev obce vznikl ze slova \"Kladerob\", což dříve od řemeslníků nazvané podle jejich řemesla, které zde těžili dřevo. První písemná zmínka o obci pochází z roku 1370. Od dob založení vesnice prošla mnoho změnami. V období, kdy se vesnice rozšiřovala, zde byly pouze pastviny, louky a místy nízké porosty. Postupem času, kdy se obec rozšiřovala, tak i louky, pole mizely. Obyvatelstvo tvořilo hlavně vrstva zemědělců, kteří využívali okolní plochy pro chov dobytka, a pěstování plodin. Obec se začala rozrůstat, přestal být zájem o zemědělství, volné plochy poskytly prostor pro výstavbu nových domů. Ohledně dávné historie se ví velice málo, původní spisy obecní kroniky se ztratily. Další kronika byla založena po vysídlení původního obyvatelstva po skončení druhé světové války, která se píše dodnes.\n\n\n"}
{"id": "118178", "url": "https://cs.wikipedia.org/wiki?curid=118178", "title": "Klokočí (okres Semily)", "text": "Klokočí (okres Semily)\n\nObec Klokočí se nachází v okrese Semily, kraj Liberecký. Žije zde  obyvatel.\n\nObec je turistickým východiskem do Klokočských skal a na zříceninu hradu Rotštejn.\n\nPrvní písemná zmínka o obci pochází z roku 1312. Ves je ale výrazně starší, byla založena v polovině 13. století jako poddanská obec hradu Rotštejn.\n\n\n"}
{"id": "118179", "url": "https://cs.wikipedia.org/wiki?curid=118179", "title": "Košín", "text": "Košín\n\nObec Košín () se nachází v okrese Tábor v Jihočeském kraji. Žije zde obyvatel.\n\nPrvní písemná zmínka o obci pochází z roku 1379.\n\n\n"}
{"id": "118180", "url": "https://cs.wikipedia.org/wiki?curid=118180", "title": "Klenovice (okres Tábor)", "text": "Klenovice (okres Tábor)\n\nObec Klenovice () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o obci pochází z roku 1398 – Jarek z Klenovic.\n\n\n"}
{"id": "118181", "url": "https://cs.wikipedia.org/wiki?curid=118181", "title": "Kleneč", "text": "Kleneč\n\nObec Kleneč se nachází v okrese Litoměřice v Ústeckém kraji. Žije v ní obyvatel.\n\nPrvní písemná zmínka o obci pochází z roku 1400. Ves patřila od prvopočátku k roudnickému panství.\n\nPodle pověsti jde o první českou obec založenou praotcem Čechem a pojmenovanou podle jeho syna Kleně. Podle Kroniky české Václava Hájka z Libočan se tak stalo roku 649.\n\nOd roku 1929 je v obci vedena pamětní kronika, kterou založil řídící učitel Václav Chvapil a je podepsána tehdejším starostou panem Slabihoudkem. Největší počet obyvatel byl asi v roce 1911, kdy v 94 domech žilo 668 obyvatel. V roce 2002 je v obci 190 rodinných domů a 402 obyvatel. Elektrofikace obce byla provedena v roce 1945. V celé obci rozveden zemní plyn, vodovod, kanalizace.\n\nV Klenči se nachází pila a briketárna, kterou od roku 1991 provozoval Jannis Mesochoridis. V březnu 2009 ji koupila Římskokatolická farnost Trmice, kterou neúspěšné podnikání již v červenci 2010 přivedlo do insolvenčního řízení a stala se tak první zkrachovalou farností v Česku.\n\n\n"}
{"id": "118184", "url": "https://cs.wikipedia.org/wiki?curid=118184", "title": "Kojetín (okres Havlíčkův Brod)", "text": "Kojetín (okres Havlíčkův Brod)\n\nKojetín () je obec v okrese Havlíčkův Brod v Kraji Vysočina. Žije zde obyvatel. V obci je prodejna Jednoty a pobočka firmy Vesa Česká Bělá.\n\nPrvní písemná zmínka o obci pochází z roku 1351.\n\n"}
{"id": "118185", "url": "https://cs.wikipedia.org/wiki?curid=118185", "title": "Kochánov (okres Havlíčkův Brod)", "text": "Kochánov (okres Havlíčkův Brod)\n\nKochánov (německy \"Chochansdof\", čti: „Kochnsdorf“) je obec v okrese Havlíčkův Brod, v kraji Vysočina. Tato vesnice se nachází v nadmořské výšce 526 metrů a leží na severní straně potoka, který ústí do potoka Žabince. Žije zde obyvatel. Z turistického a geografického hlediska patří obec do oblasti Českomoravské vrchoviny.\n\nDominantou návsi této malebné vesničky je novogotická kaple z roku 1914, která je zasvěcená Narození panny Marie. U této kaple se každý rok v září za přítomnosti faráře koná slavnostní pouťová mše.\n\nNa poměrně rozlehlé návsi lze kromě kaple najít také rybník, altán s lavičkami, moderně vybavené dětské hřiště a hasičskou zbrojnici, která bývá také využívána k různým společenským a kulturním akcím, které se konají ve vesnici. Dále pak také telefonní budku, informační tabuli a místo, kde jsou přistavěny kontejnery na veškerý tříděný odpad. Asi ve středu obce se nachází autobusová zastávka, která je využívána místními obyvateli jako spojení do Havlíčkova Brodu a také do Jihlavy. Ve spodní části obce se nachází velké sportovní hřiště s fotbalovým a tenisovým/volejbalovým kurtem. Toto hřiště využívají také členové místního Sboru dobrovolných hasičů pro své pravidelné tréninky. Sbor dobrovolných hasičů byl v Kochánově založen již v roce 1902 a funguje zde dodnes.\n\nPrvní písemná zmínka o obci pochází z roku 1307, kdy se obec nazývala \"Chochansdorf\". V českém překladu to znamená Kochánova ves. Okolo roku 1440 zde sídlil zeman Václav z Kochánova. V roce 1544 byla vesnice uváděna ve střítěžském panství. Začátkem 17. století vlastnil Kochánov jihlavský měšťan Matyáš Slubík z Kynigštejnu a vesnice tak patřila do panství Větrný Jeníkov. V roce 1902 zde byl založen sbor dobrovolných hasičů.\n\nV letech 2006-2010 působil jako starosta Ing. Jiří Jůzl. Od roku 2010 do roku 2014 zastával funkci starosty pan Roman Vácha. Od roku 2014 je starostou obce opět Ing. Jiří Jůzl.\n\n\n"}
{"id": "118186", "url": "https://cs.wikipedia.org/wiki?curid=118186", "title": "Kolešov", "text": "Kolešov\n\nObec Kolešov (něm. \"Koleschau\") se nachází v okrese Rakovník, kraj Středočeský, zhruba 13 km zsz. od Rakovníka a 11 km jihovýchodně od Podbořan. Žije zde obyvatel.\n\nPrvní písemná zmínka o obci (\"villam feodalem Colessow\") pochází z roku 1319. Název je, podobně jako u nedalekých Kolešovic, odvozen od osobního jména \"Koleš\", domácké podoby jinak nedoloženého jména *\"Kolimír\".\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Kolešov \"(něm. Koleschau, 343 obyvatel)\" byly v roce 1932 evidovány tyto živnosti a obchody: elektroinstalace, rolník, 3 řezníci, 3 hostince, 2 obchody se smíšeným zbožím, kovář, 2 obuvníci, Spar- und Darlehenskassenverein für Koleschau, trafika, pojišťovací jednatelství, kolář.\n\nDopravní síť\nVeřejná doprava 2011\n\n"}
{"id": "118187", "url": "https://cs.wikipedia.org/wiki?curid=118187", "title": "Komárov (okres Zlín)", "text": "Komárov (okres Zlín)\n\nKomárov je obec v okrese Zlín ve Zlínském kraji. Leží asi 5 km jihovýchodně od Napajedel a žije zde obyvatel.\n\nVesnice se rozkládá na náhorní rovině Vizovických vrchů v nadmořské výšce 308–315 metrů. Obec leží jihovýchodně od Napajedel a 7 km jihozápadně od Zlína.\n\nPrvní písemná zmínka o obci pochází z roku 1349, kdy byl pánům Dětřichovi a Ješkovi z Lukova zapsán do zemských. V držení této osady se vystřídalo víc pánů, až roku 1384 Filip z Vícemělic prodal ves Komárov Mikšíkovi z Malenovic na Podhradí, čímž přešla do držav pánů podhradských. V pozdějších dobách (za husitských válek nebo válek s Turky) byla ves i s okolím zpustošena. Později byla obec Komárov znovu osídlena. Podhradí bylo zpustošeno také. Dříve tam stával hrad, dnes už není ani po základech památky. Místo hradu je zde usedlost Leopoldov, která se nachází mezi obcemi Komárov a Pohořelice. Roku 1882 zachvátil obec velký požár, který spálil 27 domů tvořící komárovskou náves. Roku 1885 byl v obci založen přičiněním řídícího učitele Jana Purkrábka dobrovolný hasičský sbor. V letech 1886–1887 byla zde postavena za 15710 zlatých a 40 krejcarů stavitelem Josefem Schaniakem z Uherského Hradiště nynější mateřská škola (dříve škola). Roku 1908 zde byla postavena obecní radnice pro schůze zastupitelstva a pro dřívější hasičskou stříkačku. Na místě budovy stávala dříve kaplička.\n\n\n\n"}
{"id": "118189", "url": "https://cs.wikipedia.org/wiki?curid=118189", "title": "Jilem (okres Havlíčkův Brod)", "text": "Jilem (okres Havlíčkův Brod)\n\nJilem () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1318.\n\nV letech 2003–2010 působil jako starosta Milan Klement, od roku 2010 tuto funkci zastává Jaromír Rasocha.\n\nOd roku 2018 se stává starostou Milan Klement.\n\n\n"}
{"id": "118190", "url": "https://cs.wikipedia.org/wiki?curid=118190", "title": "Klešice", "text": "Klešice\n\nObec Klešice se nachází v okrese Chrudim v Pardubickém kraji, v nadmořské výšce 252 m. Žije zde obyvatel. Pod obec spadá také osada Nákle a bývalý mlýn Lukavec pod Jezbořicemi.\n\nMateřské školy, základní škola a lékařské služby jsou zajištěny v sousedním Heřmanově Městci vzdáleném 2,5 km. Obcí vede několik autobusových linek. Díky velkému zájmu o stavební parcely se vesnice neustále rozšiřuje. V Klešicích jsou v provozu dva hostince a prodejna smíšeného zboží. Působí zde zemědělské firmy, autoopravny, autodopravní firmy a zahradní centrum (Školky ALEJ).\n\n\nMezi zajímavé kulturní památky patří bývalá sýpka v panském dvoře (tzv. špejchar) a dům s naznačeným dřevěným hrázděním. Je zde také několik drobných památek jako je Křížek sv. Jana Nepomuckého, socha sv. Jana Nepomuckého, zvonice, Boží muka, „Korabův a Hamplův mlýn“. Do roku 1929 byla u Korabova mlýna dřevěná varna povidel, která je nyní součástí expozice na Veselém Kopci.\n\nZnak obce má v pravé polovině stříbrný leknínový list na červeném poli a v levé polovině je modrý hrozen vína na zlatém poli.\n\nPrvní písemně doložená zmínka o Klešicích je z roku 1257. Od 14. století až do roku 1848 (zrušení poddanství) byla obec hospodářsky, správně i soudně podřízena stejné vrchnosti jako sousední Heřmanův Městec. Pro obec byla důležitá převážně zemědělská produkce. Vsí protéká potok a už v roce 1448 zde byly tři mlýny. Klešice zůstaly až do roku 1945 majetkem Kinských. V roce 1976 došlo v rámci integrace obcí ke sloučení Klešic s Heřmanovým Městcem. Po projevení zájmu obyvateli o znovuosamostatnění se 1. 1. 1992 obec stala opět samostatnou. Nejvyšší počet obyvatel měla obec v roce 1850 (495).\n\nOd roku 1886 působí v Klešicích Sbor dobrovolných hasičů, který je i hlavním organizátorem kulturního dění v obci. V roce 2001 získali klešičtí hasiči u příležitosti 115. výročí založení SDH právo užívat znak a prapor. Sbor dobrovolných hasičů pořádá v Klešicích hasičský ples, dětský karneval, den dětí, letní tábor pro mladé hasiče, posvícenskou zábavu, „Staročeskou“ krojovanou pomlázku a různé společenské večery.\n\n"}
{"id": "118193", "url": "https://cs.wikipedia.org/wiki?curid=118193", "title": "Kateřinice (okres Nový Jičín)", "text": "Kateřinice (okres Nový Jičín)\n\nObec Kateřinice (německy \"Kattendorf\") se nachází v okrese Nový Jičín v Moravskoslezském kraji. Leží asi 5 km severně od města Příbor. Je obcí převážně zemědělskou. Žije zde obyvatel.\n\nPrvní zmínka o Kateřinicích je z roku 1358 jako o lénu olomouckého biskupství. Držiteli obce byli: rod z Kateřinic, Chorynští z Ledské (Ledné), Orlíkové z Lažiska, Harasovští z Harasova a Grafen Vetter v.d. Lilie. Dnešní název obce – Kateřinice – existuje od roku 1872.\n\n"}
{"id": "118194", "url": "https://cs.wikipedia.org/wiki?curid=118194", "title": "Kovčín", "text": "Kovčín\n\nObec Kovčín se nachází v okrese Klatovy, kraj Plzeňský. Žije zde obyvatel.\n\nPrvní písemná zmínka o obci pochází z roku 1551.\n\n"}
{"id": "118195", "url": "https://cs.wikipedia.org/wiki?curid=118195", "title": "Kotvrdovice", "text": "Kotvrdovice\n\nObec Kotvrdovice (německy \"Gottfriedsschlag\") se nachází v okrese Blansko v Jihomoravském kraji, nedaleko Macochy. Obcí prochází silnice II. třídy z Blanska na Vyškov a Prostějov. Žije zde obyvatel. V obci je evidováno 305 adres.\n\nOkolí obce bylo osídleno již v pravěku, o čemž svědčí bohaté archeologické nálezy. Jméno obce je odvozeno od německého názvu Gottfriedsschlag, posléze Gottfriedovice, Hospřidovice a následně již vzniklo jméno, jaké známe dnes.\n\nPrvní písemná zmínka o obci pochází z roku 1349, kdy je v moravských zemských deskách uskutečněn zápis o prodeji holštejnského panství, které od Čeňka z Lipé kupuje Vok I. z Holštejna. Kotvrdovice se na listině uvádějí jako Gotfridschlag. V majetku pánů z Holštejna byla ves až do roku 1437, kdy panství koupil Hynek z Valdštejna a Židlochovic. V roce 1459 se Vokovi V. z Holštejna podařilo získat Kotvrdovice nakrátko zpět, ale již roku 1464 ho spolu se Senetářovem, pustou západní polovinou Podomí a pustými vesnicemi Dvorce a Budkovany vlastnil Smil z Loděnice, který vystavěl v obci tvrz. V roce 1480 byl majitelem Kotvrdovic Jiřík ze Zhoře, o deset let později Jan Heralt z Kunštátu, ale již roku 1492 vlastnil kotvrdovické panství Václav Gedeon z Olešničky. V rukách tohoto rodu byly Kotvrdovice až do roku 1574, kdy vesnici získal Bernard Drnovský z Drnovic na Rájci. Poté sdílely Kotvrdovice osudy rájeckého panství, které vlastnili Rogendorfové a po nich Salmové.\n\nNa počátku 17. století zde bylo 25 domů, z nich bylo po třicetileté válce 6 pustých. V roce 1793 zde bylo už 57 domů s 292 obyvateli. V roce 1846 šlo o 112 domů a 674 obyvatel. Škola byla postavena roku 1874\n\nZa druhé světové války se staly Kotvrdovice součástí tzv. „Vyškovské střelnice“ a byly násilně vystěhovány. Po ukončení německé okupace se občané mohli vrátit zpět do svých domovů. Od 5. října 2004 obec užívá znak a vlajku. Nachází se zde kaple zasvěcená Božskému Srdci Páně, které bylo inspirací i pro obecní znak.\n\nZdejší občané hrají kopanou, muži i ženy. Místní děti mají k dispozici dětský park.\n\nDále je zde letecký klub s letištěm (veřejná plocha pro ultralehká letadla, kód LKKOTV).\n\n\n\n"}
{"id": "118196", "url": "https://cs.wikipedia.org/wiki?curid=118196", "title": "Kozárov", "text": "Kozárov\n\nObec Kozárov se nachází v okrese Blansko v Jihomoravském kraji. Žije zde obyvatel. \n\nPrvní písemná zmínka o obci pochází z roku 1601. V roce 2000 byla nedaleko postavena telekomunikační věž nazvaná Babylon po stejnojmenném kopci, na kterém byla postavena.\n\nDne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\n\n\n"}
{"id": "118197", "url": "https://cs.wikipedia.org/wiki?curid=118197", "title": "M4 (makroprocesor)", "text": "M4 (makroprocesor)\n\nm4 je jazyk pro zpracování maker, který navrhli Brian Kernighan a Dennis Ritchie\nv roce 1977. Jeho původním účelem byl překlad programů napsaných v dialektu Rational Fortran do běžného Fortranu. \n\nV současnosti se používá v několika různých nástrojích pro vývoj software (např Bison, Autoconf) a pro generování konfiguračních souborů (např. sendmail)\n\nMakroprocesor kopíruje vstupní text na svůj výstup a při tom zpracovává nalezená makra.\nPomocí vestavěných maker je možné provádět činnosti jako:\n\nJednoduchý příklad, který by mohl být součástí knihovny pro generování HTML dokumentů. Ukazuje jak udělat automatické číslování kapitol:\n\na výsledek po zpracování makroprocesorem:\n\n"}
{"id": "118198", "url": "https://cs.wikipedia.org/wiki?curid=118198", "title": "Jasenná (okres Náchod)", "text": "Jasenná (okres Náchod)\n\nObec Jasenná () se nachází v okrese Náchod, kraj Královéhradecký. Žije zde obyvatel.\n\nHistorie obce sahá do 12. až 13. století, kdy byla založena německými kolonisty pod názvy \"Roßberch\" (Koňský Vrch) a \"Hegstberch\" (Hřebčí Vrch). Nicméně první písemná zmínka o obci pochází až z roku 1305, kdy byla králem Václavem III. zastavena Rajmundovi z Lichtenburka. České jméno obce pod názvem \"Jassenni\" se objevuje až roku 1343, kdy své jméno získala nejspíše od hustého jasanového porostu. V říjnu roku 1848 byl vyhotoven první přesný plán obce, tzv. indikační skica v měřítku 1:2880 v rámci tzv. stabilního katastru. V této době se zde převážně vyskytují stavby ze spalného materiálu. K většímu rozšíření staveb z nespalného materiálu dochází ve 2. polovině 19. století. Díky nedalekému opukovému lomu, který byl snadnou přístupný, sloužila jako zdící materiál opuka.\n\nStejně jako z okolních obcí (Bohuslavice, Slavětín, Šestajovice aj.) odcházeli do exilu i nekatolíci z Jasenné. Jiří Slezák z Jasenné č. 69 se dne 26.11.1775 v Jasenné oženil s Kateřinou Khindlovou, zde se jim narodila i dcera Marie Anna. Rodina emigrovala, ale přes Münsterberg už nešla. Dne 31. 10. 1779 se jim v pruském Slezsku v Husinci narodil syn. V roce 1780 odešla rodina do Sacken a patří mezi zakladatele této obce. Potomci exulantů žijí v Německu, Polsku, USA, Kanadě, Austrálii i jinde, někteří se jako reemigranti vrátili v roce 1945 do Čech z polského Zelova, Husince... Rodokmeny exulantů (kromě jiných badatelů) spravuje Exulant (spolek), podrobně tuto historii popisuje ve svých knihách Edita Štěříková (včetně zdrojů a údajů z matrik). Další zdroje informací jsou i v archivu Jednoty bratrské v Herrnhutu (Ochranov) nebo ve Státním oblastní archivu v Zámrsku.\n\nKe dni 26. března 2011 zde žilo 723 obyvatel, z toho 356 mužů a 367 žen. Věkový průměr obyvatelstva představuje 39,37 let. Ke dni 1. ledna 2015 zde žilo 706 obyvatel, z toho 343 mužů a 363 žen. Věkový průměr obyvatelstva představoval 40,08 let.\n\n\n\nZastupitelstvo obce bylo ke dni 1. ledna. 2015 tvořeno 15 zastupiteli: Jaroslav Prostředník, David Samek, Zdeňka Tkadlecová, Ing. Jan Prostředník, Ing. Stanislav Šalanda, Petr Sedláček, Jiří Balcar, Martin Holeček, Ing. Marie Švorcová, Vladimír Mrkos, Josef Komínek, Michal Kmoníček, Ing. Jitka Slezáková, Vladimír Tláskal a Josef Hlávko.\n\n\n"}
{"id": "118199", "url": "https://cs.wikipedia.org/wiki?curid=118199", "title": "Kladno (okres Chrudim)", "text": "Kladno (okres Chrudim)\n\nObec Kladno se nachází v okrese Chrudim, kraj Pardubický. Žije zde obyvatel.\n\nPrvní písemná zmínka o obci pochází z roku 1392. Sídlo vzniklo jako typická údolní lánová ves s usedlostmi po obou stranách Dolského potoka v nadmořské výšce 601 metrů. V roce 1485 již ve vsi existovala rychta.\n\nDne 1. února 2012 tu žilo 246 obyvatel, z toho 118 mužů a 128 žen, přičemž průměrný věk v obci byl 39,9 let (muži 37,3 let, ženy 42,2 let).\n\n\n"}
{"id": "118200", "url": "https://cs.wikipedia.org/wiki?curid=118200", "title": "Klopotovice", "text": "Klopotovice\n\nObec Klopotovice se nachází v okrese Prostějov v Olomouckém kraji, v nadmořské výšce 207 m. Žije zde obyvatel.\n\nPrvní písemná zmínka o obci pochází z roku 1213.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "118201", "url": "https://cs.wikipedia.org/wiki?curid=118201", "title": "Hradec nad Svitavou", "text": "Hradec nad Svitavou\n\nObec Hradec nad Svitavou ( \"Greifendorf\") se nachází v okrese Svitavy v Pardubickém kraji. Žije zde obyvatel. Obec je součástí Mikroregionu Svitavsko.\n\nCelá zástavba obce, jakož i téměř celé její katastrální území leží na Moravě, ale nepatrný západní okraj katastru náležel do roku 1973 k již zrušenému katastrálnímu území Česká Radiměř a tak území obce zasahuje v současnosti také do Čech.\n\nNěmecky \"Greifendorf\" (\"Greiffendorf\"), do roku 1949 Grándorf, od této doby uměle vytvořený název \"Hradec nad Svitavou\", je zhruba 7 km dlouhá obec 6 km jižně od Svitav. Podle archeologických nálezů je první pravděpodobné osídlení, byť nemělo trvalejší charakter, doloženo v neolitické době. Ves, resp. hradecká fara s kostelem sv. Kateřiny, je poprvé listinně připomínána v roce 1270 jako biskupský majetek, jejíž farář každých čtrnáct dní vykonával bohoslužbu v kostele v Horní Hynčině. Název Griffendorf se poprvé objevil v roce 1318, ale zajímavé je, že jižní část osady nesla pojmenování Gratzl a s dalšími pojmenováními Burghügel, Turmhügel dávala předpoklad, že se zde nacházel nějaký hrádek. Už němečtí historikové se domnívali, že tato část obce je českého původu a hrádek, po němž nesla pojmenování, sloužil k ochraně trstenické nebo brněnské stezky, avšak existence tvrziště nebyla archeologicky doložena.\n\nPrvní zmínkou obec dokazuje, že byla založena při středověké kolonizaci koncem 13. století jako léno olomouckých biskupů. Od roku 1389 byla zahrnuta do mírovského panství. Kostel sv. Kateřiny spadal od roku 1559 do správy svitavského děkanátu a svou nynější podobu nese po přestavbě z roku 1710 v důsledku požáru obce v roce 1673, při níž shořely i nejdůležitější listiny obce – zejména listina o obnovení dědičné rychty potvrzená olomouckým biskupem Stanislavem Thurzem z roku 1535. Rozkvět obce spadal do 15. století, kdy jí byly uděleny výsady ohledně práva várečného, sladovnického, honitby a obchodu se solí, a svá panství zde mělo více vlastníků, z nichž nejvýznamnějšími byli pánové z Hardega a Letovic. Od roku 1567 získal část obce rod Podstatských z Prusinovic, kteří toto léno v roce 1570 prodali olomouckému biskupu Vilému Prusinovskému, který daroval tamnímu faráři právo odúmrti. Během doby část obce mělo v lenním vlastnictví město Svitavy (1580), jíž získalo od Jiřího Kamenohorského z Kamenné Horky a od roku 1630 pak město Svitavy spravovalo celou obec.\n\nVes byla těžce zasažena třicetiletou válkou, před jejímž začátkem zde žilo 76 osedlých, ale v roce 1677 při lánové vizitaci pouze 71 osedlých a 5 statků bylo pustých. Právo várečné bylo sice v roce 1651 obci odebráno, ves ztratila i některá další privilegia, ale lze vypozorovat rozvoj mlynářství (v obci pracoval i větrný mlýn), zemědělství a živností. Hradec se stal i vyhlášeným tržním místem obilovin. Součástí svitavského panství zůstal až do roku 1849, ale po správní reformě spadal do moravskotřebovského politického okresu a do soudního okresu Svitavy. Od října 1938 připadl pod svitavský landrat v Sudetské župě, ale po skončení druhé světové války byl obnoven předválečný stav. Do roku 1949 patřil do okresu Moravské Třebové, ale poté byl přičleněn do okresu Svitavy. Od 1. ledna 1976 do 31. srpna 1990 byl součástí města Svitavy, poté se osamostatnil.\n\nAčkoliv byl Hradec silně zemědělskou obcí, byly zde ve 30. letech 20. století založeny i průmyslové podniky (strojírny, koželužna a tkalcovny). Řada obyvatel však dojížděla za prací do Svitav. Ze spolků zde působil spolek politický, zemědělský, hasičský, lidový a železničářský aj. První zmínka o škole pochází již z roku 1560, od roku 1871 se zde nacházela trojtřídní obecná škola s německým vyučovacím jazykem a od roku 1926 i česká menšinová škola.\n\n\n\n\n\n"}
{"id": "118202", "url": "https://cs.wikipedia.org/wiki?curid=118202", "title": "Drahelčice", "text": "Drahelčice\n\nObec Drahelčice se nachází v okrese Praha-západ, kraj Středočeský. Rozkládá se asi 19 km západně od centra Prahy, v těsné blízkosti Rudné na druhé straně dálnice D5. Žije zde obyvatel.\n\nPrvní písemná zmínka o obci pochází z roku 1115.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nPočet obyvatel je uváděn za Drahelčice podle výsledků sčítání lidu včetně místních části, které k nim v konkrétní době patří. Je patrné, že stejně jako v jiných menších obcích Česka počet obyvatel v posledních letech roste. V celé drahelčícké aglomeraci nicméně žije necelých 2 tisíce obyvatel.\n\nDopravní síť\n\nVeřejná doprava 2011\n\n"}
{"id": "118203", "url": "https://cs.wikipedia.org/wiki?curid=118203", "title": "Jestřebí (okres Šumperk)", "text": "Jestřebí (okres Šumperk)\n\nObec Jestřebí (německy \"Groos Jestřeb\") se nachází v okrese Šumperk v Olomouckém kraji. Žije zde obyvatel.\n\n\nPrvní písemná zmínka o obci pochází z roku 1273.\n\n\n"}
{"id": "118204", "url": "https://cs.wikipedia.org/wiki?curid=118204", "title": "Unipetrol Doprava", "text": "Unipetrol Doprava\n\nSpolečnost UNIPETROL DOPRAVA, s.r.o. (VKM: UNIDO) je třetí největší český železniční nákladní dopravce a realizuje také pronájmy železničních cisternových vozů. Dále provozuje pařicí a čisticí stanici cisteren a ve svých dílnách provádí opravy kolejových vozidel. Společnost vznikla v roce 1995, tehdejší název však byl CHEMOPETROL - DOPRAVA a.s. Původní název vystihuje vznik společnosti: jednalo se o vyčlenění železničního provozu na vlečce chemických závodů Chemopetrol v Litvínově.\n\nZpočátku se tedy firma zabývala pouze provozem na vlečce v Litvínově, ale v souvislosti se začleněním Chemopetrolu do skupiny UNIPETROL začala firma postupně přebírat provoz další vleček chemických závodů v rámci této skupiny. V současné době společnost obsluhuje vlečky v Litvínově, Kralupech nad Vltavou, Neratovicích, Pardubicích, Semtíně a Kolíně. V roce 2003 se pak název firmy změnil na současný. \n\nV současnosti se Unipetrol Doprava kromě provozu vleček zabývá také nákladní železniční dopravou na tratích Správy železnic. Jedná se především o dopravu chemických produktů mezi jednotlivými podniky skupiny UNIPETROL, ale ve spolupráci se zahraničními dopravci provozuje i několik mezinárodních relací do všech okolních států.\n\nSpolečnost si dlouhodobě (v letech 2007 až 2015) udržovala pozici třetího největšího dopravce v Česku (podle hrubých tunových kilometrů), v roce 2017 pak byla na čtvrtém místě s podílem 3,98 %.\n\nZákladem lokomotivního parku pro traťovou službu byly - stejně jako u ostatních soukromých dopravců v ČR - lokomotivy řady 740, případně také 770 a 771. Lokomotivy řad 770 a 771 však firma odprodala a park traťových lokomotiv postupně rozšiřila o 8 lokomotiv řady 753.7. Dopravce provozuje modernizované lokomotivy řady 121.\n\nVe vlečkových provozech této firmy nalezneme také stroje řady 740 nebo lokomotivy vzniklé jejich modernizací (řady 724.6,724.7 a 744.7). Dále pak lokomotivy řad 711 (přestavba řady 710) a 729.6. Na vlečce v Litvínově se pak můžeme setkat se dvěma kusy lokomotiv řady 717 (dieselhydraulické lokomotivy v nevýbušném provedení - typ DHG 700 C vyrobený lokomotivkou Thyssen Henschel v Kasselu) a jedním motorovým vozem řady 820, upraveným na dílenský vůz. V Kralupech nad Vltavou jsou provozovány ve dvoučlenném řízení lokomotivy 709.5\n\nV roce 2010 nechal dopravce modernizovat 6 kusů lokomotiv 740 na řadu 741.5\n\nV roce 2015 si Unipetrol Doprava zkušebně pronajal lokomotivu TRAXX D-Rpool 186.432.\n\nSpolečnost Unipetrol Doprava koupila v dubnu 2017 tři modulární vícesystémové lokomotivy Vectron MS od společnosti Siemens. V roce 2017 společnost dále zakoupila od CZ LOKO dvě lokomotivy typu EffiLiner 1600 označené řadou 753.6, konkrétně se jedná o stroje 753.606 a 753.607.\n\nUnipetrol Doprava je rovněž provozovatelem několika vleček - viz tabulka:\n\n"}
{"id": "118207", "url": "https://cs.wikipedia.org/wiki?curid=118207", "title": "Kotovice", "text": "Kotovice\n\nObec Kotovice se nachází v okrese Plzeň-jih, kraj Plzeňský. Žije zde obyvatel.\n\n\nPrvní písemná zmínka o obci pochází z roku 1272.\n\n"}
{"id": "118209", "url": "https://cs.wikipedia.org/wiki?curid=118209", "title": "Kbelnice (okres Jičín)", "text": "Kbelnice (okres Jičín)\n\nObec Kbelnice se nachází v okrese Jičín v Královéhradeckém kraji asi dva kilometry severně od okresního města Jičín. Žije v ní obyvatel. Obec se skládá ze dvou částí: starší při údolí Kbelnického potoka a mladší při silnici do Jičína, kde se nalézá rovněž zájezdní hospoda U Rumcajse.\n\nPrvní písemná zmínka o obci pochází z roku 1322.\n\n\n"}
{"id": "118210", "url": "https://cs.wikipedia.org/wiki?curid=118210", "title": "Krasová", "text": "Krasová\n\nObec Krasová se nachází v okrese Blansko, kraj Jihomoravský. Do roku 1946 se vesnice jmenovala Rogendorf. Žije zde obyvatel.\n\nObec Roggendorf (později psanou \"Rojendorf\" a \"Rogendorf\") založil roku 1717 (což je tedy také rokem první písemné zmínky o obci) majitel rájeckého panství Karel Ludvík, hrabě z Rogendorfu a Molenburku (1682–1744).\n\nZa druhé světové války byla vesnice násilně vystěhována. V roce 1946 byla přejmenována na svůj současný název podle polohy, nachází se totiž v Moravském krasu.\n\nOd 17. dubna 2009 obec užívá znak a vlajku. K 2. lednu 2013 bylo v obci evidováno 118 adres.\n\n\n\n"}
{"id": "118211", "url": "https://cs.wikipedia.org/wiki?curid=118211", "title": "Kubova Huť", "text": "Kubova Huť\n\nObec Kubova Huť se nachází v okrese Prachatice v Jihočeském kraji, zhruba 8 km jižně od Vimperka. Žije zde  obyvatel. Kubova Huť a celá podboubínská krajina vyhledávaným místem pro letní i zimní rekreaci. Kubova Huť patří do římskokatolické farnosti Horní Vltavice.\n\nObec Kubova Huť vznikla na počátku 18. století jako jedna z četných šumavských sklářských osad. První zmínky o ní jsou již z roku 1728, kdy zde Johann Podschneider založil sklářskou huť. Nově vzniklá osada dostala své jméno po zámeckém hejtmanovi Gubovi. Rozkládá se v nadmořské výšce kolem 1000 m, v místech, kudy v minulosti procházela historicky známá Zlatá stezka.\n\nPřes obec vede mezinárodní silnice I/4 Vimperk - Strážný - Pasov.\nV roce 1899 byla vybudována železniční trať spojující Vimperk a Volary. Na této trati se v Kubově Huti nachází dopravna, která je svou polohou ve výšce 995 m nad mořem nejvýše položeným nádražím v Česku.\n\n\nV obci je několik historických budov, např. u Kubešů, u Götzů, které jsou ukázkou původní šumavské architektury. Typickou schwarzenberskou myslivnou z r. 1908 je budova, která je na kraji obce.\n\nV jižním sousedství obce se rozkládá přírodní rezervace Hornovltavické pastviny. Při hlavní silnici, asi 600 m severozápadně od nádraží, roste památný strom – jasan ztepilý.\n\n30 metrů vysoký jasan rostl u stavení pod silnicí Kubova Huť – Vimperk. Ochrana zrušena 8. 8. 2013, pokácen 15. 12. 2013.\n\n\n"}
{"id": "118212", "url": "https://cs.wikipedia.org/wiki?curid=118212", "title": "Kunemil", "text": "Kunemil\n\nKunemil () je obec v okrese Havlíčkův Brod v Kraji Vysočina. Žije zde obyvatel.\n\nV dalších letech ves Kunemil sdílela osud světelského panství a dalších vesnic k tomuto panství patřící, což je popsáno na stránkách světelských včetně šlechtických rodů, které Světlou měly v držení. Podle zápisu v zemských deskách ze dne 6. září 1638 se jednalo o tato sídla: „zámek a městečko Světlá, městečko Trhová Zahrádka, vsi Bohušice, Příseka, Horní a Dolní Březinka, Žebrákov, Bynetice, Mrzkovice, Druhanov, Služatky, Opatovice, Vlkanov, Pavlov, Vilémovice, Pavlíkov, Leština, městys Smrdov, Ovesná Lhota, Horní a Dolní Dlužiny, Zboží, Bačkov, Kunemily, Kochanov, Radkovec, Nová Ves, Lhota hlásná, Závitkovice, Radostovice, Lipnička, Trpišovice, Smrčná, Lhota Dobrovítova, Chonkovice, Lípa, Kouty, Kamenná Lhota a rychta Kališťská“.\n\nV roce 1787 k světelskému panství patřily tyto vesnice, osady a samoty (v závorce uváděn počet čísel popisných): Horní Březinka (10), Dolní Březinka (8), Mrzkovice (14), Leštinka (9), Žebrákov (12), Benetice (16), Opatovice (12), Horní Dlužiny (8), Dolní Dlužiny (13), Kunemil (32, včetně mlýna a papírny v Josefodole), Druhanov (15), Služátky (11), Příseka (20), Vrbice (22 se zámečkem), Nový Dvůr (2), Dobrá (2), Mezilesí (2), Horní Bohušice (11), Dolní Bohušice (7), Vilémovice (27), Pavlov (27), Roznotín (2), Leština (25), Dobrnice (12), Chraňbože (4), Smrdov (62), Vlkanov (16), Ovesná Lhota (25), Pavlíkov (dvůr). Dále pak se uvádí ještě několik dvorů a mysliven. Největší vesnicí na celém panství byl Smrdov, avšak již se o něm nehovoří jako o městečku či městysu. Druhou největší vesnicí však byla Kunemil.\n\nVýznamná data\n\nV letech 1990–1994 jako první novodobý starosta byl zvolen Pavel Peca, v letech 1994–2010 působil jako starosta Zdeněk Klement, od roku 2010 tuto funkci zastává Jiří Veselský.\n\n"}
{"id": "118213", "url": "https://cs.wikipedia.org/wiki?curid=118213", "title": "Kynice", "text": "Kynice\n\nKynice () jsou obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1341.\n\nV letech 2006-2010 působil jako starosta Stanislav Prášek, od roku 2010 tuto funkci zastává Karel Krajanský.\n\n"}
{"id": "118214", "url": "https://cs.wikipedia.org/wiki?curid=118214", "title": "Krátošice", "text": "Krátošice\n\nObec Krátošice () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o obci pochází z roku 1250.\n\n\n"}
{"id": "118215", "url": "https://cs.wikipedia.org/wiki?curid=118215", "title": "Klíčany", "text": "Klíčany\n\nObec Klíčany se nachází v okrese Praha-východ, kraj Středočeský. Rozkládá se asi čtrnáct kilometrů severně od centra Prahy a devatenáct kilometrů západně od města Brandýs nad Labem-Stará Boleslav. Žije zde obyvatel.\n\nV těsném sousedství obce vede dálnice D8.\n\nPrvní písemná zmínka o obci pochází z roku 1380.\n\nV obci se nachází pozdně barokní kapli z roku 1774 se zvonicí. Zvonice byla před lety ukradena a dnes tam není.\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Klíčany \"(334 obyvatel)\" byly v roce 1932 evidovány tyto živnosti a obchody: 2 výrobny cementového zboží, cihelna, 2 obchody s dobytkem, 2 hostince, kovář, mlýn, 2 obuvníci, pekař, 4 rolníci, řezník, 2 obchody se smíšeným zbožím, trafika, 2 velkostatky (Fischl, Pazderníková), zednický mistr.\n\nDopravní síť\n\nVeřejná doprava 2011\n"}
{"id": "118216", "url": "https://cs.wikipedia.org/wiki?curid=118216", "title": "Kvíčovice", "text": "Kvíčovice\n\nObec Kvíčovice se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci pochází z roku 1379.\n\n\n\n"}
{"id": "118217", "url": "https://cs.wikipedia.org/wiki?curid=118217", "title": "Krásné (okres Chrudim)", "text": "Krásné (okres Chrudim)\n\nObec Krásné se nachází v okrese Chrudim, kraj Pardubický asi 4 km jihozápadně od Nasavrk v oblasti CHKO Železné hory. Žije zde  obyvatel.\n\nOficiální první zmínka o obci pochází z roku 1329. Některé prameny uvádějí i rok 1120 společně se zmínkou o klášteře ve Vilémově, který sehrál významnou roli v osídlování v tohoto kraje.\n\nPočátkem 18. století byl v Krásném postaven dřevěný kostel, který byl již roku 1783 zrušen na základě výnosů císaře Josefa II. Z původního kostela zůstal do současné doby zachován pouze oltář sv. Anny, který je umístěn v Bojanově. Ze sakrálních staveb zde najdeme dřevěnou zvoničku a kamenný křížek. Ve vsi zůstalo dochováno několik původních zděných usedlostí i zajímavé zděné domky se samostatnými výměnky a zdobenými fasádami.\n\nAsi 1 km západně od obce se nachází vrch Krásný dosahující nadmořské výšky 614 m, na jeho vrcholu je vztyčen 182 m vysoký vysílač. Na západním svahu tohoto vrchu směřujícího do malebného údolí řeky Chrudimky leží přírodní památka Vršovská olšina, kde se v nadmořské výšce 558–588 m nachází zajímavá podmáčená olšina s mnoha prameništi a s hojným výskytem bledule jarní.\n\nOd roku 1960 stojí na vrchu Krásný televizní vysílač Krásné vysoký 182 metrů. Jeho vrchol dosahuje nadmořské výšky 796 metrů a je pravděpodobně nejvyšším bodem v oblasti Železných hor.\n\n\n"}
{"id": "118218", "url": "https://cs.wikipedia.org/wiki?curid=118218", "title": "Krátká Ves", "text": "Krátká Ves\n\nKrátká Ves () je obec v okrese Havlíčkův Brod v Kraji Vysočina. Nachází se při silnici I. třídy 8 km od Havlíčkova Brodu směrem na Svitavy. První zmínka o obci se datuje roku 1303. V současné době je v obci 60 čísel popisných, 15 chat a žije zde obyvatel. Je zde prodejna potravin, autoservis a restaurace. Sbor dobrovolných hasičů byl založen roku 1903.\n\nPrvní písemná zmínka o vesnici pochází z roku 1303, kdy 22. ledna prodal Rajmund z Lichtenburka dvůr v Krátké Vsi (vesnice patřila ještě Ronovcům) opatovi sedleckého kláštera a abatyši kláštera v Pohledu. Další listinné doklady jsou z let 1308 a 1312. Původní název obce byl Dlouhá Ves (Langendorf circa nebo(justa) Belam – roku 1308). Od roku 1316 byla celá ves v majetku kláštera v Pohledu. V urbáři z roku 1328 je uveden jmenný seznam poddaných včetně desátků. Po zničení kláštera v Pohledu husity se stala světským majetkem. Teprve po roce 1486 král Vladislav Jagellonský potvrdil privilegia obnovenému klášteru v Pohledu. Vrchní panství nad klášterním majetkem ovšem zůstalo majitelům panství Polná. Od roku 1486 jimi byli Jan Boček z Kunštátu a Polné a od roku 1597 Žejdlicové ze Šenfeldu. Rudolfu Žejdlicovi bylo panství za účast na stavovském povstání roku 1621 zkonfiskováno. Panství v Krátké Vsi příslušel již jen dvůr a část poddaných. Panství Polná a současně příslušející část vesnice se po roce 1624 dostalo do majetku kardinála Fr. Ditrichštejna, který roku 1625 dosadil jako abatyši pohledského kláštera svou příbuznou Zuzanu Calvin.\n\nDruhá polovina vesnice se po zničení kláštera v Pohledu a rozchvácení jeho majetků roku 1424 nacházela až do roku ve vlastnictví rodu pánů z Lipé a Jindřich z Lipé ji roku 1496 prodal Vilémovi z Pernštejna. Roku 1520 odkázal Vilém panství synu Janovi z Pernštejna a ten je 12. ledna 1530 prodal městu Německý Brod, který patřil rodu Trčků z Lípy. Od roku 1560 do roku 1595 panství vlastnil František Thurn, od roku 1595 bylo opět v majetku Trčků. Po povýšení Německého Brodu na královské město zůstala Krátká Ves v majetku města až do roku 1731, kdy ji koupil Josef Ignác Pichmann z Pelhřimova. Ten ji roku 1760 prodal baronu z Langendorfu, poté se sňatkem dostala do vlastnictví rodu Šporků až do roku 1838, kdy ji kupuje pražský měšťan Štěpán Langer. Po jeho smrti dědictvím přešla na rodinu Sajfertů (do roku 1945). Koncem 18. století se název obce změnil na \"Kurzlangendorf\", později \"Kurzdorf\".\n\nFarou patřila klášterní ves původně ke kostelu v Pohledu, po rozdělení část ke kostela v České Bělé a část do Pohledu. V roce 1853 byla v Krátké Vsi postavena kaple Nejsvětější Trojice.\n\nJihozápadně od Krátké Vsi se nachází poutní místo Svatá Anna, které v roce 2011 oslavilo 250 let trvání.\n\n"}
{"id": "118219", "url": "https://cs.wikipedia.org/wiki?curid=118219", "title": "Kunčice nad Labem", "text": "Kunčice nad Labem\n\nPodkrkonošská obec Kunčice nad Labem se nachází v okrese Trutnov, kraj Královéhradecký. Žije zde  obyvatel.\n\nPrvní písemná zmínka o obci pochází z roku 1454.\n\n\nV obci sídlí závod společnosti Krkonošské vápenky Kunčice, který vyrábí maltové a omítkové směsi a dále zpracovává vápenec z lomu v Černém Dole, dopravovaný do Kunčic lanovkou.\n\nObcí prochází železniční trať 040 Trutnov–Stará Paka-Chlumec nad Cidlinou. Z nádraží vede i odbočka na Vrchlabí (trať 044)\n\n\n"}
{"id": "118220", "url": "https://cs.wikipedia.org/wiki?curid=118220", "title": "Kněžice (okres Chrudim)", "text": "Kněžice (okres Chrudim)\n\nObec Kněžice se nachází v okrese Chrudim, kraj Pardubický. Žije zde  obyvatel.\n\nPrvní písemná zmínka o obci pochází z roku 1437.\n\nDne 28. 2. 1937 byl založen Sbor dobrovolných hasičů, který funguje dodnes.\n\nKostel sv. Martina se hřbitovem (farnost Ronov nad Doubravou). Románský kostel s gotickým presbitářem.\n\nKaplička na návsi - jednoduchá stavba z roku 1930 se jmény padlých.\n\n"}
{"id": "118221", "url": "https://cs.wikipedia.org/wiki?curid=118221", "title": "Lány (okres Havlíčkův Brod)", "text": "Lány (okres Havlíčkův Brod)\n\nLány () jsou obec v okrese Havlíčkův Brod v Kraji Vysočina. Žije zde obyvatel.\n\nLány, obec na jižním svahu Železných hor, vznikla ve 13. století. Leží 8 km severovýchodně od Chotěboře v nadmořské výšce 496 m. Podobně jako sousední Předboř byly Lány maličká vesnička v podhůří Železných hor. V roce 1895 mívaly 32 domů s 244 obyvateli. Obyvatelé se živili převážně zemědělstvím. V současné době mají Lány společně s osadou Suchou 22 trvale obydlených domů se 60 obyvateli, ostatních 20 stavení slouží k rekreaci.\n\nDominantou obce je památná lípa, která patří k nejstarším stromům v této krajině. Nachází se před stavením čp. 3 a její stáří je odhadováno na 500 let. Kmen stromu, který je vysoký 25 m, dosahuje obvodu 730 cm. Tato lípa, od roku 1976 prohlášena památným stromem, měla prý údajně sloužit na Liběcké stezce jako hraniční a signalizační bod. V současné době je rozsocha kmene chráněna šindelem. Na sever od lípy je krásný pohled na druhý největší vrchol Železných hor - Spálavu (663 m n. m.). Uprostřed obce se nachází dřevěná zvonička a kamenný křížek z roku 1897. Obcí prochází zeleně značená turistická stezka: Bílek - přírodní rezervace Údolí Doubravy - Libice nad Doubravou - Lány - Spálava - Modletín.\n\nPrvní písemná zmínka o obci pochází z roku 1556. Dříve Lány patřily pod obec Libice nad Doubravou. V roce 1990 se osamostatnily a společně s osadou Suchá začaly samostatně hospodařit. Po roce 2001 byla obec plynofikována a dále následovala výstavba víceúčelového sportovního hřiště.\n\nV letech 2006-2010 působil jako starosta Jiří Kolář, od roku 2010 tuto funkci vykonává Miluše Kolářová.\n\n"}
{"id": "118222", "url": "https://cs.wikipedia.org/wiki?curid=118222", "title": "Kramolín (okres Plzeň-jih)", "text": "Kramolín (okres Plzeň-jih)\n\nObec Kramolín se nachází v okrese Plzeň-jih, kraj Plzeňský. Žije zde obyvatel.\n\nV současné době je Kramolín znám fanouškům motosportu. Nachází se zde motokrosová, superkrosová trať a sekce trialu. Konají se zde závody jak republikového, tak i světového formátu.\n\nPrvní písemná zmínka o obci pochází z roku 1437.\n\n\n"}
{"id": "118223", "url": "https://cs.wikipedia.org/wiki?curid=118223", "title": "Kuničky", "text": "Kuničky\n\nObec Kuničky se nachází v okrese Blansko v Jihomoravském kraji. Žije zde obyvatel. K obci patří i dva kilometry vzdálená osada Obora, kde se nachází bývalý lovecký zámeček šlechtického rodu Salmů.\n\nPrvní písemná zmínka o obci pochází z roku 1378. Zdejší pozemky patřily pánům z Doubravice. Svůj název Kuničky odvozují od koní, kteří zde byli chováni, patrně pro pány z doubravického hradu. Obec má koně i ve svém znaku. Dříve jej používala i na své pečeti. V roce 1868 zde byla postavena kaple zasvěcena slovanským věrozvěstům.\n\nV roce 1793 zde bylo 22 domů se 127 obyvateli. V roce 1900 šlo o 53 domů a 344 obyvatel. Škola byla postavena roku 1886.\n\nRoku 1942 byl v obci založen sbor dobrovolných hasičů, roku 1977 pak TJ Sokol.\n\n\n\n"}
{"id": "118224", "url": "https://cs.wikipedia.org/wiki?curid=118224", "title": "Kozojedy (okres Jičín)", "text": "Kozojedy (okres Jičín)\n\nObec Kozojedy se nachází v okrese Jičín v Královéhradeckém kraji, zhruba 8 km východně od Kopidlna a 14 km jižně od Jičína. Žije v ní obyvatel.\n\nPrvní písemná zmínka o obci pochází z roku 1369.\n\n\nMístnímu rytíři se ztratil jeho oblíbený chrt a čarodějnice mu slíbila, že když jí dá svého sluhu Jana, aby se mohla koupat v jeho krvi, chrta mu vrátí. Rytíř se nejprve zdráhal, ale po několika dnech mu zchromla ruka a čarodějnice mu řekla, že i toho se zbaví, pokud jí sluhu věnuje. Rytíř jí tedy sluhu přivedl, čarodějnice jej vyléčila a přivedla mu i chrta. Chrt však za pět dní zemřel a rytíře hryzalo svědomí. Aby svému svědomí ulevil, nechal postavit v obci kostelík a zavěsil do něj stříbrný zvon. Ten však místo zvonění volal: „Jan za chrta dán!“ a to tak strašlivým hlasem, že rytíř zemřel hrůzou. Zvon byl raději přenesen do Nového Bydžova, kde zvonil tak, jak má.\n\n\n"}
{"id": "118225", "url": "https://cs.wikipedia.org/wiki?curid=118225", "title": "Krumsín", "text": "Krumsín\n\nObec Krumsín se nachází v okrese Prostějov v Olomouckém kraji. Žije zde obyvatel. Krumsín leží jen několik kilometrů od Plumlova.\n\nPrvní písemná zmínka o obci pochází z roku 1349, kdy Mech z Krumsína koupil od Ješka z Boskovic dvůr. Roku 1389 je zmiňován prodej dvora a dvou krčem Bedřichem z Krumsína Petrovi z Kravař.\n\nNa počátku 15. století se majitelem stal Oldřich z Lešan. Jeho následovník, Jan z Krumsín a z Lešan, postavil před rokem 1466 v obci tvrz a po husitských válkách dal právo obyvatelům dědit majetek. Následující šlechtický rod ze Šárova, který obec držel od roku 1466 do poloviny 16. století, je pohřben v lodi kostela. Poté byla vesnice prodána Janu z Pernštejna a na Plumlově a od té doby zůstala pod plumlovským panstvím. Tvrz zaniká ještě před koncem 16. století.\n\nZa třicetileté války zanikla zdejší fara, jenž existovala již v roce 1349, farnost je obnovena roku 1766. Roku 1865 byl zbořen tehdejší dřevěný kostel, na místě románského kostelíka byl postaven nový novorománský kostel o dva roky později. Škola byla v provozu již v 18. století, roku 1827 se přestěhovala do nové budovy.\n\nV důsledku zmenšení vojenského újezdu Březina bylo k obci 1. ledna 2016 připojeno katastrální území \"Osinky u Krumsína\".\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\nZápadně od obce teče potok Osina.\n\nSeverovýchodně od obce se rozkládá přírodní rezervace Kněží hora.\n\nNa západ od obce se rozprostírají lesy vojenského újezdu Březina.\n\n\n"}
{"id": "118226", "url": "https://cs.wikipedia.org/wiki?curid=118226", "title": "Kostelec (okres Hodonín)", "text": "Kostelec (okres Hodonín)\n\nKostelec () je obec v okrese Hodonín v Jihomoravském kraji, 3 km severovýchodně od Kyjova na potoku Malšínka. Žije zde obyvatel. Od roku 2002 je členem mikroregionu Moštěnka\n\nPrvní písemná zmínka o obci je v listině olomouckého biskupa Jindřicha Zdíka z roku 1141, kdy náležela spytihněvskému kostelu. Později se stala majetkem olomouckého biskupa Bruna ze Schauenburku, který ji pak zastavoval nižší šlechtě. Ve 13. století se zde zmiňuje tvrz, na které se konaly soudy. Tvrz na návrší byla před koncem 17. století opuštěna a později zanikla. Kardinál Ditrichštejn přestal Kostelec zastavovat jako léno a prodal jej za 5 000 zlatých Antonu Görczovi z Asteinu, který se roku 1637 uvádí jako nový majitel. Rod Görczů na zámečku sídlil do roku 1731. Kostelecký statek koupil 13. května 1873 JUDr. Hubert Klein (1848–1911) z podnikatelské rodiny Kleinů a naposled jej vlastnila rodina Seidlů ze Ždánic. V roce 1945 byl velkostatek zkonfiskován jako německý majetek.\n\nZastupitelstvo obce má 9 členů. Volby do zastupitelstva 2014. Ve volbách zvítězila \"ODS\", která získala 5 mandátů v zastupitelstvu, \"ČSSD\" 2 mandáty, dále \"Sdružení občanů Kostelce\" 1 mandát, místní hnutí Za \"rozvoj a prosperitu obce\" 1 mandát. Starostkou byla zvolena Ing. Vlasta Lochmanová (ODS) a místostarostou Ing. Miroslav Matyáš (ODS). Na ustavujícím zasedání zastupitelstva v listopadu 2014 byla Ing. Vlasta Lochmanová do funkce starostky zvolena opětovně. Svou funkci obhájila i po komunálních volbách v roce 2018.\n\nObec náleží do senátního obvodu č. 79 – Hodonín. Do roku 1960 patřila do okresu Kyjov.\n\nPři sčítání lidu v roce 2001 se 82,3 % obyvatel přihlásilo k české národnosti, 15,6 % k moravské a 0,8 % ke slovenské. 62,8 % se hlásilo k Římskokatolické církvi, 30 % bylo bez vyznání a 4,4 % obyvatel vyznání neuvedlo. Průměrný věk byl 38,4 let.\n\nKostelcem prochází autobusová linka č. 729668 z Kyjova do Čeložnic a č. 729667 z Kyjova do Moravan. Z Kyjova je přímé železniční spojení s Brnem po trati č. 340 (tzv. Vlárská dráha). Přes Kostelec vede silnice III/42213 z Kyjova do Vřesovic. Z obce vychází krátké silnice místního významu III/42214 do Čeložnic, III/42215 do Moravan a do rekreační oblasti Kameňák a spojovací silnice III/42212 jihovýchodním směrem v délce 1,8 km k silnici III/422. Po východní okraji katastru obce vede žlutě značená turistická trasa z Kyjova do Chřibů.\n\n\n\n"}
{"id": "118227", "url": "https://cs.wikipedia.org/wiki?curid=118227", "title": "Karle", "text": "Karle\n\nKarle () je obec nacházející se v okrese Svitavy v Pardubickém kraji, zhruba 8 km západně od Svitav; rozkládá se po obou stranách historické česko-moravské zemské hranice. Obec je součástí Mikroregionu Svitavsko. Žije zde obyvatel. Mezi Karlí a Osterým Kamenem pramení řeka Loučná.\n\nObec tvoří dvě části, zároveň katastrální území a ZSJ:\n\nPrvní písemná zmínka o obci pochází z roku 1336.\n\n\n\n"}
{"id": "118228", "url": "https://cs.wikipedia.org/wiki?curid=118228", "title": "Líšná (okres Rokycany)", "text": "Líšná (okres Rokycany)\n\nObec Líšná se nachází v okrese Rokycany v Plzeňském kraji, zhruba čtyři kilometry severovýchodně od Zbiroha, devět kilometrů severozápadně od Hořovic a 22 kilometrů severovýchodně od Rokycan. Žije v ní obyvatel. Téměř celé území obce spadá do CHKO Křivoklátsko. Z rozsáhlých lesů na sever od Líšné vystupuje nejvyšší bod celé CHKO, Těchovín (616 m), a řada dalších zalesněných vrcholů.\n\nPrvní písemná zmínka o obci pochází z roku 1539, kdy král Ferdinand I. vydal souhlas s přifařením vsi \"„Lisstneho“\" na královském panství Křivoklát, ke Zbirohu. Později Ferdinand I. věnoval Líšnou svému důchodnímu písaři Jiříku Protivcovi z Entnšlanku, po jehož smrti připadla ves někdy kolem roku 1574 zpět ke Křivoklátu. Od roku 1607 Líšná náležela k panství Zbiroh. Po zrušení feudálního zřízení se Líšná stala samostatnou obcí, jíž zůstává podnes, vyjma období let 1980 až 1990, v němž byla začleněna pod město Zbiroh. V nedávné době obec získala popularitu díky televiznímu seriálu \"Náves\", který se zde natáčel.\n\n\n"}
{"id": "118229", "url": "https://cs.wikipedia.org/wiki?curid=118229", "title": "Labuty", "text": "Labuty\n\nLabuty ( ) jsou obec v okrese Hodonín v Jihomoravském kraji, 8 km severovýchodně od Kyjova, na soutoku Skaleckého, Josefínského a Labutského potoku. Žije zde obyvatel. Od roku 2000 jsou Labuty členem Mikroregionu Podchřibí.\n\nPrvní písemná zmínka o obci pochází z roku 1351, kdy se připomíná příslušník místního vladyckého rodu Mikuláš z Labuť. Od počátku 16. století do zrušení patrimoniální správy v roce 1848 byla obec v majetku dolnomoštěnického statku. V letech 1899–1900 byla postavena přízemní budova školy a v letech 2000–2003 byla rekonstruována a sídlí v ní obecní úřad s místní knihovnou. Na staré obecní pečeti je vyobrazena labuť na mírném pahorku a před ní vinný hrozen.\n\nNa území dnešního katastru byla dříve ves Lněník. V roce 1408 patřila Moštěnicím a v letech 1476–1481 stříleckému hradu. V roce 1500 se uváděla jako pustá. Místo mezi Labuty a Vřesovicemi je místními označováno jako \"Lněníky\".\n\n\n\n\n"}
{"id": "118230", "url": "https://cs.wikipedia.org/wiki?curid=118230", "title": "Líšina", "text": "Líšina\n\nObec Líšina se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1180.\n\n\n"}
{"id": "118231", "url": "https://cs.wikipedia.org/wiki?curid=118231", "title": "Knyk", "text": "Knyk\n\nKnyk () je obec v okrese Havlíčkův Brod v Kraji Vysočina. Žije zde obyvatel.\n\n\nKe Knyku patří také základní sídelní jednotka Pelestrov poblíž Rozňáku na silnici 38 a Český Dvůr (který má samostatné katastrální území) při silnici 344.\n\nPrvní písemná zmínka o obci pochází z roku 1472. Od 30. dubna 1976 do 23. listopadu 1990 byla obec spolu se svou částí Rozňák součástí města Havlíčkův Brod.\n\n\n"}
{"id": "118232", "url": "https://cs.wikipedia.org/wiki?curid=118232", "title": "Lašovice", "text": "Lašovice\n\nObec Lašovice se nachází v okrese Rakovník, kraj Středočeský, zhruba 6,5 km jihovýchodně od Rakovníka a 7 km zsz. od Křivoklátu. Žije zde obyvatel. Obec se nalézá na západní hranici CHKO Křivoklátsko, na horním toku a v údolí Lašovického potoka, drobného přítoku potoka Rakovnického. Při soutoku těchto dvou severovýchodně od Lašovic je situována železniční zastávka \"Lašovice\" na trati 174 Beroun - Rakovník.\n\nObec sestává ze dvou základních sídelních jednotek, vlastní vesnice Lašovice a zhruba kilometr severovýchodním směrem položené osady V Lybii (oficiální zdroje ČSÚ a ČÚZK užívají tento pravopis, odlišný od názvu africké země Libye).\n\nV pravěku tu byla významná stanice lovců z období aurignacienu. První písemná zmínka o obci (\"Lassouici\") pochází z roku 1143. Název je odvozen od příjmení \"Laš\" či \"Láš\", které je domáckou podobou jména Ladislav či Vladislav. Manskou povinnost k hradu Křivoklátu zde vykonával hajný a posel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Lašovice \"(408 obyvatel)\" byly v roce 1932 evidovány tyto živnosti a obchody: 2 hostince, kovář, 2 krejčí, pila, obchod s lahvovým pivem, trafika, 2 obchody se smíšeným zbožím, spořitelní a záložní spolek pro Lašovice, 2 truhláři, zednický mistr.\n\n\nDopravní síť\n\nVeřejná doprava 2011\n\n"}
{"id": "118233", "url": "https://cs.wikipedia.org/wiki?curid=118233", "title": "Lechotice", "text": "Lechotice\n\nObec Lechotice (dříve \"Lechotycze\" a snad i \"Lhota\") se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1342, kdy ji koupil moravský markrabě Karel. Roku 1368 pak přešla do majetku moravského rodu Šemberků.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n\n"}
{"id": "118235", "url": "https://cs.wikipedia.org/wiki?curid=118235", "title": "Leskovec", "text": "Leskovec\n\nObec Leskovec se nachází blízko hranic se Slovenskem, na východě Zlínského kraje, asi 6 km jižně od Vsetína. Žije zde obyvatel. Název obce vznikl podle lískového keře, kterého rostlo na území obce velké množství. Lískový ořech se proto dostal i na vlajku a znak obce.\n\nObec je rozložena v údolí říčky Senice. Území obce je velmi kopcovité. Západní část tvoří Vizovická vrchovina, východní zase Javorníky. Zde se nachází nejvyšší bod, kopec Snozový (618 m n. m.). Zároveň je to i součást Chráněné krajinné oblasti Beskydy. Na severu, už mimo území obce, se rozpíná Hostýnsko-vsetínská hornatina.\n\nPrvní písemná zmínka o obci pochází z roku 1361 v souvislosti se sporem mezi klášterem ve Vizovicích na jedné straně a Albrechtem Alešem ze Šternberka, Janem z Kravař a několika dalšími o území, které si tito jmenovaní na úkor kláštera přivlastnili. V roce 1574 pán vizovického panství, Zdeněk Říčanský Kavka, převedl obec spolu s dalšími na své nově nabyté brumovské panství. V období třicetileté války v oblasti proběhlo několik protihabsburských povstání (1620, 1627, 1644). V roce 1684 přešla obec dědictvím po manželce do vsetínského panství hraběte Jiřího Illesházyho. V tomto období kraj pustošily nájezdy Tatarů (1663), Turků (1683) a kuruců (1707).\n\nV období první světové války se ani Leskovci nevyhnula mobilizace a část mužů musela narukovat na frontu. Někteří se dostali do ruského zajetí a stali se z nich legionáři. Na památku padlých je od roku 1934 na místním hřbitově pomník.\n\nKoncem druhé světové války, 3. dubna 1945, byla za skrývání partyzánů vypálena usedlost Jana Juříčka. Mlynář Jan, jeho manželka Františka, děti Jan, Františka, Mařenka spolu se třemi partyzány byli zavražděni, dvěma partyzánům se podařilo skrýt a později utéct. Na památku této tragédie probíhá v Leskovci každoročně hasičská soutěž \"O pohár Juříčkova mlýna\" (v roce 2017 proběhl již 38. ročník). Číslo popisné po vypáleném mlýnu převzala budova obecního úřadu.\n\nObec je napojena na plynovod, vodu dodává nádrž Stanovnice. V obci je první stupeň základní školy (do druhého stupně přecházejí děti do sousední Valašské Polanky) a mateřská škola. Je zde sportovní areál pro fotbalové zápasy a pro konání různých společenských akcí, dále víceúčelové hřiště s umělým povrchem pro tenis, nohejbal a podobné sporty a konečně areál s prolézačkami a kolotoči pro nejmenší.\n\nV obci aktivně pracují čtyři organizace: Myslivecký svaz „Lipky“ Leskovec, sbor dobrovolných hasičů, Červený kříž a fotbalový klub (bývalý Sokol). Nejvýznamnější společenské a sportovní akce v obci jsou hasičské soutěže \"Memoriál obětí Juříčkova mlýna\" (první ročník v roce 1976) a \"O pohár Valašských kotárů\" (první ročník v roce 2013), \"Turnaj v malé kopané\" (první ročník v roce 2003) a \"Zvěřinové gulášování\". V zimě jsou již tradičně dva plesy – hasičský a myslivecký. Před koncem roku se hraje stolní tenis na také už tradičním vánočním turnaji. Leskovec je také zapojen do organizace Sdružení obcí Hornolidečska.\n\nV letech 2014–2015 proběhla výstavba kanalizací a čističek odpadních vod (projekt Čistá Bečva). Obcí také povede část z nově připravované cyklostezky, která bude mít celkově asi 50 km a propojí již existující cyklostezku Bečva a slovenskou cyklostezku Váh. V roce 2015 bylo vybudováno malé náměstíčko s odpočinkovou zónou před obecním úřadem. V roce 2016 měly dvě místní organizace významná výročí svého založení. Hasiči oslavili již 95 let (založeno 1921) a fotbalový klub 70 let (založeno 1946, původně jako Sokol Leskovec). Koncem února byla zahájena výstavba nových šaten na místním fotbalovém hřišti, které nahradí již nevyhovující staré šatny.\n\nV roce 2017 bylo provedeno částečné zastřešení prostoru na místním hřišti, kde se pořádají společenské akce a přesunuto pódium pro hudbu. Začala se také připravovat výstavba nové hasičské zbrojnice, která bude stát naproti školy, nedaleko té současné. Fotbalový klub se rozrostl o dvě družstva dětí – starší a mladší přípravky. Hasičské družstvo mužů obnovilo po letech hibernace činnost a znovu se začalo zúčastňovat hasičských soutěží v okolí. Aktivní je i družstvo dětí – Mladí hasiči.\n\n\nObcí prochází železniční trať č. 280 (Hranice na Moravě – hraniční přechod Střelná) a silnice I/57 (hraniční přechod Bartultovice – hraniční přechod Brumov-Bylnice). Silniční vzdálenost k hranicím se Slovenskem je asi 20 km na přechod Střelná – Lysá pod Makytou, asi 35 km na přechod Brumov-Bylnice – Horné Srnie a asi 40 km na přechod Velké Karlovice – Makov.\n\n"}
{"id": "118236", "url": "https://cs.wikipedia.org/wiki?curid=118236", "title": "Lípa (okres Zlín)", "text": "Lípa (okres Zlín)\n\nObec Lípa se nachází v okrese Zlín ve Zlínském kraji. Rozkládá se v katastrálním území \"Lípa nad Dřevnicí\". Žije zde obyvatel.\n\nCentrum obce leží kolem říčky Dřevnice v nadmořské výšce 250 m, místní část Potůčky 300 m n.m., Paseky přes 500m. Nejvyšším vrchem v katastru je Drdol (540 m).\n\nPrvní písemná zmínka o obci pochází z roku 1261.\n\nV letech 1961–1976 byla součástí obce Želechovice nad Dřevnicí a spolu s ní se poté stala součástí města Zlína. Zcela se osamostatnila 24. listopadu 1990.\n\nK 1. lednu 2017 zde žilo 840 obyvatel, přičemž průměrný věk obyvatel obce byl 40,4 let (muži 37,4 let, ženy 43,1 let).\n\nRybářská bašta\n\nSokolovna Café\n\nHospoda u Kubíků\n\nObec má silniční i železniční spojení. Na frekventované silnici I/49 jezdí autobusy místní (Zlín, Hrobice, Slavičín, Luhačovice) i dálkové (např. Vsetín, Rožnov, Ostrava). V obci odbočuje čtyřproudová silnice II. třídy II/491 do Slušovic.\n\nOsobní vlaky spojují Otrokovice, Zlín a Vizovice po železniční trati č. 331. Trať je jednokolejná, neelektrifikovaná. Nádraží Lípa nad Dřevnicí má význam i pro nákladní dopravu, protože je z něj napojen Kontejnerový termínál Zlín, který leží v katastru obce a je provozován firmou Metrans.\n\nV roce 2016 byla zrekonstruovaná Sokolovna v Lípě, vznikl zde nový taneční parket, nová restaurace, podium pro divadlo a šatny pro fotbalisty. Ve stejném roce byl zrekonstruován obchod Hruška.\n\n\n\n"}
{"id": "118237", "url": "https://cs.wikipedia.org/wiki?curid=118237", "title": "Leštinka", "text": "Leštinka\n\nObec Leštinka se nachází v okrese Chrudim, kraj Pardubický. Žije zde  obyvatel. Obec Leštinka patřila pod správu panství Rychmburk. Po zrušení poddanství v roce 1848 přešla pod správu politického okresu Vysoké Mýto.\n\nLeštinka získala Bílou stuhu za činnost mládeže v krajském kole soutěže Vesnice roku 2016 za Pardubický kraj.\n\nKritici poukazují na fakt, že jako mnoho dalších subjektů má Leštinka více oficiálních webových stránek. Kromě těch nových uvedených v infoboxu ještě dvoje. Starší oficiální stránky lze od těch novějších poznat až při podrobnějším zkoumání, což může přinášet nedorozumění a zmatky v komunikaci.\n\nPrvní písemná zmínka o obci pochází z roku 1392.\n\n"}
{"id": "118238", "url": "https://cs.wikipedia.org/wiki?curid=118238", "title": "Lhotka (okres Beroun)", "text": "Lhotka (okres Beroun)\n\nObec Lhotka se nachází v okrese Beroun, kraj Středočeský, asi 7 km východně od města Hořovice na severovýchodním úpatí brdského vrcholu Plešivec. Žije zde obyvatel.\n\nPrvní písemná zmínka o obci pochází z roku 1547.\n\nRozšířené pojmenování obce Lhotka v souvislosti s její polohou na úpatí Plešivce, což je rovněž velmi rozšířený název vrcholků a kopců v naší krajině. Lhotky (Lhoty, Lhůty) vznikaly na místech, kde majitel půdy, lesa povolil novým osadníkům vybudovat svá obydlí. Po určitou dobu (lhůtu) stanovenou majitelem půdy nemuseli nový osadníci odvádět dávky a účastnit se roboty. Označením plechý, plešivý, označovali naši předci protáhlé vrcholky v krajině. Další nejbližší vrcholek s tímto názvem se nachází v CHKO Český kras u obce Měňany.\n\nV roce 2014 zde žilo 329 obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Lhotka \"(451 obyvatel)\" byly v roce 1932 evidovány tyto živnosti a obchody: obchod s dobytkem, 2 hostince, krejčí, mlýn, obchod s lahvovým pivem, 5 rolníků, řezník, 4 obchody se smíšeným zbožím, trafika.\nKaple svaté Anny, na okraji obce Lhotka u silnice směrem na obec Radouš. Z místa je vyhlídka na hřeben Brd, Hostomice pod Brdy, Neumětely, vysílač Cukrák a okraj Prahy. Brzy po ukončení první světové války byl postaven pomník památce padlých, k němuž byla v roce 1946 připevněna deska se jmény obětí německé okupace. Pomník je umístěn ve středu obce na okraji dětského hřiště.\n\nObec je vhodné výchozí místo pro cykloturistiku a turistiku v Brdech na úpatí Plešivce (na vrcholu keltské hradiště, dále paleontologická prvohorní oblast Barrandienu). Kromě Plešivce můžete navštívit Plešivecké jezírko, údolí řeky Litavky s náhony k vodním mlýnům (hamrům), lužní les v okolí rybníka Brod. Informace a mapu s turistickými stezkami najdete na návsi u dětského hřiště.\n\nDopravní síť\n\nVeřejná doprava \n\n\n"}
{"id": "118239", "url": "https://cs.wikipedia.org/wiki?curid=118239", "title": "Lhotka nad Labem", "text": "Lhotka nad Labem\n\nObec Lhotka nad Labem se nachází v okrese Litoměřice v Ústeckém kraji. Žije v ní obyvatel.\n\nPrvní písemná zmínka o obci pochází z roku 1348.\n\n\n"}
{"id": "118240", "url": "https://cs.wikipedia.org/wiki?curid=118240", "title": "Lhota u Olešnice", "text": "Lhota u Olešnice\n\nObec Lhota u Olešnice () se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1349. Od roku 1590 až do roku 1848 byla obec součástí kunštátského panství. Převážnou část obce tvoří původní dřevěnice, roztroušené po okolních svazích. Dominantou vsi je klasicistní kaple Nejsvětější Trojice z roku 1887.\n\nDo obce ze severu přitéká Tresenský potok, který se ve vesnici stáčí a teče dále západním směrem.\n\n\n"}
{"id": "118241", "url": "https://cs.wikipedia.org/wiki?curid=118241", "title": "Lhota u Lysic", "text": "Lhota u Lysic\n\nObec Lhota u Lysic se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1351.\n\n\n\n"}
{"id": "118242", "url": "https://cs.wikipedia.org/wiki?curid=118242", "title": "Lesná (okres Pelhřimov)", "text": "Lesná (okres Pelhřimov)\n\nObec Lesná () se nachází v okrese Pelhřimov v Kraji Vysočina. Žije zde obyvatel.\n\nPrvní písemná zmínka o obci pochází z roku 1299.\n\n\nVe vesnici se nachází letní parket, na němž se pořádají hudební a divadelní vystoupení.\n\nTradice letního parketu byla založena v roce 1970. Je vybudován z dřevěných staveb, z nichž byl postupem času vytvořen velký areál, ve kterém se odehrává veškerý kulturní život v obci. V létě zde vystupují hudební skupiny z celé republiky. Jako příklad je možno uvést skupiny Arakain, Tublatanka, Vitacit, Argema, Parkán Olympic, Brutus, Katapult atd. Parket provozuje místní Sbor dobrovolných hasičů.\n\n"}
{"id": "118243", "url": "https://cs.wikipedia.org/wiki?curid=118243", "title": "Lišany (okres Louny)", "text": "Lišany (okres Louny)\n\nChmelařská obec Lišany se nachází v okrese Louny v Ústecký. Žije v ní obyvatel.\n\nNejstarší zpráva je z roku 1351, kdy se zde připomíná Pešek Čach. První písemná zmínka o obci pochází z roku 1411. V roce 1602, jak je uváděno, na tomto místě stála nově postavená tvrz. Jednalo se však asi o přestavbu tvrze staré, která po třicetileté válce zůstala v rozvalinách, a na počátku 20. století zanikly i její poslední zbytky. Bývala zde škola, která později sloužila jen jako knihovna. Asi v polovině 19. století byl zrekonstruován malý kostelík, u kterého je hasičská nádrž.\n\nVe vesnici se nachází 1 obchod se smíšených zbožím a 1 hostinec. Touto vesnicí vede trať, která spojuje města Žatec a Postoloprty. Je zde vlakové nádraží s názvem Lišany u Žatce. Stále tu jsou v provozu 2 česačky chmele, u kterých se nachází fotbalové hřiště. Děti dojíždějí na Základní školu v Postoloprtech.\n\n"}
{"id": "118244", "url": "https://cs.wikipedia.org/wiki?curid=118244", "title": "Lhota (okres Zlín)", "text": "Lhota (okres Zlín)\n\nObec Lhota (dříve nazývaná \"Velká Lhota\" či později \"Lhota u Malenovic\") se nachází v okrese Zlín, kraj Zlínský. Žije zde obyvatel.\n\nPrvní písemná zmínka o obci pochází z roku 1362.\n\nV letech 1980–1990 byla součástí města Gottwaldov (Zlín). Osamostatnila se k 24. listopadu 1990.\n\n\nVe Lhotě se 29. října 1902 narodil Josef Vávra (přezdívaný Josef Vávra-Stařík), pozdější učitel v Hroznové Lhotě, který působil v organizaci Národopisná Morava a po obsazení českých zemí německou armádou (15. března 1939) žádal společně s Janem Uprkou a Janem Rybou Adolfa Hitlera o připojení Moravského Slovácka k nově vzniklému Slovenskému státu.\n\n\n"}
{"id": "118245", "url": "https://cs.wikipedia.org/wiki?curid=118245", "title": "Lhotsko", "text": "Lhotsko\n\nObec Lhotsko se nachází v okrese Zlín ve Zlínském kraji. Je členem Mikroregionu Vizovicko. Žije zde obyvatel.\n\nPrvní písemná zmínka o obci pochází z roku 1549.\n\nOd 21. června 1999 obec užívá znak a vlajku. Od roku 2015 využívají řidiči obchvat Lhotska.\n\n\n\n"}
{"id": "118246", "url": "https://cs.wikipedia.org/wiki?curid=118246", "title": "Kamenná Horka", "text": "Kamenná Horka\n\nKamenná Horka (německy \"Hermersdorf\") je obec rozkládající se po obou stranách historické česko-moravské zemské hranice asi 6 km jihovýchodně od centra Svitav. Jedná se o typickou, z východu na západ asi 4 km dlouhou, lesní lánovou ves v oblasti tzv. Hřebečska, tedy v území od 13. století do roku 1945 obývaného převážně Němci. Dnes je součástí Mikroregionu Svitavsko. Žije zde  obyvatel.\n\nPrvní písemná zmínka o obci pochází z roku 1270. Původně se jednalo o dvě těsně sousedící vesnice s identickým českým úředním názvem Kamenná Horka, přičemž jedna ležela na Moravě a tvořila samostatnou obec s německým úředním názvem \"Mährisch Hermersdorf\", zatímco druhá ležela v Čechách, nesla německý úřední název \"Böhmisch Hermersdorf\", a dlouho tvořila osadu s vlastním katastrem, náležející k obci Koclířovu. Tato česká část se roku 1934 stala rovněž samostatnou obcí. Ke sloučení obou obcí došlo k 18. prosinci 1950. Dodnes se však jedná o dvě samostatná katastrální území s vlastní zástavbou, přičemž podstatně větší Moravská Kamenná Horka mají v současnosti výměru 1327,88 ha, zatímco menší Česká Kamenná Horka mají výměru 248,12 ha. Katastr moravské části měl původně do roku 1952 rozlohu 1356 hektarů a náležela k němu také menší jihovýchodní část nedaleké osady Hřebče, která potom byla k 1. lednu 1953 přičleněna ke k. ú. Koclířov.\n\n\nKamenná deska usazená do vnější zdi kostela svaté Máří Magdaleny. V horní a dolní části desky německo-latinský nápis s daty 1590 a 1597. Uprostřed desky klečí modlící se žena s růžencem v ruce nad erbem před postavou Krista na kříži.\n\nU zdi kostela svaté Máří Magdaleny umístěn hraniční kámen s nápisem z roku 1754.\n\nKamenný (pískovcový) náhrobek s reliéfem kalichu, kříže a knihy u zdi kostela svaté Máří Magdaleny na hřbitově faráře Johana Zechy (nar. 18. 10. 1813, zemř. 29. 3. 1879). Částečně poškozený v letech 2006 a 2007.\n\nV obci je zavedena v pracovní dny pravidelná autobusová doprava.\n\n\n"}
{"id": "118247", "url": "https://cs.wikipedia.org/wiki?curid=118247", "title": "Kyje (okres Jičín)", "text": "Kyje (okres Jičín)\n\nObec Kyje se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1539.\n\n\n"}
{"id": "118248", "url": "https://cs.wikipedia.org/wiki?curid=118248", "title": "Libějice", "text": "Libějice\n\nObec Libějice () se nachází v okrese Tábor v Jihočeském kraji.\nŽije v ní obyvatel. Vesnice se nachází asi sedm kilometrů jižně od města Tábor.\n\nPrvní písemná zmínka o obci pochází z roku 1379.\n\n\n"}
{"id": "118249", "url": "https://cs.wikipedia.org/wiki?curid=118249", "title": "Kruh (okres Semily)", "text": "Kruh (okres Semily)\n\nObec Kruh se nachází v okrese Semily, kraj Liberecký. Žije zde  obyvatel.\n\nPřesné datum založení obce ani jméno jejího zakladatele se v historických materiálech nedochovalo. První písemná zmínka o obci pochází z roku 1386, kdy je zmiňován Jindřich z Kruhu (Henricus de Cruh). V roce 1406 se zmiňuje v latinské listině „ves Kruh“ (in villa Cruh). V této době byla obec v majetku Jarka ze Mžan a jistého Oldřicha, z nichž každý vlastnil část obce. Byli to drobní šlechtici, stejně jako již zmiňovaný Jindřich z Kruhu, který sídlil patrně na malé tvrzi v Kruhu, kde tato tvrz stála, není dosud historicky prokázáno, avšak nálezy u čp. 67, které tvoří pískovcové, třeba jen hrubě omítnuté kameny nad melafýrovým lomem, ze země vykopané, jakož i různé zbytky nádob vedou k domněnce, že stará tvrz stávala kdysi právě na tomto polokruhovitém návrší. Snad měla mít i kruhový tvar, podle něhož mohl vzniknout i název obce. To jsou ale pouze dohady, neboť jiné prameny uvádějí, že svůj název obec obdržela podobně jako jiné obce téhož anebo podobného znění podle názvů míst, polních tratí nebo lesů, kde byly založeny.\n\nFaktem zůstává, že u kružské tvrze stával kdysi poplužní dvůr, jehož majitelem byl Oldřich z Kruhu, který zemřel v roce 1415 a své jmění, tj. dvůr poplatný v Kruhu s mlýnem pod Kruhem a úroky ve Svojku, Tampli a Městečku (Jilemnici?) odkázal svým bratřím Jindřichovi a Václavovi, své matce Markétě a Heníkovi ze Svojku.\n\nV roce 1492 bylo rozděleno Štěpanické panství mezi Hynka z Valdštejna a z Jilemnice a Heníka z Valdštejna a ze Štěpanic. Tehdy připadla větší část obce Kruh k jilemnickému panství a osm usedlostí k panství kumburskému a oublickému. Z těchto osmi usedlostí bylo sedm s potahem a jedna chalupa na obci. Také tu bývala krčma. Peněžité dávky byly 9 kop 36 grošů, dva dny naturální práce a 13 slepic. Téhož roku 1492 patřily k jilemnickému panství v Kruhu také dva kmetské dvory a dva rybníky.\n\nPo roce 1533 prodal Jan ml. Trčka z Lípy, držitel hradu Kumburku, tento hrad s mnohými obcemi a také část vsi Kruh Mikulášovi Trčkovi z Lípy. V roce 1547 patřila obec k Jilemnici pánu Arnoštu Jilemnickému z Újezdce a z Kůnic, po něm pak roku 1577 jeho synu Závišovi. Držitelem Kruhu v roce 1637 byl Jan Vilém Harrant z Polžic a Bezdružic.\n\nV roce 1654 bylo v obci 9 rolníků s potahem, 7 chalupníků bez potahu, 3 hospodáři bez polí, tzv. zahradníci, 2 grunty a 1 domek pustý, 199 strychů rolí. Ke Kumburku příslušelo 5 čísel s 28 kopami z rolí, z čehož roku 1843 bylo 11 čísel, k Jilemnici pak 95 čísel. Dílčí listina jilemnického panství z roku 1644 uvádí v Kruhu tato jména: Mikuláš Říha, Jan Kubka, Pavel Kužel, Jindra Pavlů a Mikuláš Bušák. Chalupníci, kteří neplatili žádné úroky, byli Jiří Rosa, Jan Petržinec, Tomáš Kužel, Jakub Patien, Tobiáš Kříž a podruzi Petr Švanda, Mikuláš Míšek a Jakub Kříž. Je zde zmínka i o kružském potoku, v němž se lovily ryby a raci.\n\nPoddanské seznamy panství jilemnického z roku 1651 uvádějí v Kruhu zhruba 74 obyvatel a z toho 6 osob starších 50 let, asi 30 lidí osmnáctiletých a mladších a zhruba 53 osob do třiceti let věku. Připomíná se tehdejší rychtář Mikoláš Kavka. Všichni obyvatelé vsi byli poddaní, nikdo nebyl svobodný.\n\nPodle urbáře panství jilemnického z roku 1688 za majitelky Anny Františky, vdovy Harrantové, bylo v Kruhu osedlých a platem a jinými panství tomuto povinných 14 sedláků s koňmi, 2 bez koní a 5 chalupníků. V jiných pramenech z téhož roku se ve vsi uvádí jeden hostinec, obora Zelená hora, v níž se chovají jeleni a daňci, a rybník Návesník s kapacitou 60 kop. Podle těchto pramenů žilo v obci 11 chalupníků a 11 rolníků s koňmi. Dále je zde zmínka o obchodu se solí, jenž byl podle výnosu povolen všem poddaných na panství.\n\nRoku 1701 prodal František Pavel Harrant, svobodný pán z Polžic a Bezdružic, jilemnické panství Ferdinandu Bonaventurovi, říšskému hraběti z Harrachů. Při sčítání v roce 1770 bylo v Kruhu 68 domů. Z jiných pramenů se dozvídáme, že o dvacet let později v roce 1790 je v Horním Kruhu 67 stavení, z nichž 9 patří ke Kumburku. V roce 1804 bylo v obci 122 domů. Další zmínka o obci je až z roku 1835, kdy je Kruh charakterizován jako obec s 91 domy, 619 obyvateli, se školou, mlýnem, panskou myslivnou a z níž 11 domů se 73 obyvateli patřilo panství kumburskému.\n\nKonstituce v roce 1848 obě části Kruhu spojila (Kumburk, Jilemnice). V roce 1890 se o něm dočítáme: \"Je to ves hejtmanství a okresu Jilemnického, s farním úřadem v Roztokách, která má 162 domů, v nichž žije 1241 obyvatel českých. Dále zde jsou tři třídy školy, pošta, telegraf a stanice Rakouské severozápadní dráhy Chlumec – Poříčí, továrna na různé druhy lněného a bavlněného zboží a mlýn.\"\n\nDalší dochovaná zpráva o obci je až z roku 1866, kdy po skončené prusko-rakouské válce zemřelo v měsíci říjnu v Kruhu 32 osob na choleru.\n\nNa přelomu 19. a 20. století zde působil čilý lyžařský sportovní kroužek.\n\nV roce 1921 k obci patřily osady Nouzov a Žebrna a několik samot: Hlaváčova chalupa u Mříčné, dva Bušákovy domky v poli, samota u Sasků, domek Skalských na Číně, Kočárkova chalupa a Fejfarův statek. V té době byly v obci tři lomy: vápencový na pozemcích čp.10, čedičový (obecní), z něhož se postavila okresní silnice a opravovaly se obecní cesty, a pískovcový na pozemcích čp.39. Obec měla tři rybníky: kromě Panského to byl ještě Malý a Velký návesník. Dle označení byla obec rozdělena na čtyři díly: hoření konec po draha „Na červené hlíně“, od drah na konec vesnice po straně „U zvonečku“, od panských lesů po draha „Pustina“ a konečně „Kamenec“.\n\n\n"}
{"id": "118250", "url": "https://cs.wikipedia.org/wiki?curid=118250", "title": "Líšťany (okres Louny)", "text": "Líšťany (okres Louny)\n\nObec Líšťany se nachází v okrese Louny v Ústeckém kraji. Žije v ní obyvatel.\n\nNázev obce vysvětluje Antonín Profous podle lísek. Ve 14. století se objevuje ve tvaru Léščany, tj. vesnice obklopená lískovými keři. První písemná zmínka o vsi pochází z roku 1346. Tehdy vystupuje na listině týkající se Pochvalova šlechtic Jindřich Slejda z Líšťan. Jeho existence je doložena až do roku 1362. Ve 2. polovině 14. století získal vesnici Albrecht z Kolovrat, který její velkou část daroval klášteru augustiniánů v Ročově. V roce 1523 získali ročovské panství včetně ročovské části Líšťan Lobkovicové. Další díl vesnice patřil do panství Cítoliby.\n\nBerní rula z roku 1654 uvádí, že 34 usedlostí v Líšťanech patřilo k Ročovu, 11 k Cítolibům a jedna k Postoloprtům.\n\nVesnice byla třicetiletou válkou zničena. 27 statků bylo pustých, z toho všechny patřící ročovskému klášteru. Další pramen, soupis poddaných podle víry z roku 1651, uvádí ve vsi 37 žijících obyvatel. V 18. století obnovili augustiniáni ve vsi hospodářský dvůr a zřídili v něm kapli svatých Jana a Pavla.\n\nPřesné údaje týkající se počtu obyvatel jsou k dispozici pro první polovinu 19. století. Roku 1828 žilo v Líšťanech v 84 domech 451 obyvatel, roku 1846 pak 551 obyvatel včetně jedné židovské rodiny..\n\nV roce 1870 byla v obci postavena školní budova, do té doby navštěvovaly děti školu v Cítolibech. V témže roce byl založen první spolek s názvem Horymír. Jeho záměrem bylo vypátrat na líšťanském katastru uhelnou sloj. Spolek hasičů vznikl roku 1880, Sokol v roce 1913. Elektrifikace vesnice byla zahájena roku 1924, o šest let později byla elektřina zavedena do všech domácností. Události v obci za první republiky zachytil podrobně místní rolník Erazim Mecker. V parlamentních volbách za první republiky vítězili v Líšťanech střídavě sociální demokraté, komunisté a agrárníci.\n\nPo únoru 1948 bylo v rámci akce K násilím vystěhováno 5 sedláků, zbývající vstoupili do JZD. Líšťany postupně ztrácely zemědělský charakter, velká část obyvatel dojížděla za prací do Loun. Roku 1974 byla otevřena novostavba kulturního domu. Při reformě státní správy byly Líšťany k 1. lednu 1981 administrativně přičleněny k Lounům, samostatnost s vlastním obecním úřadem získaly k 1. lednu 1992.\n\nObec je členem zájmového sdružení Mikroregion Lounské podlesí, založeného roku 2003.\n\n\n\n\n"}
{"id": "118251", "url": "https://cs.wikipedia.org/wiki?curid=118251", "title": "Tataři", "text": "Tataři\n\nTataři \"(Tatarlar)\" jsou turkický národ obývající různé oblasti Eurasie a hovořící většinou tatarštinou. Ke konci 20. století byl celkový počet Tatarů ve světě odhadován na více než 8 milionů.\n\nNejvíce Tatarů žije v Tatarstánu (autonomní republika Ruské federace), Baškortostánu, na Krymu a na Sibiři. Ale velká diaspora se nachází v Uzbekistánu, Kazachstánu. S tatarskou menšinou se setkáme také v Litvě, Bulharsku, Číně, Rumunsku, Finsku, Polsku, Turecku nebo na Ukrajině.\n\nProtože Tataři nemají vlastní nezávislý stát, jsou postupně asimilováni a pozvolna ztrácejí znalost tatarštiny, kterou nahrazují většinové jazyky zemí, například v Rusku ruština.\n\nVětšina Tatarů jsou sunnitští muslimové, zvláštní nábožensko-etnickou skupinu tvoří tzv. Krjašeni (Keräşennär), kteří vyznávají pravoslaví.\n\nVelká část Tatarů obývajících Tatarstán a evropskou část Ruska jsou potomky turkických Bulharů (Protobulharů), jejichž stát v Povolží (Volžsko-kamské Bulharsko) byl ve 13. století zničen mongolskou invazí a kteří přijali jméno od svých dobyvatelů. Na etnogenezi Tatarů se podíleli také turkičtí Kypčaci, v Evropě známí jako Kumáni. Sibiřští Tataři jsou potomky kdysi početné turkické populace uralsko-altajského regionu, částečně smíšenými s ugrofinskými, něneckými a mongolskými národy Uralu a Altaje.\n\nEtnonymum „Tatar“ je odvozeno od jména mongolského kmene Ta-ta, který v 5. století obýval severovýchodní oblasti pouště Gobi a poté, co byl odtud vytlačen Kitany, přesídlil na jih a podílel se na zformování Čingischánovy Mongolské říše. Pod vedením Čingischánova vnuka Bátúa se Ta-ta společně s jinými mongolskými kmeny přesunuli na západ a podmanili si mnohá turkická etnika, která jim doslova stála v cestě. Tato etnika, tvořící jádro mongolského vojska při jeho invazi do Evropy ve 13. století, byla nazývána „Tata“ nebo „Tatar“ podle svých pánů a toto etnonymum postupně přijala za své.\n\nBylo by však chybou ztotožňovat Mongoly s Tatary, protože jde o dvě etnicky odlišné skupiny. Zjednodušeně řečeno – jestliže Mongolové tvořili nejvyšší velení invazní armády, jakousi úzkou elitní a vládnoucí vrstvu, pak Tataři byli hlavní a nejpočetnější silou tohoto vojska. Evropští kronikáři nerozlišovali jednotlivé skupiny mongolské armády a jménem „Tataři“ (případně „Tartaři“) nazývali všechny kočovníky, kteří pod Bátúovým velením dobyli Volžské Bulharsko, vypálili Kyjev, zpustošili Uhry a pronikli až na Moravu, do Slezska a k Jadranu. K popularitě jména Tatar ve středověké Evropě snad přispěla i jeho zvuková podobnost s řeckým označením pro peklo: Tartar. Tehdejší kronikáři, např. Tomáš ze Splitu, Matouš Pařížský, Jan Dlugosz nebo i česká kronika tak řečeného Dalimila, totiž pokládali Mongoly a Tatary pro jejich krutost a nezvyklé vzezření za pekelné bytosti. V Ruské říši pak bylo označení Tataři po staletí užíváno pro všechny turkické, případně i další muslimské národy (například ještě v 19. století tak Rusové nazývali i kavkazské Čečence, na počátku 20. století byli jako Tataři označování např. sibiřští Altajci, Chakasové a Šorové nebo kavkazští Nogajci).\n\nMongolský chán Bátú vytvořil obrovský státní útvar jménem Zlatá horda (známý také jako Kipčacký chanát), který se v 15. století rozpadl na menší chanáty. V nich se pak za odlišných kulturních, hospodářských a politických podmínek formovala různá tatarská subetnika, na která se tatarský národ dělí dodnes. Tyto podskupiny se v různé míře liší ve svých tradicích, způsobu života i jazyce.\n\nKazaňští Tataři jsou potomky Volžských Bulharů, kteří se usadili v středním povodí Volhy v 8. století a smísili se s původním ugrofinským obyvatelstvem. V procesu etnické konsolidace kazaňských Tatarů sehrála významnou roli Zlatá horda, potažmo Kazaňský chanát vzniknuvší po jejím rozpadu. Kazaňští Tataři měli velký etnokulturní vliv na ostatní tatarské skupiny, jejich dialekt již od 15. století plnil funkci jednotícího jazyka a dokonce hrál roli lingua franca ve středoasijské oblasti. V 19. století se stal základem pro současnou spisovnou tatarštinu.\n\nPočet kazaňských Tatarů je odhadován na téměř 6 milionů, většinou žijí v Tatarstánu, Rusku a dalších státech bývalého SSSR. Většina z nich žije v Evropě, ale najdeme významné komunity i ve Střední Asii či na Sibiři. Mimo Tatarstán kazaňští Tataři většinou používají jako svůj první jazyk ruštinu (zejména v Moskvě, Petrohradě, Nižném Novgorodu, aj.)\n\nSibiřští Tataři jsou potomky turkických a zčásti ugrofinských národů altajsko-uralské oblasti. Po rozpadu Zlaté hordy vytvořili vlastní Sibiřský chanát s hlavním městem Isker, který byl dobyt kozáckým atamanem Jermakem až roku 1598. Jeho pád nastartoval ruskou kolonizaci Sibiře. Dnes žije na Sibiři více než 500 000 sibiřských Tatarů, kteří obývají pás území táhnoucího se od Tobolska do Tomska, na Altaj a až téměř k Jeniseji. Na rozdíl od kazaňských Tatarů, kteří mají evropské rysy, sibiřští Tataři se fyziognomií více podobají asijským národům – mají šikmé oči a výrazné lícní kosti. Avšak vzhledem k tomu, že tvoří mnohdy izolované komunity na rozsáhlých územích, nelze je antropologicky jednoznačně kategorizovat, protože doslova od vesnice k vesnici vykazují rozdílné fyziognomické rysy (najdeme i tatarské vesnice, jejichž obyvatelé jsou světlovlasí s modrýma očima). Díky kontaktům Sibiřského chanátu s uzbeckými chány v Buchaře nalezneme v jazyce sibiřských Tatarů překvapivé množství slov uzbeckého původu.\n\nKrymští Tataři osídlili Krym ve 12. století. Po rozpadu Zlaté hordy založili roku 1443 Krymský chanát, jenž se již v roce 1475 stal osmanským vazalem. Odtud podnikali loupeživé nájezdy, při kterých byla vylidněna téměř celá jižní a východní Ukrajina. Pozdější ruská nadvláda nad Krymem přinesla útlak a exodus Krymských Tatarů a spřízněných Nogajců do Osmanské říše na území Dobrudže v dnešním Rumunsku a Bulharsku; největší ránu jim zasadil Stalin, který je po 2. světové válce nechal vesměs deportovat do Střední Asie. Po roce 1991 se Krymští Tataři na Krym postupně vracejí.\n\nV roce 1397 si litevský velkokníže Vytautas ze svého tažení k Černému moři přivedl na Litvu několik stovek tatarských bojovníků a jejich rodin, které usídlil v obci Trakai a ustanovil je správci a strážci tamního hradu. Dále byli Tataři usazeni v běloruských a polských oblastech pod litevským panstvím. Měli zaručenu stavovskou i náboženskou svobodu výměnou za věrnou vojenskou službu panovníkovi. Pro Tatary žijící v Polsku a v Litvě se vžilo označení Lipkové. V této službě Litvě a později Polsku zůstali prakticky až do 20. století (jak o tom svědčí například tatarský vojenský hřbitov ve Varšavě) a přes všechny dramatické dějinné události některé tatarské komunity přežily do dnešních dob. Přestože tito Tataři dnes hovoří polsky, potažmo litevsky, zachovali si mnohé ze své původní kultury. Americký herec Charles Bronson (narozen jako Charles Buchinsky) se narodil v rodině litevsko-tatarských imigrantů. Roku 1672 část polských Tatarů povstala proti Polsko-litevské unii a přidala se k útočící turecké armádě. O povstání Lipků pojednává román Henryka Sienkiewicze \"Pan Wołodyjowski\".\n\nTatarští nájezdníci (tehdejší turkické kmeny) jakožto nedílná součást mongolského vojska se objevili v Česku zřejmě již za krále Václava I. To v roce 1241 během Mongolského vpádu na Moravu. O této události se zmiňuje již Kronika tak řečeného Dalimila. Tato událost zůstává zaznamenána například i v lidové pověsti o vzniku lokální pochutiny Štramberské uši, někdy též Tatarské uši. Vzniklé od nasolených lidských uší údajně nalezených ve vytopeném \"tatarském\" táboře.\n\nJiný vpád Tatarů na území dnešní České republiky se odehrál v roce 1663, kdy krymští Tataři společně s Osmany během osmansko-habsburské války odvlekli z Moravy do otroctví na 12 000 lidí, především mladých dívek a dětí, což zmiňují mimo jiné i tehdejší Lánové rejstříky. Asi pro toto spojení s brutálními nájezdníky má slovo tatar v naší literatuře a lidové mluvě někdy pejorativní význam, jako určité synonymum pro primitiva.\n\nZačátky tatarských aktivit v Česku jsou spojeny s přestěhováním rádia Svobodná Evropa z Mnichova do Prahy v roce 1995. Od roku 2003 pořádají redaktoři tatarsko-baškirského vysílání Rádia Svoboda (Азатлык Радиосы) každoročně v červnu tatarskou lidovou slavnost Sabantuj – nejprve ve středočeské obci Vyžlovka, od roku 2013 v Bubovicích. Roku 2004 byly spuštěny webové stránky Tatar.cz poskytující v češtině informace o tatarském národě, dějinách, kultuře, ale i gastronomii. Roku 2013 se zástupci českých Tatarů sešli v Praze s prezidentem Tatarstánu Röstämem Мinnechanovem při jeho oficiální návštěvě Česka. Od roku také 2013 existuje spolek KITAP, nezisková organizace reprezentující tatarskou kulturu. Roku 2017 byl organizátory Sabantuje založen spolek Tatar.cz, který usiluje o pěstování národních tradic, nabízí praktickou pomoc krajanům, kteří se přistěhovali do Česka, a také propaguje tatarskou kulturu v českém prostředí. Působí i na Facebooku jako skupina Tatar.cz - Чехия татарлары/Tataři v Česku.\n\n"}
{"id": "118256", "url": "https://cs.wikipedia.org/wiki?curid=118256", "title": "Modrava", "text": "Modrava\n\nModrava (německy \"Mader\") je obec na Šumavě, v okrese Klatovy, 13 km jihozápadně od Kašperských Hor. Leží v nadmořské výšce 985 m na soutoku Modravského, Roklanského a Filipohuťského potoka, jejichž soutokem vzniká Vydra (někdy se jako část Vydry označuje i Modravský potok a za počátek Vydry je označován soutok Luzného a Březnického potoka u hájovny Březník). Žije zde obyvatel.\n\nOsídlení obce Modrava je tvořeno dvěma částmi: Modrava a Filipova Huť.\n\nÚzemí obce je tvořeno čtyřmi katastrálními územími:\n\nV horském pásmu sousedí území obce na severu s rozsáhlým územím patřícím katastrálně obci Prášily. Území Vchynice-Tetov II sousedí na severu s katastrálním územím Vchynice-Tetov I obce Srní. Filipova Huť sousedí na východě s územím Horské Kvildy, pod niž spadá i část osady Korýtko. Horská část katastrálního území Filipova Huť sousedí na východě s územím obce Kvilda. Z jihu a západu sousedí území obce podél hřebene s německým Bavorskem, německá část hřebene je vyhlášena jako národní park Bavorský les.\n\nNejstarší dochované zmínky o Modravě pocházejí z let 1614 a 1617 – trvalé osídlení se v nich však ještě nezmiňuje, pouze rybářské využití a pastviny pro soumary (to vyplývalo z polohy při obchodní stezce do Kašperských Hor). Od roku 1757 se Modrava rozvíjí jako rybářská a lovecká osada. Ke změně dochází po roce 1799, kdy kníže Schwarzenberg kupuje od hraběte Filipa Kinského rozsáhlé území Prášilského panství a využívá obrovského bohatství dřeva ze zdejších rozsáhlých lesů. V letech 1799–1801 byl vybudován podle návrhu Ing. Rosenauera Vchynicko-tetovský plavební kanál. Kanál začíná 2 km od Modravy pod bývalou osadou Vchynice-Tetov. Díky rozvoji dřevařství bylo v roce 1804 založeno 6 km jižně od Modravy sídlo Březník (\"Pürstling\"). Roku 1827 zakoupil podnikatel František Bienert (1788–1866), rodák z Warnsdorfu, od majitele panství Josefa Schwarzenberga starší pilu, kterou adaptoval na vhodný tovární objekt. V roce 1832 Bienert získal císařské privilegium pro výhradní výrobu ozvučného dřeva na dobu 10 let, další pak pro zlepšený postup výroby a samostatné privilegium pro výrobu řešetových lubů. V roce 1855 zřídil Bienert další podobnou provozovnu ve Stožci. V Modravě v polovině 19. století zaměstnával na pile a v lese 50–100 lidí. Platnost privilegií byla pak po dvou letech prodlužována až do jeho smrti, kdy převzala vedení obou závodů jeho manželka. Výroba však vzhledem k velké konkurenci klesala a polom, který roku 1870 zničil mnoho starých porostů zapříčinil, že rezonanční dříví muselo být dováženo z daleka. Vdova pily roku 1871 prodala Schwarzenbergovi, který modravskou pilu zlikvidoval a závod roku 1880 převedl do Stožce. Do současnosti se z továrny na břehu Roklanského potoka zachovala pouze část pro ukládání a sušení vyrobeného materiálu, která slouží jako rekreační zařízení Lesů ČR – objekt byl vyhlášen kulturní památkou a tvoří jednu z dominant obce.\n\nV roce 1924 Klub českých turistů postavil další z dominant obce – \"Klostermannovu chatu\", která sloužila jako horská chata. Jejím projektantem byla vedoucí osobnost české moderní architektury, průkopník moderní architektury a mezinárodně respektovaný architekt Bohuslav Fuchs. Náklady činily 1 041 500 Kč. Díky členům Finanční stráže a jejich rodinám, kteří byli většinově české národnosti, se této obci dostálo i českých učitelů. A tak roku 1934 byla v Modravě dostavěna česká obecní a mateřská škola (od roku 1999 je objekt školy po přestavbě provozován jako Hotel Modrava). V letech 1926 až 1936 zde sloužil u místní celnice i financ, Vrchní respicient, Václav Jeník. Po tuto dobu bydlel spolu se svojí ženou Annou Binder-Jeníkovou, porodní bábou neboli akušérkou, v bytě obytného domu pily na č.p. 51. Ta měla ze svého prvního manželství dvě děti, Marii a Františka (Podplukovník letectva in memoriam František Binder (22. října 1914 Hojná Voda – 4. března 1942 East Wretham, Norfolk, Spojené království), československý voják, příslušník Stráže obrany státu, člen Obrany národa, příslušník zahraniční československé armády ve Francii a příslušník britské RAF). Ten se významně účastnil bojů o Sudety a jako letecký střelec bombardovacích kompanií v okupované Evropě. Zemřel po boji s německým nočním stíhačem 4. března 1942 během letu k domovské základně RAF v Anglii.\n\nV období první republiky nebyl v Modravě správní úřad obce a celý katastr byl spravován obecním úřadem ve Filipově Huti. K přesunu správního úřadu do Modravy došlo po druhé světové válce a po vysídlení Němců. Pod obec Modrava byla přičleněna rovněž Horská Kvilda. V roce 1980 byla tato obec začleněna do správy MNV Srní. K opětovnému vzniku samostatné obce došlo 6. 12. 1990 ustavujícím zasedáním obecního zastupitelstva, zvoleného 17. 11. 1990.\n\n\n"}
{"id": "118258", "url": "https://cs.wikipedia.org/wiki?curid=118258", "title": "Libkov (okres Chrudim)", "text": "Libkov (okres Chrudim)\n\nObec Libkov se nachází v okrese Chrudim, kraj Pardubický. Žije zde  obyvatel. K obci patří osada Lupoměchy.\n\nPrvní písemná zmínka o obci pochází z roku 1329.\n\n\n\n"}
{"id": "118259", "url": "https://cs.wikipedia.org/wiki?curid=118259", "title": "Loužnice", "text": "Loužnice\n\nObec Loužnice se nachází v okrese Jablonec nad Nisou, kraj Liberecký. Žije zde  obyvatel.\n\nPrvní písemná zmínka o obci pochází z roku 1624.\n\n\n"}
{"id": "118260", "url": "https://cs.wikipedia.org/wiki?curid=118260", "title": "Lovčice (okres Hodonín)", "text": "Lovčice (okres Hodonín)\n\nLovčice, do roku 1921 \"Velké Lovčice\" ( ), jsou obec v okrese Hodonín v Jihomoravském kraji, 8 km severozápadně od Kyjova. Žije zde obyvatel. Obec se nachází na jižním okraji Ždánického lesa. Stékají se zde potoky Jordánek a Syslůvka a z obce odtékají jako Lovčický potok.\n\nPrvní písemná zmínka o obci pochází z roku 1131. V letech 2006-2010 působil jako starosta Vítězslav Roštínský, od roku 2010 tuto funkci vykonává Václav Tvrdý. Ten by ve funkci potvrzen také na ustavujícím zasedání zastupitelstva v listopadu 2014.\n\nPůvodní kostel byl 4. dubna 1803 částečně stržen a přestavěn na sýpku, radnici a byt obecního strážníka. 15. dubna 1803 byl položen základ nového kostela sv. Petra a Pavla. Empírová stavba navržená vídeňským architektem Devezem byla dokončena v roce 1805. Náklady činily 11 725 zlatých. Kostel měl šindelovou střechu, tři zvony a část vybavení byla přenesena ze starého kostela.\n\nMramorový oltář od brněnského architekta Kopřivy z roku 1933 dnes slouží jako boční oltář. Původní varhany z roku 1865 byly v roce 1938 vyměněny za nové od firmy Jan Tureček z Kutné Hory. V roce 1993 byly opraveny. Věžní hodiny s ciferníky do všech čtyř stran dodala v roce 1936 firma Antonín Konečný z Jestřabic. V roce 1947 byla zvýšena věž a ciferníky nasvíceny. Zvony byly během první i druhé světové války rekvírovány. Ty dnešní v roce 1969 odlila firma Dytrych z Brodku u Přerova. Zvon Petr a Pavel s nápisem \"Sv. Petře a Pavle, orodujte za nás\" váží 620 kg, zvon Maria s nápisem Panno Maria, neopouštěj nás\" váží 300 kg. Z dřívější doby pochází umíráček. V roce 2000 bylo ke kostelu vybudováno nové schodiště a roku 2011 byl kostel opraven.\n\n\nV katastru obce se nacházejí tato chráněná území:\n\n\n\n"}
{"id": "118261", "url": "https://cs.wikipedia.org/wiki?curid=118261", "title": "Ludslavice", "text": "Ludslavice\n\nObec Ludslavice se nachází v okrese Kroměříž ve Zlínském kraji, necelých 5 km jihozápadně od Holešova a 11 km východně od Kroměříže. Žije zde obyvatel.\n\nPrvní písemná zmínka o obci pochází z roku 1275.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118262", "url": "https://cs.wikipedia.org/wiki?curid=118262", "title": "Lozice", "text": "Lozice\n\nObec Lozice se nachází v okrese Chrudim, kraj Pardubický. Žije zde  obyvatel.\n\nPrvní písemná zmínka o obci pochází z roku 1131.\nPoslední rozbor písemných pramenů informujících o přepadení olomouckého biskupa Zdíka roku 1145 s dosti velkou pravděpodobností tuto událost spojuje s Lozicemi.\n\n\n"}
{"id": "118263", "url": "https://cs.wikipedia.org/wiki?curid=118263", "title": "Louňovice", "text": "Louňovice\n\nObec Louňovice se nachází ve Středočeském kraji v okrese Praha-východ asi třicet kilometrů jihovýchodně od centra Prahy a devět kilometrů východně od města Říčany. Žije zde obyvatel.\n\nNázev obce se používá v pomnožném čísle, tedy \"v Louňovicích\".\n\nPrvní písemná zmínka o obci pochází z roku 1407. V roce 2007 obec Louňovice oslavila 600 let od svého vzniku. Ze zdejšího lomu \"Kaménka\" pochází jeden ze základních kamenů Národního divadla.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Louňovice \"(300 obyvatel)\" byly v roce 1932 evidovány tyto živnosti a obchody: obchod s dobytkem, 2 hostince, kolář, kovář, obchod s krmivem, lom, porodní asistentka, 4 rolníci, řezník, sadař, 2 obchody se senem a slámou, 2 obchody se smíšeným zbožím, spořitelní a záložní spolek, trafika, truhlář, obchod se zvěřinou a drůbeží.\n\nObcí prochází silnice I/2 v úseku Říčany – \"Louňovice\" – Kutná Hora a silnice III/10172 Žernovka – Louňovice\n\nV obci Louňovice se nachází dvě zastávky I. Hráz a II. Hráz. Železniční trať ani stanice na území obce nejsou.\n\nV obci měly v roce 2011 zastávku příměstské autobusové linky jedoucí do těchto cílů: Horní Kruty, Kostelec nad Černými lesy, Praha-Háje, Říčany, Sázava, Suchdol , Praha-Opatov, Říčany .\n\n"}
{"id": "118264", "url": "https://cs.wikipedia.org/wiki?curid=118264", "title": "Lubná (okres Svitavy)", "text": "Lubná (okres Svitavy)\n\nObec Lubná se nachází v okrese Svitavy v Pardubickém kraji. Žije zde  obyvatel.\n\nPrvní písemná zmínka o obci pochází z roku 1347.\n\nV letech 1836-1851 pracovala nedaleko Lubné tzv. Kajetánčina sklářská huť. Vznikla na základě dohody obchodního domu Lazar Pick a synové s litomyšlskými Valdštejny. Sklárna se skládala z šesti hlavních objektů kolem uzavřeného nádvoří s přiléhajícím rybníkem. Hlavní budovu tvořilo sídlo mistra a účetního. Huť měla jednu tavicí pec s osmi pánvemi a chladicí pecí. Rozsah výroby je odhadován na 100 000 kusů skla ročně. Kvalitní výrobky byly vyváženy do Španělska, Holandska, Turecka a Ameriky. V areálu sklárny byla pro děti zaměstnanců zřízena škola – jsou známa dvě jména učitelů tj. Františka Růžičky a Václava Andrleho. Huť tvořila samostatný hospodářský a kulturní celek. O společenské účtě a vážnosti sklářů svědčí i fakt, \"že farář v Sebranicích nezačal kázání, dokud nepřišli skláři ze vzdálené hutě\".\n\nV roce 1847 žádalo představenstvo obce Lubná o zřízení samostatné školy ve své obci. Avšak podle návrhu učitele v Sebranicích Václava Kremla byla záležost vyřízena tak, že v zimě bude do Lubné dojíždět vyučovat děti pomocný učitel ze Sebranic. V roce 1852 bylo povoleno výnosem podkrajského úřadu v Litomyšli celoroční vyučování v Lubné: „škola v Lubné, nesmí se považovati za školu samostatnou, nýbrž toliko za poboční třídu školy sebranické…“ K úplnému odtržení obce Lubná od školy v Sebranicích došlo 25. července 1854.\n\n\n"}
{"id": "118265", "url": "https://cs.wikipedia.org/wiki?curid=118265", "title": "Litohošť", "text": "Litohošť\n\nLitohošť () je vesnice v okrese Pelhřimov v Kraji Vysočina. Žije zde obyvatel.\n\nPrvní písemná zmínka o vsi pochází z roku 1558.\n\nPolokruhovitá náves, takzvaná okrouhlice založená mimo středověké jádro obce ve 2. polovině 18. století, je významnou ukázkou lidové architektury, ale je částečně znehodnocena zásahy provedenými za komunistického režimu a mezerami po dvou zbořených statcích. Památková zóna je v návrhu. Na návsi se nachází osmiúhelníková barokní kaple korunování Panny Marie z roku 1797 s novým zvonem z 90. let 20. století, kulturní památka České republiky.\n\nV letech 2006-2010 působil jako starosta Ing. Pavel Kapoun, od roku 2010 tuto funkci zastává Petr Veselý.\n\n"}
{"id": "118266", "url": "https://cs.wikipedia.org/wiki?curid=118266", "title": "Libkov (okres Domažlice)", "text": "Libkov (okres Domažlice)\n\nObec Libkov se nachází v okrese Domažlice v Plzeňském kraji. Žije v ní obyvatel.\n\nPrvní záznam o obci je v roce 1379, kdy ji vlastnila jakási Přibyslava, vdova po některém z místních vladyků.\n\nS další významnou zprávou o Libkově se setkáváme k roku 1473. Tehdy v období česko-bavorských pohraničních válek vtrhli na blízké úsilovské panství Bavoři a Libkov spolu s dalšími vesnicemi vypálili. V místech pusté vsi vznikl nejprve svobodnický dvůr, který se stal základem pozdějšího šlechtického statku, kolem nějž se postupně rozvinula nová ves. V polovině 18. století je v Libkově zmiňován zámeček, na němž majitelé malého statku sídlili.\n\n\n"}
{"id": "118267", "url": "https://cs.wikipedia.org/wiki?curid=118267", "title": "Lipov", "text": "Lipov\n\nObec Lipov (německy \"Lippau\") se nachází v okrese Hodonín v Jihomoravském kraji. Žije zde obyvatel.\n\nPrvní písemná zmínka o obci pochází z roku 1358.\n\n\n"}
{"id": "118268", "url": "https://cs.wikipedia.org/wiki?curid=118268", "title": "Lubná (okres Kroměříž)", "text": "Lubná (okres Kroměříž)\n\nObec Lubná se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1131.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "118269", "url": "https://cs.wikipedia.org/wiki?curid=118269", "title": "Lužce", "text": "Lužce\n\nObec Lužce se nachází v okrese Beroun, kraj Středočeský, asi 10 km východně od Berouna. V obci je evidováno 47 adres a žije zde obyvatel.\n\nPrvní písemná zmínka o vsi (\"in Luzeczich\") pochází z roku 1367, kdy Zdeněk z Kladna a na Mikovicích prodal Vojtěchovi z Lužce (\"Woityechoni de Luzecz\") jednoho zdejšího poddaného. Po většinu feudálního období Lužce náležely augustiniánskému klášteru u sv. Tomáše v Praze.\n\nKe dni 6. 3. 2009 zde bylo k trvalému pobytu přihlášeno 119 osob, z toho je 48 mužů nad 15 let, 11 chlapců do 15 let, 50 žen nad 15 let, 10 dívek do 15 let. Průměrný věk obyvatel je 44,9 roků.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Lužce \"(252 obyvatel)\" byly v roce 1932 evidovány tyto živnosti a obchody: 2 hostince, krejčí, mlýn, obchod s ovocem a zeleninou, rolník, řezník, 2 obchody se smíšeným zbožím, strojírna, trafika, obchod s uhlím, velkostatkář Mazánek.\n\n\nDopravní síť\n\nVeřejná doprava 2011\n"}
{"id": "118272", "url": "https://cs.wikipedia.org/wiki?curid=118272", "title": "Lubě", "text": "Lubě\n\nObec Lubě se nachází v okrese Blansko v Jihomoravském kraji. Žije zde obyvatel.\n\nNejstarší zpráva pochází z roku 1360, kdy se obec hlásila k bukovskému panství. Falzum z 12. století zmiňuje obec již v roce 1073, kdy je zde připomínán zdejší potok Lubě. Od 16. století byla obec rozdělena mezi pány z Černé Hory a pány z Lomnice.\n\nNa začátku 17. století zde bylo 17 domů, z nich bylo po třicetileté válce 6 pustých. V roce 1846 zde bylo 23 domů se 131 obyvateli. V roce 1900 šlo o 28 domů a 157 obyvatel.\n\nJméno obce je\nodvozeno podle slova \"lub\", což znamená stromovou kůru. Byla tak tedy označována zdejší osada, která se skládala z domů pokrytých kůrou.\n\nV letech 2006–2010 působil jako starosta Josef Filka, od roku 2010 tuto funkci zastává Jana Formánková.\n\n\n\n"}
{"id": "118273", "url": "https://cs.wikipedia.org/wiki?curid=118273", "title": "Louňová", "text": "Louňová\n\nObec Louňová (dříve také Louňavá, německy \"Launau\") se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1358.\n\n"}
{"id": "118274", "url": "https://cs.wikipedia.org/wiki?curid=118274", "title": "Loučka (okres Zlín)", "text": "Loučka (okres Zlín)\n\nObec Loučka ( \"Kleinwiese\") se nachází v okrese Zlín ve Zlínském kraji. Žije zde obyvatel. Obec se nečlení na části, má ale dvě katastrální území: \"Loučka I\" a \"Loučka II\".\n\nPrvní písemná zpráva o Loučce je v zakládající listině vizovického cisterciáckého kláštera z 20. 8. 1261, kdy pan Smil, královský kastelán na hradě Brumov, daroval klášteru cisterciáků ve Vizovicích osadu Vizovice s okolními dědinami. Mezi nimi je poprvé jmenována i Loučka. (Darovací listina je psána Latinsky a na ní je doslovně uvedeno „Lutsch“).\n\nBěhem posledního roku druhé světové války byla místem častých přesunů vojsk, které zásobovali německé jednotky na východní frontě. Vojenské kolony, které přijížděli směrem od Vizovic, však byly často napadány partyzány. Na tyto útoky reagovalo vizovické gestapo plány na likvidaci obce. O způsobu likvidace vyjednával velitel gestapa s místním starostou Josefem Hlavičkou dne 22. dubna 1945. Toho dne bylo vypáleno 7 hospodářských budov a majitelům těchto budov byl také odebrán veškerý majetek. Dne 1. května došlo dalšímu útoku partyzánu na německé kolony, a proto byla na 2. květen 1945 naplánována úplná likvidace obce. K likvidaci však nedošlo díky vstupu rumunské armády na území obce.\n\n\"Loučka 1945\" je název krátkometrážního dokudramatu, který zachycuje osudové události v obci na konci druhé světové války. Všechny vesničany a představitele obce ztvárnili jejich potomci a současní obyvatelé Loučky.\n\n\n\n"}
{"id": "118275", "url": "https://cs.wikipedia.org/wiki?curid=118275", "title": "Lisov", "text": "Lisov\n\nObec Lisov se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1243.\n\n\n"}
{"id": "118276", "url": "https://cs.wikipedia.org/wiki?curid=118276", "title": "Lipinka", "text": "Lipinka\n\nObec Lipinka (německy \"Lepinke\") se nachází v okrese Olomouc v Olomouckém kraji. Žije zde obyvatel.\n\nPrvní písemná zmínka o obci pochází z roku 1450.\n\nŘímskokatolická farnost Nová Hradečná\n"}
{"id": "118278", "url": "https://cs.wikipedia.org/wiki?curid=118278", "title": "Libchyně", "text": "Libchyně\n\nObec Libchyně () se nachází v okrese Náchod, kraj Královéhradecký, zhruba 3 km vsv. od Nového Města nad Metují. Žije zde  obyvatel. Vesnice je vystavěna v údolí Libchyňského potoka, levého přítoku řeky Metuje.\n\nPrvní písemná zmínka o obci pochází z roku 1459.\n\n"}
{"id": "118280", "url": "https://cs.wikipedia.org/wiki?curid=118280", "title": "Měšín", "text": "Měšín\n\nMěšín ( ) je obec v okrese Jihlava v Kraji Vysočina. Leží 7 kilometrů severovýchodně od Jihlavy. Žije zde obyvatel. První zmínka pochází z roku 1368. Obec pravděpodobně založili němečtí horníci. Prvními doloženými majiteli se stali Lichtenburkové, od nichž obec v roce 1385 koupili Sezimové z Rochova. V letech 1402 až 1848 Měšín patřil městu Jihlava. Do roku 1945 tu žilo obyvatelstvo převážně německé národnosti. Po druhé světové válce byli němečtí občané odsunuti a Měšín osídlili čeští obyvatelé.\n\nNachází se na náhorní plošině na toku Měšínského potoka. Na území obce se rozkládá jedenáct rybníků, z nichž je největší Prostřední rybník. Měšínem prochází silnice druhé třídy č. 352. Do jižní části katastru zasahuje dálnice D1. V obci sídlí veřejná knihovna, hostinec a několik soukromých firem. V centru stojí kaple svatého Cyrila a Metoděje. Kulturními památkami byly prohlášeny výklenková kaplička, která stojí u plotu zahrady na soukromém pozemku u silnice na Ždírec, a kříž u výjezdu z obce směrem na Jihlavu.\n\nDne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce. Znak tvoří červeno-modrý, polcený štít, na něm dva stříbrné odkloněné obilné klasy s listem, nad nimi stříbrný list jírovce. Vlajkou obce je modrý list o poměru 2:3, se žerďovým červeným pruhem o šířce 1/3 délky listu. Na jejich styku je úmístěn nahoře bílý list jírovce, dole dva bílé, vyrůstající, odkloněné, obilné klasy s listem.\n\nObecní symboly byly schváleny rozhodnutím ze 3. května 2018, v roce 650. výročí první zmínky o obci. Český heraldik Jan Tejkal, autor návrhu, objevil při svém pátrání v Moravském zemském archivu pečeť obce z roku 1870. Ta zobrazovala sedláka sejícího obilí a nad ním letící dva ptáky. Motiv obilí se tak stal základem znaku, který doplnil list kaštanu, stromu rostoucího u místní kaple.\n\nV historických písemnostech převládal původní německý název Misching, který se v průběhu staletí různě komolil. Současný český název Měšín se poprvé objevil v roce 1892. Vývoj názvu přechází od označení Mischingen, které se objevuje v první zmínce o obci roku 1368, přes Misching (1402), Misching a Myssna (1846), Misching a Myšín (1872) až po Misching a Měšín v roce 1892.\n\nPrvní písemná zmínka o obci pochází z roku 1368. Sídlo pravděpodobně založili němečtí horníci a obec v té době spadala pod lichtenburské panství. Podle rozložení plužin a seskupení stavení pravděpodobně Měšín vznikl jako tzv. lesní návesní ves, což je pro tuto část Českomoravské vrchoviny typické. Vlastnictví Měšína převzali od Václava Krušiny z Lichtenburka Sezimové z Rochova 14. září 1385. V roce 1402 prodali tehdejší majitelé Jan z Rochova a jeho sestra Eliška ves Jihlavě, která Měšín spravovala až do roku 1848.\nV roce 1425 tu stálo patnáct usedlostí. Spolu s Hruškovými Dvory a Henčovem patřila obec do Čech, od 13. září 1509 podle nařízení Vladislava II. odváděla dávky Moravě a po bitvě na Bílé hoře náležela k Moravě trvale. Oficiálně byl tento stav potvrzen po úpravě hranic v roce 1750. Roku 1616 tu stálo 15 usedlostí, podle lánových rejstříků z 22. října 1678 zde žilo 14 starousedlíků, z nichž bylo 13 láníků a jeden půlláník. V roce 1772 zde místní založili německou školu. Zpočátku se vyučovalo po domech, od roku 1793 sloužil k výuce obecní dům čp. 20. Podle gruntovní knihy z roku 1779 se tu nacházelo 20 domů a 3 rybníky. V roce 1823 vybudovali novou budovu pro německou školu. V letech 1850–1870 pod správu Měšína spadaly Hruškové Dvory.\n\nV letech 1869–1950 patřil pod okres Jihlava. Domy po odsunu německých obyvatel po druhé světové válce v roce 1945 byly přiděleny českým osídlencům. V letech 1950–1961 patřil pod okres Jihlava-okolí, od roku 1961 náleží k okresu Jihlava. V 70. letech byla u obce postavena dálnice D1 a zrušen pionýrský tábor. Od 1. ledna 1989 do 30. června 1990 byl Měšín místní částí města Jihlava. Od 1. července 1990 je opět samostatnou obcí spadající pod okres Jihlava. V 90. letech obec nechala vyměnit vodovodní trubky a postavila dětské a sportovní hřiště. V roce 2001 proběhla plynofikace. Nová výstavba z počátku 21. století vzniká především okolo Měšínského potoka směrem k dálnici D1 a západně od obce za původní zástavbou.\n\nObec Měšín leží v okrese Jihlava v Kraji Vysočina osm kilometrů jihozápadně od Polné a sedm kilometrů severozápadně od krajské Jihlavy. Je situována na moravské straně bývalé zemské hranice. Rozloha katastru obce činí 7,08 km, z toho zaujímá orná půda 3,97 km, zahrady 0,04 km, trvalé travní porosty 1,03 km, lesní půda 1,47 km, vodní plochy 0,19 km, zastavěné plochy 0,05 km a ostatní plochy 0,33 km. Obec má jedno katastrální území s názvem \"Měšín\".\n\nMěšín leží na náhorní plošině. Z geologického hlediska je území součástí Českého masivu. Z hornin převažuje pararula, migmatit a sprašová hlína. Geomorfologicky je oblast součástí Česko-moravské subprovincie, konkrétně Hornosázavské pahorkatiny a jejího podcelku Jihlavsko-sázavské brázdy, v jehož rámci spadá pod geomorfologický okrsek Jihlavská kotlina. Průměrná nadmořská výška činí 510 metrů. Nejvyšší bod (552,4 m n. m.) leží na okraji Zeleného lesa východně od obce. Nejnižší bod se nachází v centru obce u hráze rybníka na návsi v nadmořské výšce 509,29 m.\n\nNa převážné části území se vyskytuje kambizemě, severozápadní okraje katastru pokrývají pseudoglejové a glejové půdy.\n\nMěšínem protéká Měšínský potok, který pramení ve Špitálském lese jižně od obce a ve Stříteži se vlévá do Zlatého potoka. Území obce tak patří k úmoří Severního moře. Celkově se na katastru obce vyskytuje jedenáct rybníků. Měšínský potok postupně protéká rybníky U Stěny, Prostředním, Přibylovým a Návesním. Do Návesního rybníka vtéká potůček, jehož vody rozšiřují tři bezejmenné rybníky. Severně za obcí do Měšínského potoka přitéká tok z dalšího rybníka. Rozlohou největší je Prostřední rybník, který se nachází v blízkosti dálnice D1 na Měšínském potoce. Rybníky povětšinou slouží k chovu ryb.\n\nV rámci Quittovy klimatické klasifikace se řadí do mírně teplé oblasti MT3, podle Atlasu podnebí ČSR z roku 1958 do okrsku B5 a dle Köppenovy klasifikace podnebí k vlhkému kontinentálnímu podnebí. Dle údajů z nejbližší meteorologické stanice v Přibyslavi činí průměrná roční teplota 6,8 °C a průměrné srážkový úhrn dosahuje hodnoty 692 mm/rok. Průměrný roční sluneční svit je 1613 hodin.\n\nV rámci biogeografického členění se řadí k provincii středoevropských listnatých lesů, Hercynské podprovincii, Havlíčkobrodskému bioregionu. Území se nalézá ve fytogeografickém obvodu Českomoravského mezofytika, v okrese 67 Českomoravská vrchovina. Lesy v katastrálním území obce Měšín náleží do přírodní lesní oblasti 16 – Českomoravská vrchovina. Obec obklopují jehličnaté, místy také smíšené lesy. Dříve převažovaly buky a jedle, avšak vlivem lesního hospodářství převládá smrk ztepilý. Na východním okraji katastru se rozkládá Zelený les, jižně Špitálský les a severně Panský les. Potenciálně přirozenou vegetací je biková bučina. Krajinu tvoří pole a louky s trvalým travním porostem. Podél vodních toků rostou olšiny (\"Alnus\") s bledulemi jarními (\"Leucojum vernum\"). V lesích se vyskytují borůvky (\"Vaccinium myrtillus\"), violky lesní (\"Viola reichenbachiana\") či kapraď samec (\"Dryopteris filix-mas\"). Jeden kilometr jihozápadně od obce v nivních loukách Měšínského potoka rostou vrba pětimužná (\"Salix pentandra\"), mochna bahenní (\"Potentilla palustris\") a suchopýr úzkolistý (\"Eriophorum angustifolium\").\n\nV okolních lesích žijí srnci obecní (\"Capreolus capreolus\") či divočáci (\"Sus scrofa\"), z šelem pak kuny lesní (\"Martes martes\") a lišky obecné (\"Vulpes vulpes\"). V lesích hnízdí datli černí (\"Dryocopus martius\"), žluny šedé (\"Picus canus\"), sýkory (\"Parus\"), pěnice (\"Sylvia\") či drozdi zpěvní (\"Turdus philomelos\"), z dravých ptáků se objevují káně lesní (\"Buteo buteo\"). Na vlhkých loukách jsou zastoupeny běžné druhy plazů a obojživelníků, např. zmije obecné (\"Vipera berus\"), ještěrky živorodé (\"Zootoca vivipara\"), skokani (\"Rana\"), ropuchy obecné (\"Bufo bufo\") či čolci (\"Triturus\"). U vodních toků žijí typické druhy ryb a rovněž skokani hnědí (\"Rana temporaria\") a mloci skvrnití (\"Salamandra salamandra\"). Na rybnících sídlí kachny divoké (\"Anas platyrhynchos\") či lysky černé (\"Fulica atra\"). V rybníce U Stěny se vyskytuje čolek velký (\"Triturus cristatus\") a čolek horský (\"Triturus alpestris\"). Na katastrálním území Měšína se nenachází žádné zvláště chráněné území ani památný strom.\n\nDle sčítání lidu v roce 2011 žilo v Měšíně trvale 229 osob, z toho 118 žen. Celkem 148 občanů se hlásilo k české národnosti, 80 obyvatel národnost neuvedlo. V minulosti v Měšíně převažovalo obyvatelstvo hlásící se k německé národnosti. Roku 1880 zde žilo 212 Němců oproti 59 Čechům, v roce 1900 šlo o 265 obyvatel, z nichž se 224 hlásilo k německé národnosti, a v roce 1930 tu bydlelo celkem 246 osob, z nichž bylo 218 Němců a 28 Čechů.\nPůvodní němečtí obyvatelé a jejich potomci se do obce vracejí, místní je zprvu přijímali s nedůvěrou. Společně uspořádali mši před návesní kaplí, organizují výměnné pobyty mládeže a přispěli například na opravu kaple.\n\nObec spadá pod římskokatolickou farnost Ždírec, která náleží do děkanství polenského a královéhradecké diecéze. Farnost nemá kněze, duchovní správu vykonává děkan polenské farnosti Zdeněk Krček. Farním kostelem je kostel svatého Václava ve Ždírci. Podle cenzu z roku 2011 se k víře hlásí 34 z 229 osob, z toho se 29 lidí hlásilo k římskokatolické církvi. Čtyři věřící své vyznání neuvedli, 51 osob bylo bez náboženské víry. V roce 1930 zde žilo 244 katolíků a dva evangelíci.\nObec má pětičlenné zastupitelstvo, v jehož čele stojí starosta. Od roku 2006 tuto funkci vykonává nestraník Aleš Lancman.\n\nMěšín je členem Dobrovolného svazku obcí Mikroregionu Polensko a Místní akční skupiny Českomoravské pomezí.\n\nV Měšíně působí několik obchodních společností a drobných podnikatelů. K roku 2011 zde mělo sídlo 61 podnikatelských subjektů. V obci se nachází pohostinství a do dubna 2013 tu fungoval obchod se smíšeným zbožím, který nahradila pojízdná prodejna. Během let 1945–1989 zde sídlila provozovna jihlavského semenářského statku Oseva. Po roce 1989 byla půda navrácena původním vlastníkům. Působí zde firma zabývající se chovem hospodářských zvířat PROFIT, s. r. o. a továrna na výrobu obalů JN-PACK s.r.o. Soukromí zemědělci se zaměřují především na chov vepřů a rostlinnou výrobu. V obci má sídlo také několik živnostníků, malíř, stavebníci a autoopravář. Sídlil tu pionýrský tábor, který musel být zrušen kvůli stavbě dálnice D1.\n\nObcí prochází silnice druhé třídy II/352 z Jihlavy na Polnou. Jižní částí katastru prochází dálnice D1, okolo níž je zde vybudována protihluková stěna. Půl kilometru za obcí směrem na Jihlavu se nachází mimoúrovňová křižovatka přes dálnici D1 na jejím 114. kilometru. Dopravní obslužnost obce je zajišťována silniční autobusovou dopravou dvou dopravců, ICOM Transport Jihlava a ZDAR. Autobusy jezdí ve směrech na Jihlavu, Polnou a Žďár nad Sázavou. Nejbližší železniční stanice se nachází v Jihlavě či šest kilometrů vzdálené Stříteži. Obcí prochází cyklistická trasa č. 16 ze Slavonic do Přibyslavi, jižní částí katastru podél Špitálského lesa vede modře značená turistická trasa a stojí tu 44. zastávka turistické trasy Stříbrné pomezí.\n\nPrvní německá škola zde vznikla v roce 1772, zpočátku se učilo tzv. pořídkou. Od roku 1793 k výuce sloužil dům čp. 20. V roce 1823 byla postavena budova pro německou školu. Roku 1900 do jednotřídní německé školy docházelo 47 žáků. Od začátku 20. století tu fungovala i česká škola. Od 70. let 20. století děti dojíždějí do základních škol v Dobroníně a Jihlavě. Budova bývalé školy stojí v centru obce a slouží jako obecní úřad, veřejná knihovna a sál místního hostince, v horním patře se nachází byty. U autobusové zastávky stávala hasičská zbrojnice místního hasičského sboru, v roce 2012 byla zbořena. V západní části obce stojí fotbalové hřiště, kde místní SK Měšín hraje skupinu B III. třídy mužů v okrese Jihlava. Dále zde funguje spolek rybářů a místní sdružení myslivců.\n\n\n"}
{"id": "118281", "url": "https://cs.wikipedia.org/wiki?curid=118281", "title": "Lužice (okres Prachatice)", "text": "Lužice (okres Prachatice)\n\nObec Lužice () se nachází v okrese Prachatice v Jihočeském kraji, zhruba 2 km jižně od Netolic, 15 km východně od okresního města Prachatic a 20 km zsz. od krajského města Českých Budějovic. Obec leží v Šumavském podhůří (podcelek Bavorovská vrchovina, okrsek Netolická pahorkatina); v jejím katastru pramení Lužický potok.\n\nŽije zde  obyvatel, čímž se Lužice řadí mezi obce v Česku s nejnižším počtem obyvatel.\n\nPrvní písemná zmínka o obci pochází z roku 1400.\n\n"}
{"id": "118282", "url": "https://cs.wikipedia.org/wiki?curid=118282", "title": "Ledečko", "text": "Ledečko\n\nObec Ledečko () se nachází v okrese Kutná Hora, kraj Středočeský, asi 5 km jihovýchodně od města Sázava. Žije zde obyvatel. Součástí obce je i vesnice Vraník.\n\nPrvní písemná zmínka o obci pochází z roku 1291.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nDopravní síť\n\nDo obce vede silnice III. třídy. V železniční stanici \"Ledečko\", ležící na levém břehu Sázavy, se stýkají jednokolejné regionální železniční tratě Kolín - Ledečko a Čerčany - Světlá nad Sázavou, původně postavené jako součást téhož projektu (doprava zahájena v letech 1900 resp. 1901):\nVeřejná doprava 2011\n\nV obci zastavovala autobusová linka Zruč n.Sázavou-Čestín-Kácov-Rataje n.Sázavou-Sázava \"(v pracovní dny 2 spoje)\" .\n\nOdbočnou železniční stanicí \"Ledečko\" jezdilo po trati do Kolína v pracovní dny 8 párů osobních vlaků, o víkendu 7 párů osobních vlaků, po trati z Čerčan do Světlé v pracovní dny 14 párů osobních vlaků, o víkendu 10 párů osobních vlaků.\n\n"}
{"id": "118283", "url": "https://cs.wikipedia.org/wiki?curid=118283", "title": "Kroučová", "text": "Kroučová\n\nObec Kroučová se nachází v okrese Rakovník, kraj Středočeský, zhruba 12 km ssv. od Rakovníka a 10 km severozápadně od Nového Strašecí. Žije zde obyvatel.\n\nObec se rozkládá na náhorní plošině Džbánu, přímo na rozvodí několika vodních toků, které pramení v její těsné blízkosti (byť žádný na jejím katastru): Jihozápadně Kroučové tak pramení Loděnice (Kačák), přítok Berounky, východně od obce se nachází zdroj Bakovského potoka, plynoucího do dolní Vltavy, a v severním sousedství vesnice začíná potok Smolnický, ústící do Ohře. Od severního okraji obce se severovýchodním směrem až k Žerotínu táhne rozsáhlé pásmo lesů, naopak na jižní straně se prostírá převážně zemědělská krajina.\n\nPrvní písemná zmínka o obci pochází z roku 1361.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Kroučová \"(425 obyvatel)\" byly v roce 1932 evidovány tyto živnosti a obchody: autodoprava, obchod s dobytkem, Schwarzenberské uhelné doly, družstvo pro rozvod elektrické energie, 4 hostince, kovář, krejčí, obuvník, rolník, řezník, sedlář, 3 obchody se smíšeným zbožím, švadlena, 2 trafiky, 2 obchody s uhlím.\n\n\nDopravní síť\nVeřejná doprava 2011\n\n"}
{"id": "118285", "url": "https://cs.wikipedia.org/wiki?curid=118285", "title": "Jihlávka", "text": "Jihlávka\n\nObec Jihlávka () se nachází v okrese Jihlava v kraji Vysočina. Žije zde obyvatel. Nedaleko obce pramení řeka Jihlava.\n\nNázev se vyvíjel od varianty Gihlawca (1356), Gyhlawka (1437), Gyhlawcze (1448), Gyhlawka (1678, 1718, 1720, 1751), Ihlawka a Gjhlawka (1846), Ihlawka a Jihlavka (1872), Ihlawka a Jíhlavka (1885), Ihlawka a Jihlavka (1893) až k podobě Jihlávka v roce 1924. Místní jméno je zdrobnělinou k názvu řeky Jihlavy, která zde pramení. Pojmenování řeky souvisí se slovem jehla a mohlo znamenat řeka s kamenitým či ostrým dnem.\n\nPrvní písemná zmínka o obci pochází z roku 1356. V Müllerově mapování z roku 1718 je název obce Gihlawka.\n\nCelá zástavba obce, jakož i téměř celý její katastr leží na Moravě, ale v dobách komunistického režimu byly ke katastru obce připojeny i některé pozemky původně tvořící východní okraj katastrálního území sousedního města Počátky, takže v současnosti obec zasahuje i do Čech.\n\nJihlávka leží v okrese Jihlava v Kraji Vysočina. Nachází se 3,5 km jižně od Horní Vsi a 7 km od Horní Cerekve, 2,5 km západně od Horních Dubenek, 2,5 km severozápadně od Kaliště a 4,5 km východně od Počátek. Geomorfologicky je oblast součástí Česko-moravské subprovincie, konkrétně na rozmezí Křižanovské vrchoviny a Křemešnické vrchoviny a jejich podcelků Brtnická vrchovina a Pacovská pahorkatina, v jejichž rámci spadá pod geomorfologické okrsky Třešťská pahorkatina a Božejovská pahorkatina. Průměrná nadmořská výška činí 651 metrů.\n\nNejvyšší bod, Lísek (760 m n. m.), leží na severozápadním okraji katastru obce. Jihlávkou protéká bezejmenný potok, který se západně od obce zprava vlévá do řeky Jihlavy. Na něm leží přímo v obci rybník Zámek. Na řece Jihlavě severně od Jihlávky stojí dva Hluboké rybníky. Východně od Jihlávky se rozkládá velký rybník Bor. Východní hranici katastru tvoří Hamerský potok. V jižním okraji katastru pramení Doubravský potok, na němž stojí rybník Kačerák.\n\nNa katastru Jihlávky se nachází evropsky významná lokalita a přírodní rezervace V Lisovech, která je chráněna pro druhově bohaté smilkové louky na silikátových podložích v horských oblastech (a v kontinentální Evropě v podhorských oblastech), dále se zde nacházejí přechodová rašeliniště a třasoviště a lokalita srpnatky fermežové. Dále zde leží přírodní rezervace Rašeliniště Kaliště, kde se nachází zachovalé rašeliniště lučního typu se vzácnou a ohroženou květenou. Na zahradě rodinného domku v obci Jihlávka roste památný 30metrový javor klen, jehož stáří bylo v roce 2009 odhadováno na 210 let.\n\nPodle sčítání 1930 zde žilo ve 104 domech 649 obyvatel. 646 obyvatel se hlásilo k československé národnosti. Žilo zde 445 římských katolíků, 201 evangelíků a 2 příslušníci Církve československé husitské.\n\nJihlávka je členem Mikroregionu Třešťsko.\n\nObec má sedmičlenné zastupitelstvo, v jehož čele stojí starosta Jiří Košina.\n\nV obci sídlí obchod firmy LAPEK, a.s. a FARMA JAVOŘICE JIHLÁVKA, spol. s r.o. Obcí prochází silnice III. třídy č. 13418 z Počátek a železniční trať č. 225 Havlíčkův Brod – Veselí nad Lužnicí. Dopravní obslužnost zajišťuje majoritní dopravce Kraje Vysočina ICOM transport. Autobusy jezdí ve směrech Počátky, Studená, Třešť, o víkendu Telč. Železniční stanice Jihlávka leží asi 1 km od středu obce, od prosince 2019 nicméně stanici neobsluhuje žádný vlak, pouze zde projíždějí rychlíky na trase Plzeň – Brno. Obcí prochází cyklistická trasa č. 1213 z Počátek do Horní Vsi a červeně značená turistická trasa z Horních Dubenek do Svaté Kateřiny a Naučná stezka Otokara Březiny.\n\nMístní děti dojíždějí do základní školy v Počátkách. Sídlí zde knihovna. Působí zde Sbor dobrovolných hasičů Jihlávka a Nohejbalový klub Jihlávka.\n\n\n"}
{"id": "118288", "url": "https://cs.wikipedia.org/wiki?curid=118288", "title": "Hrobce", "text": "Hrobce\n\nObec Hrobce se nachází v okrese Litoměřice v Ústeckém kraji přibližně 6,2 km od Roudnice nad Labem. Žije zde obyvatel. Obcí prochází železniční trať Praha – Ústí nad Labem – Děčín, na které je zřízena železniční stanice \"Hrobce.\"\nNejstarší písemná zmínka pochází z roku 1115.\n\n\nPrvní písemná zmínka o obci pochází z roku 1115.\n\n"}
{"id": "118289", "url": "https://cs.wikipedia.org/wiki?curid=118289", "title": "Mikroregion Svitavsko", "text": "Mikroregion Svitavsko\n\nMikroregion Svitavsko je dobrovolný svazek obcí v okresu Svitavy, jeho sídlem je Svitavy a jeho cílem je realizace strategického plánu trvale udržitelného rozvoje regionu svazku obcí a dalších aktivit v˙oblasti ekonomického rozvoje, rozvoje venkova, kvality života, ochrany životního prostředí, rozvoje cestovního ruchu, propagace regionu a vytváření příznivých vnitřních a vnějších vztahů schválených orgány svazku obcí. Svazek obcí může vyvíjet vlastní hospodářskou činnost. Sdružuje celkem 16 obcí a byl založen v roce 2000.\n\n\n"}
{"id": "118290", "url": "https://cs.wikipedia.org/wiki?curid=118290", "title": "Denali", "text": "Denali\n\nHora Denali, dříve Mount McKinley, je nejvyšší hora Severní Ameriky. Dosahuje výšky 6190 metrů a nachází se v národním parku Denali na Aljašce.\n\nHora se nachází v centrální části pohoří Aljašské hory, které vyplňuje jižní část centrální Aljašky. Nachází se přibližně 210 km severozápadně od Anchorage a 250 km jihozápadně od Fairbanks. Vrchol leží přibližně 56 km od nejbližší silnice.\n\nNadmořská výška vrcholu byla v roce 1952 pomocí fotogrammetrie určena na 6194 m (20 320 stop). V roce 2015 americká vládní agentura United States Geological Survey na základě nových měření pomocí GPS upřesnila výšku hory na 6190 m (20 310 stop).\n\nDenali je svou hmotou a vyzdvižením větší než Mount Everest. Ačkoliv vrchol Everestu leží o 2700 metrů výš od hladiny moře, hora samotná spočívá na tibetské náhorní plošině v nadmořské výšce okolo 5200 m, což znamená, že své okolí přečnívá jen o zhruba 3650 m. Úpatí hory Denali leží na plošině o nadmořské výšce zhruba 600 m, takže své okolí přesahuje o 5500 m.\n\nHora je kvůli své zeměpisné šířce proslulá nesmírně chladným počasím a také vysokou pravděpodobností výskytu výškové nemoci při výstupu. Stejně vysoká hora na rovníku by měla na svém vrcholu 47 % kyslíku oproti hladině moře, ale Denali má kvůli své zeměpisné šířce kyslíku méně, a to pouze 42 % oproti hladině moře. To souvisí s tím, že mocnost troposféry je ovlivněna rotací Země. Na rovníku je až 19 km zatímco na pólech jen 9 km.\n\nDenali má dva významné vrcholy. Vyšší je Jižní vrchol, Severní vrchol dosahuje nadmořské výšky 5934 m a nad ostatní hmotu hory vystupuje pouhými 402 m. Severní vrchol je někdy považován za samostatný (např. v Seznamu fourteeners Spojených států amerických). Zřídkakdy bývá cílem výstupů, kromě případů, kdy se horolezci rozhodnou pro cestu na severním svahu masívu.\n\nNa svazích hory se nachází pět ledovců. Na severozápadním úbočí masivu je to Peters Glacier, na severovýchodě Muldrow Glacier. Přesně na východ od ledovce Muldrow, na hranici s východním svahem, leží Traileka Glacier. Na jihovýchodě bychom nalezli Ruth Glacier. Poslední z ledovců, Kahiltna Glacier, se stáčí k jihozápadní straně hory.\n\nDenali v místním athabaském jazyce znamená „vysoká“. V roce 1896 byla hora pojmenována „Mount McKinley“, podle amerického prezidentského kandidáta a pozdějšího prezidenta Williama McKinleyho. Oficiálně pak nesla tento název od roku 1917. V pozdějších desetiletích však aktivisté v oblasti indiánských práv začali toto přejmenování považovat za neuctivé a poplatné kolonialismu. Aljašská komise pro geografické názvy (Alaska Board of Geographic Names) v roce 1975 změnila jméno hory na lokální úrovni opět na „Denali“ a zažádala o stejnou změnu i na federální úrovni. V roce 1980 došlo k rozšíření oblasti národního parku kolem hory, který zároveň změnil jméno z „Národního parku Mount McKinley“ (\"Mount McKinley National Park\") na „Národní park Denali“ (\"Denali National Park and Preserve\"). Jméno hory však zůstávalo na federálních mapách stále stejné. Až v roce 2015 oznámila administrativa prezidenta Baracka Obamy, že hora ponese opět původní název. Po čtyřiceti letech tak bylo vyhověno žádosti aljašské komise z roku 1975.\n\nV době ruské kolonizace Aljašky byla v ruštině nazývána prostě \"Bolšaja Gora\" (\"Большая Гора\", tedy \"Velká hora\").\n\nPrvní pokus o výstup na Denali učinil soudce James Wickersham v roce 1903, cestou přes ledovec Peters Glacier a Severní stěnu (North Face), nyní známou jako Wickershamova stěna (Wickersham Wall). Tato cesta je však vysoce nebezpečná kvůli množství lavin a do roku 1963 ji nikdo nepřekonal.\n\nV roce 1906 přišel s tvrzením o prvovýstupu objevitel Dr. Frederick Cook. Jeho prohlášení bylo od začátku přijímáno s podezřením, ale většinou považováno za pravdivé. Později však vyšlo najevo, že jde o podvod.\n\nV roce 1910 se i přes nedostatek horolezeckých zkušeností o dosažení vrcholu Denali pokusila skupinka čtyř místních, známá pod názvem „expedice Sourdough“ (sourdough znamená „kvásek“ – přeneseně se tento výraz používá pro zlatokopy a zkušené obyvatele Aljašky a severozápadní Kanady, a to kvůli kvásku používanému k výrobě chleba ve zlatokopeckých táborech). Na hoře strávili zhruba tři měsíce. Avšak den, kdy konečně vyšplhali na vrchol, byl velice působivým zážitkem. S sebou si kromě pytlíku koblih a termosky kakaa pro každého nesli přes čtyři metry dlouhý jedlový kůl. Pouze dva ze členů výpravy vystoupili na nižší, Severní vrchol, kde tento kůl vztyčili. Podle vlastního tvrzení jim výstup zabral 18 hodin, což je rekord, který dosud nebyl překonán. Nikdo jim však neuvěřil (zčásti také kvůli nepravdivým tvrzením o tom, že dobyli oba vrcholy) až do roku 1913, kdy byl Denali poprvé opravdu zlezen.\n\nV roce 1912 výprava Parker-Browne horu téměř dobyla, avšak několik set metrů pod vrcholem byla nucena ustoupit pro silně nepříznivé počasí. Nejspíš si tak zachránili život, neboť ledovcem, po kterém stoupali, otřáslo několik hodin poté silné zemětřesení.\n\nPrvní výstup na hlavní vrchol Denali se poprvé zdařil 7. června 1913 výpravě vedené Hudsonem Stuckem. Prvním, kdo se na vrcholku octl, byl Walter Harper, rodilý Aljaščan. Dalšími členy výpravy byli ještě Harry Karstens a Robert Tatum. Posledně jmenovaný později prohlásil: „Rozhled z vrcholu Denali, to je jako dívat se z nebeských oken!“ K výstupu zvolili cestu přes Muldrow Glacier, prozkoumanou již předešlými výpravami, která se často používá i dnes.\n\nHudson Stuck řekl, že poblíž Severního vrcholu spatřil pomocí dalekohledu vysoký kůl. Tím potvrdil, že expedice Sourdough Severní vrchol skutečně dobyla a její počin je tedy dnes považován za pravdivý. Kůl však nebyl viděn nikdy předtím, ani potom, což do celé záležitosti stále vnáší určité pochybnosti.\nStuck také zjistil, že výprava Parker – Browne byla pouhých 60 m pod vrcholem, když se musela vrátit.\n\nDenali je pravidelným cílem horolezeckých výprav i dnes, avšak výstup na něj je stále nebezpečným podnikem – pouze něco málo přes polovinu výprav je úspěšných a do roku 2003 si hora vyžádala téměř stovku lezeckých životů.\n\nNaprostá většina horolezců volí jako cestu na vrchol Západní pilíř, poprvé zlezený v roce 1951 Bradfordem Washburnem, který před tím horu zevrubně prozkoumal pomocí leteckých fotografií. Výstup na horu většinou zabere dva až čtyři týdny.\n\n"}
{"id": "118296", "url": "https://cs.wikipedia.org/wiki?curid=118296", "title": "Minas Tirith", "text": "Minas Tirith\n\nMinas Tirith (Strážní věž) je pevnost ve světě Středozemě J. R. R. Tolkiena. Byla postavena na začátku Prvního věku Finrodem Felagundem na ostrově Tol Sirionu uprostřed řeky Sirion, aby hlídala sever pole Ard-galen. Po zbudování Nargothrondu ji Finrod svěřil svému bratrovi Orodrethovi.\n\nRoku 457 Prvního věku ji dobyl a obsadil Sauron a ostrov přejmenoval na Tol-in-Gaurhoth, Ostrov Vlkodlaků.\n\nZhruba o 10 let později zde byli vězněni Finrod a Beren. Finrod byl zabit, ale Beren byl zachráněn Lúthien. Sauron byl poražen a věž zbořena. Přestože byl ostrov několik dalších let pod vládou Noldor, věž již nebyla znovu postavena.\n"}
{"id": "118300", "url": "https://cs.wikipedia.org/wiki?curid=118300", "title": "Mohelnice (okres Plzeň-jih)", "text": "Mohelnice (okres Plzeň-jih)\n\nObec Mohelnice se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1552.\n\n"}
{"id": "118301", "url": "https://cs.wikipedia.org/wiki?curid=118301", "title": "Malinová (okres Rakovník)", "text": "Malinová (okres Rakovník)\n\nObec Malinová se nachází v okrese Rakovník, kraj Středočeský, zhruba 8 km jihozápadně od Rakovníka. Žije zde obyvatel.\n\nPrvní písemná zmínka o obci pochází z roku 1585.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDopravní síť\nVeřejná doprava 2011\n\n"}
{"id": "118302", "url": "https://cs.wikipedia.org/wiki?curid=118302", "title": "Mezná (okres Tábor)", "text": "Mezná (okres Tábor)\n\nObec Mezná () se nachází v okrese Tábor v Jihočeském kraji. Žije v ní obyvatel.\n\nNejstarší dochovaná písemná zmínka o obci pochází z roku 1362. \n\nObec Mezná leží východně od města Soběslav, obklopená lesy a množstvím rybníků. Patří mezi starší obce regionu TÁBORSKO. Rozprostírá se v mělkém údolí, mírně se sklánějícím od jihovýchodu k severozápadu. Jméno Mezná, kdysi dávno Mezný, vzniklo patrně od slova mez, takže pravděpodobně označovalo ves založenou na hranici, mezi. V nejstarší části obce se nachází obstojně dochované STŘEDOVĚKÉ TVRZIŠTĚ, což je jedna z nejvýznamnějších památek svého druhu na Táborsku. Na návsi nelze přehlédnout KAPLI NAVŠTÍVENÍ PANNY MARIE (po rekonstrukci), HASIČSKOU SCHRÁŇ z roku 1925, BUDOVU BÝVALÉ OBECNÉ ŠKOLY, vystavěnou v roce 1890 (proběhla I. etapa rekonstrukce) a PAMÁTNÍK PRVNÍ SVĚTOVÉ VÁLKY z roku 1921 (po rekonstrukci). K obci náleží prastarý MLÝN SVITÁK, kde mlynář Mikoláš Sviták s manželkou Annou mleli již před rokem 1698 (poté zde přes 200 let mlel rod Zimů). Další samotou náležející k obci je bývalá POHODNICE U BLAŽKŮ, kde rod Špinglů vykonával živnost pohodnickou již od roku 1732 (první pohodný Blažej Špingl 1704-1779). Obec zhruba v její polovině protíná silnice vedoucí od Soběslavi směrem na Dírnou a dále na Jindřichův Hradec. Od května do září zde potkáte desítky projíždějících cyklistů - nedaleko odtud se totiž nachází jeden z nejznámějších zámků JIŽNÍCH ČECH Červená Lhota. Před 1. světovou válkou a v období první republiky žilo v Mezné přes 250 obyvatel, nyní se počet pobybuje okolo 100 obyvatel. Obrovskou tradici mělo v obci ochotnické DIVADLO, což dokládají zmínky v OBECNÍ KRONICE již z počátku 20. století. Největší úspěchy slavili místní ochotníci po 2. světové válce, kdy se dokonce probojovali do republikového finále Přehlídky vesnických a zemědělských divadelních souborů ve Vysokém nad Jizerou. Úctyhodným datem založení se pyšní také místní hasiči - SBOR DOBROVOLNÝCH HASIČŮ MEZNÁ byl založen v roce 1925. SDH ale není jediným oficiálním spolkem v obci. V letech 2002-2015 zde několik sportovních nadšenců-nohejbalistů za podpory OÚ postupně vybudovalo útulný sportovní stánek, kde jsou pravidelně pořádány turnaje v nohejbalu, dříve také v malé kopané, florbalová utkání mládeže a dospělých. Do Mezné se tak již léta sjíždějí sportovci z nejrůznějších koutů Táborska, Jindřichohradecka, Pelhřimovska a Českobudějovicka, nohejbalisti Mezné léta sklízí velké úspěchy také na hřištích soupeřů. Dvanáct let trvající bohatá sportovní činnost vyvrcholila v roce 2014 založením oficiálního spolku SK RAPID MEZNÁ 02. Díky nově vzniklému klubu Mezná v roce 2014 poprvé v historii vstoupila do oficiální nohejbalové soutěže, okresního přeboru družstev. Na sklonku téhož roku místní spolek vstoupil také do Okresního sdružení České unie sportu. V okresním přeboru družstev reprezentanti SK Rapid Mezná 02 odehráli své dosud tři nejlepší sezóny v letech 2017 , 2018 a 2019 (3x druhé místo) a zaznamenali tak své největší dosavadní sportovní úspěchy.\n\n\n\n"}
{"id": "118303", "url": "https://cs.wikipedia.org/wiki?curid=118303", "title": "Míchov", "text": "Míchov\n\nObec Míchov se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1201.\n\n\n"}
{"id": "118304", "url": "https://cs.wikipedia.org/wiki?curid=118304", "title": "Malá Lhota (okres Blansko)", "text": "Malá Lhota (okres Blansko)\n\nObec Malá Lhota se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1596. V letech 2006–2010 byla starostkou Ingrid Pleskačová, od roku 2010 tuto funkci vykonává Rostislav Vlach.\n\n\n\n"}
{"id": "118305", "url": "https://cs.wikipedia.org/wiki?curid=118305", "title": "Moravský Žižkov", "text": "Moravský Žižkov\n\nMoravský Žižkov (německy \"Zischkow\") je hanáckoslovácká obec ležící v severní části okresu Břeclav mezi městem Velké Bílovice a obcí Prušánkami. Je jednou z nejmladších obcí okresu Břeclav. Do jejího katastru patří velké množství orné půdy, sadů a vinic. Žije zde obyvatel.\n\nNa území obce byly objeveny důkazy o neolitickém osídlení, sídliště i hroby únětické kultury, žárové hroby kultury lužické, sídliště kultury mohylové, sídliště z doby římské a roku 1945 bylo nalezeno dokonce slovanské sídliště i s pohřebištěm. Jižně od nynější vsi byla v minulosti situována slovanská středověká ves Želetice, která byla roku 1370 nahrazena osadou Prechov, jež byla pojmenována po svém lokátorovi Přechu z Trčmačova.\n\nBřeclavské panství se po vymření hlavní rodové linie Lichtenštejnů dostalo na počátku 18. století do vlastnictví knížete Josefa Václava z Lichtenštejna. Ten svěřil správu břeclavského panství Janu Maxmiliánu Žižkovi, podle kterého dostal Žižkov své jméno. Založení Žižkova bylo řešením přelidnění a také mělo zajistit využívání panské půdy.\n\nFrancouzské války, zpočátku vedené mimo moravské území, díky jejich nákladnosti postihovaly poddaný lid hlavně zvýšenými daněmi. V letech 1805 a 1809 byly poddaní zatíženi daněmi, dodávkami potravin a píce a jejich dopravou, měli také povinnost dopravovat jiné náklady pro potřeby armády (např. střelivo) těmto cestám se říkalo daleké fůry. V roce 1848 v důsledku rozpadu patrimoniální správy se Žižkov stal součástí soudního okresu Břeclav. V době nacistické okupace byl Moravský Žižkov připojen k okresu Hodonín. Osvobození se Moravský Žižkov dočkal 15. dubna 1945, v průběhu osvobozovacích bojů bylo zabito přes 80 sovětských vojáků.\n\n\n\n\nPostupný růst žižkovské populace:\n\n\n"}
{"id": "118306", "url": "https://cs.wikipedia.org/wiki?curid=118306", "title": "Měcholupy (okres Plzeň-jih)", "text": "Měcholupy (okres Plzeň-jih)\n\nMěcholupy (původně německy \"Miecholup\") jsou obec poblíž města Nepomuk ležící v povodí Vltavy (ve vesnici pramenící oba potoky jsou levými přítoky Úslavy, která se v Plzni pak vlévá do Berounky. Žije zde obyvatel.\n\nNecelé tři kilometry severovýchodně od obce se vypíná Buková hora (650m), která je uprostřed lesů tvořících Přírodní park Buková hora – Chýlava a z druhé strany ji ohraničují obce Srby a Ždírec. Na severu sousedí s obcí Zhůř, na západě s Jarovem, na jihozápadě s Chvostulemi (součást Kokořova) a na jihu pak s Prádlem.\n\nZ vesnice je nádherný výhled na zámek Zelená hora, který je běžnému člověku znám především ze Švandrlíkovy knihy \"Černí baroni\" nebo ze stejnojmenného filmu. Státní silnice (E49/20, z Plzně do Nepomuku) ji dělí na dvě části. Na východní straně vesnice se nachází starší výstavba. Nejstarším domem ve vesnici je pravděpodobně statek u Tupých, dům má přes 200 let. V obci se nachází několik statků.\n\nPrvní písemná zmínka o osídlení pochází z roku 1558. Obec byla pravděpodobně součástí majetku kláštera Pomuk a přišla do jeho zničení v roce 1420 spolu s většinou okolních vesnic pod správu zámku Zelená hora. Od roku 1850 jsou Měcholupy samostatnou obcí.\n\nObec má zájezdní hostinec se sálem pro taneční zábavy, nyní najdete na návsi krom kaple svatého Cyrila a Metoděje (se zvonicí, postavená v roce 1905) i poštu (střídavě rušenou a znovu otvíranou), požární zbrojnici (s aktivním sborem dobrovolných hasičů), obchod (konzum + sezónní prodejnu ovoce a zeleniny), klasickou (tj. menší) hospodu, tři požární nádrže, památník obětem první světové války a nespočet menších křížků.\n\n"}
{"id": "118307", "url": "https://cs.wikipedia.org/wiki?curid=118307", "title": "Malá Víska", "text": "Malá Víska\n\nObec Malá Víska se nachází v okrese Beroun, kraj Středočeský, 7 km jižně od města Hořovice. Žije zde obyvatel.\n\nPrvní písemná zmínka o obci pochází z roku 1520.\n\nV souvislosti se zánikem vojenského újezdu Brdy bylo k 1. lednu 2016 k obci připojeno katastrální území \"Malá Víska v Brdech\", které vzniklo k 10. únoru 2014. Toto území má rozlohu 9,037433 km² a je zde evidováno 0 budov a 0 obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nPodél jižního okraje vesnice vede hranice chráněné krajinné oblasti Brdy. Asi 500 metrů jihovýchodně od vsi se nachází přírodní památka Jindřichova skála.\n\nDopravní síť\n\nVeřejná doprava 2011\n\n"}
{"id": "118309", "url": "https://cs.wikipedia.org/wiki?curid=118309", "title": "Meziboří", "text": "Meziboří\n\nMeziboří () je město, které se nachází v okrese Most v Ústeckém kraji zhruba 2 km severně od města Litvínov. Současný název byl zaveden až roku 1956, od roku 1960 má Meziboří statut města. V období 1850–2011 bylo zaznamenáno nejvíce obyvatel v roce 1971 a to 6 226. Dnes jich v Meziboří žije .\n\nMěsto se nachází v údolí na Divokém potoce pod kopcem Střelná (868 m), obklopeno lesy. Vede do něj jediná silnice, III. třídy č. 2564 z Litvínova, po které je odsud vedena i MHD která vede okolo ulice okružní.\n\nPrvní písemná zmínka o obci pochází z roku 1398, kdy Boreš z Rýzmburka prodal panství hradu Rýzmburk, ke kterému ves patřila, míšeňskému markraběti Vilémovi. Od 17. století patřila ves Valdštejnům, kteří ji připojili ke svému panství Horní Litvínov-Duchcov, kde zůstala až do roku 1848. Po roce 1850 se Schönbach stal osadou města Horní Litvínov a v roce 1913 se osamostatnil.\n\nObyvatelstvo bylo převážně německé národnosti, proto byla obec po druhé světové válce téměř kompletně vysídlena. V roce 1946 zde zůstalo jen osm rodin, jejichž členové byli dočasně z odsunu vyčleněni jako nepostradatelní specialisté v průmyslu a hornictví. Místo původních obyvatel přicházeli přistěhovalci z vnitrozemí a ze Slovenska, kteří nacházeli především práci v uhelném průmyslu.\n\nV roce 1949 padlo rozhodnutí vybudovat v Schönbachu (počeštěle Šenbachu) městečko pro učně v těžkém průmyslu. Postupně byly otevřeny internát pro učně chemického učiliště a učiliště pro hornice. V roce 1950 se upustilo od původního záměru vybudovat sídliště jen pro učně, ale místo toho se začalo s výstavbou běžného sídliště, především pro zaměstnance Severočeských hnědouhelných dolů a Chemických závodů v Záluží. Většina původní zástavby podlehla demolicím a namísto ní se vystavěla sídliště z cihlových, později panelových bytových domů.\n\nV roce 1954 vznikly nové bytové domy, škola, sportovní hala, dům kultury a sportu. Počet obyvatel narůstal zejména stěhováním obyvatel ze zrušených obcí v Mostecké pánvi, např. z Dolního Litvínova, Růžodolu, Kopist či Záluží.\n\nV roce 1956 získala obec současný název Meziboří. O počeštění jména se uvažovalo již od roku 1948. Objevovaly se mnohé kuriózní návrhy jako \"Kmochov,\" \"Přemyslov,\" \"Rozmach,\" \"Zápotocké,\" \"Hornické Mladé\" nebo \"Fučíkov.\" K těm uměřenějším patřily \"Lesov,\" \"Potok,\" \"Potočná\" či \"Mezihoří.\"\n\nV roce 1960 se Meziboří stalo městem. V 60. letech probíhal silný rozvoj města. Roku 1963 byla otevřena budova základní devítileté školy pro 1.–5. ročník, jejíž třídy se do té doby nacházely v budovách učilišť. Budova pro druhý stupeň byla předána do užívání v roce 1966 od 1. září, takže žáci už nemuseli dojíždět do Litvínova.\n\nV 70. letech se také snížil počet učilišť. Z některých internátů se staly svobodárny pro zaměstnance Dolů Vítězného února Záluží a Krušnohorských strojíren, z jiného pak rehabilitační středisko. V roce 1971 zde působily čtyři učiliště: Severočeských hnědouhelných dolů, Krušnohorských strojíren Komořany, Chemických závodů Záluží a Pozemních staveb Ústí nad Labem.\n\nDřívější střední školy (učiliště) a internáty jsou využity k jiným účelům – obytný dům, domov důchodců, dům s pečovatelskou službou, ubytovna pro zaměstnance místních podniků a sociální ubytovna, nebo leží ladem (jsou prázdné, nevyužité). Poslední střední škola, zřizovaná státem – Střední odborná škola Meziboří – byla zrušena k 30. červnu 2011, od 1. července 2011 je sloučena se Střední školou technickou Most (známá spíše jako \"\"střední odborné učiliště Most-Velebudice\"\"). Její budova byla využita k vybudování bydlení pro seniory. V Meziboří tak funguje už pouze soukromá Střední škola Educhem, a.s.\n\nV roce 1996 byla dostavěna benzinová stanice. V roce 1997 byla modernizována úpravna pitné vody. Město uvažuje o postavení vodní přečerpávací elektrárny v Šumném dole.\n\nOd roku 1970 používá Meziboří svůj městský znak, jehož autorem je Jiří Louda. Znak tvoří tři svislé pruhy, zelený, bílý a zelený. Uprostřed červené slunce s písmenem \"M\" a se šestnácti střídavě plamennými a trojúhelníkovými paprsky.\n\nMeziboří získalo právo užívat městskou vlajku na základě rozhodnutí předsedy Poslanecké sněmovny č. 34 ze dne 27. 2. 2004.\n\nList tvoří tři svislé pruhy, zelený, bílý a zelený. V bílém pruhu červené slunce bez obličeje se šestnácti střídavě plamennými a trojúhelníkovými paprsky. Poměr šířky k délce listu je 2:3.\n\n\n\n\n"}
{"id": "118310", "url": "https://cs.wikipedia.org/wiki?curid=118310", "title": "Myslovice", "text": "Myslovice\n\nObec Myslovice se nachází v okrese Klatovy, kraj Plzeňský. Žije zde obyvatel.\n\nPrvní písemná zmínka o obci pochází z roku 1379.Původními pány, kterým ves Myslovice patřila, byli podle kroniky tři zemani z  Kydlin.Během staletí se zde vystřídalo mnoho panských rodů od Václava Vyduny z Obytec a Ladislava ze Šternberka, přes rod Koců z Dobrše, který obec nabyl do vlastnictví celkem třikrát.\n\n\n"}
{"id": "118311", "url": "https://cs.wikipedia.org/wiki?curid=118311", "title": "Michalovice (okres Havlíčkův Brod)", "text": "Michalovice (okres Havlíčkův Brod)\n\nMichalovice () je obec v okrese Havlíčkův Brod v Kraji Vysočina. Žije zde obyvatel. V údolí západně od obce protéká Úsobský potok, který je levostranným přítokem řeky Sázavy.\n\nPrvní písemná zmínka o obci pochází z roku 1377. Od 30. dubna 1976 do 23. listopadu 1990 byla obec součástí města Havlíčkův Brod.\n\n\n"}
{"id": "118312", "url": "https://cs.wikipedia.org/wiki?curid=118312", "title": "Němčice (okres Kroměříž)", "text": "Němčice (okres Kroměříž)\n\nObec Němčice se nachází v okrese Kroměříž ve Zlínském kraji. Žije zde obyvatel. Obec leží na mírném svahu výběžku Karpat, avšak stále na Hané.\n\nPrvní písemná zmínka o obci pochází z roku 1261, kdy ji král Přemysl Otakar II. věnoval biskupovi Brunovi. Po jeho smrti byla obec dlouho lenní. Ve 12. století se přiřadila k biskupství.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n\n"}
{"id": "118314", "url": "https://cs.wikipedia.org/wiki?curid=118314", "title": "Mlýnské Struhadlo", "text": "Mlýnské Struhadlo\n\nObec Mlýnské Struhadlo se nachází v okrese Klatovy v Plzeňském kraji 13 km severovýchodně od města Klatovy. Žije zde obyvatel.\n\nPrvní písemná zmínka o obci pochází z roku 1437. V roce 1949 se tu narodil molekulární imunolog Václav Hořejší.\n\n\n"}
{"id": "118315", "url": "https://cs.wikipedia.org/wiki?curid=118315", "title": "Milý", "text": "Milý\n\nObec Milý se nachází v okrese Rakovník, kraj Středočeský, na severovýchodním okraji Džbánu v hlubokém údolí Hřešického potoka zhruba 9 km severozápadně od Nového Strašecí, 16 km západně od Slaného a 17 km severovýchodně od Rakovníka. Žije zde obyvatel. Obcí prochází jediná silnice Srbeč - Hříškov.\n\nObec sestává ze dvou základních sídelních jednotek, v údolí situované vlastní vesnice Milý a vesničky Bor, nacházející se na náhorní rovině necelý kiometr severněji.\n\n\nPrvní písemná zmínka o vsi Milý (\"in villa Myley\") pochází z roku 1381. V 15. a 16. století byla ves rozdělena mezi různé feudální vlastníky, roku 1597 se dostala Matyáši Štampachovi ze Štampachu k panství Mšec. Součástí mšeckého panství pak Milý byl až do zrušení poddanství. Po roce 1850 pak ves, tehdy zvaná \"Milé\", byla samostatnou obcí v politickém okrese Slaný. V roce 1869 byla ve vsi zřízena škola, roku 1908 dokončena nová školní budova. V roce 1924 došlo ke změně úředního názvu do dnešní podoby. Roku 1961 byla zrušena milská škola. V letech 1980 až 1990 pozbyl Milý na čas samostatnost začlenění pod obec Srbeč, obcí je znovu od 24. listopadu 1990.\n\nV chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Milý \"(přísl. Bor, Stráň, 486 obyvatel)\" byly v roce 1932 evidovány tyto živnosti a obchody: obchod s dobytkem, 2 obchody se dřevem, družstvo pro rozvod elektrické energie v Milém, 5 hostinců, kolář, konfekce, kovář, 4 obuvníci, pila, pumpař, řezník, 5 obchodů se smíšeným zbožím, 2 trafiky.\n\n\nDopravní síť\nVeřejná doprava 2011\n\n"}
{"id": "118316", "url": "https://cs.wikipedia.org/wiki?curid=118316", "title": "Mezouň", "text": "Mezouň\n\nObec Mezouň se nachází v okrese Beroun, kraj Středočeský, asi 12 km severovýchodně od Berouna. Žije zde obyvatel.\n\nPrvní písemná zmínka o obci pochází z roku 1025.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Mezouň \"(580 obyvatel)\" byly v roce 1932 evidovány tyto živnosti a obchody: 4 hostince, 2 hrnčíři, kapelník, kolář, krejčí, akademický malíř, malíř pokojů, obuvník, 2 řezníci, 5 obchodů se smíšeným zbožím, švadlena, trafika.\n\n\nDopravní síť\n\nVeřejná doprava 2018\n"}
{"id": "118317", "url": "https://cs.wikipedia.org/wiki?curid=118317", "title": "Míšov", "text": "Míšov\n\nObec Míšov (dříve také \"Myšov,\" německy \"Mischau\") se nachází v okrese Plzeň-jih, kraj Plzeňský. Leží na silnici I/19. Žije zde obyvatel. \n\nPrvní písemná zmínka o obci pochází z roku 1349.\n\nVe druhé polovině 60. let 20. století bylo v rámci tzv. akce Javor poblíž obce vybudováno přísně tajné zařízení (krycí jméno Javor 51), sloužící jako sklad jaderné munice a obsluhované výhradně sovětským vojenským personálem. Nebylo však jednoznačně prokázáno, zda zde někdy jaderné zbraně uloženy byly, nebo ne. Po měnové odluce v roce 1993 byl objekt použit pro uskladnění bankovek a mincí stažených z oběhu. Před několika lety byly v tomto objektu uloženy na přechodnou dobu ostatky 4 400 vojáků německého wehrmachtu, kteří padli na českém území. V roce 2013 zřídila Nadace železné opory v bunkru „Atommuzeum“. Jedná se o jediný zpřístupněný sklad jaderné munice.\n\nV souvislosti se zánikem vojenského újezdu Brdy bylo k 1. lednu 2016 k obci připojeno katastrální území \"Míšov v Brdech\", které vzniklo k 10. únoru 2014. Toto území má rozlohu 2,221 332 km² a je zde evidováno 0 budov a 0 obyvatel.\n\nDne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\n\n"}
{"id": "118318", "url": "https://cs.wikipedia.org/wiki?curid=118318", "title": "Modlíkov", "text": "Modlíkov\n\nModlíkov () je obec v okrese Havlíčkův Brod v Kraji Vysočina. Jde o malou obec kousek od Přibyslavi, žije zde obyvatel.\n\nObec Modlíkov už ve středověku náležela k přibyslavskému panství a byla průjezdním sídlem na cestě mezi Polnou a dnešní Havlíčkovou Borovou. Její zakladatelem si své obydlí vybudoval v krajině s poněkud rázným klimatem, těšil se však z širokého výhledu do kraje. Z návrší nad Modlíkovem, jež leží v nadmořské výšce 604 m.n.m., lze za dobrého počasí přehlédnout panorama počínající na jihovýchodě rozhlednou u Nížkova a ze západní strany uzavřené dominantou horního Posázaví, zřícenou hradu Lipnice.\n\nNázev obce je podle Profousova slovníku Místních jmen v Čechách odvozen od ,Modlíkův dvůr“. Jméno Modlík bylo ve středověku užíváno a lze je přeložit jako ,prosebník“. První písemná zmínka o obci Modlíkov pak pochází z druhé půle 14. Století. Přibyslavský historik František Půža ve své kronice uvádí, že v Modlíkově se na cestě do Borové vybíralo clo. S vybraných clem souvisí právě i první písemná zmínka o Modlíkově. V nadační listině z roku 1366 stojí, že tehdejší držitel přibyslavského panství  Zdeněk z Ronova daroval desátky ze cla utrženého v Ronově, Modlíkově, Bohdalově a Přibyslavi  přibyslavskému faráři Benediktovi a jeho dvěma vikářům za tím účelem, aby za ně odsloužili mše a jiné ceremonie.\n\nO více než pět století později byla v obci postavena jednotřídní škola, která sloužila až do roku 1972.\n\nObec Modlíkov v roce 2010 obdržela ocenění v soutěži Vesnice Vysočiny, konkrétně získala ocenění modrá stuha, tj. ocenění za společenský život. Obec za přispění téměř všech obyvatel (ať už finančního, sponzorského, nebo pracovního) investovala do vybudování společenského areálu s koncertním pódiem.\n\n\n"}
{"id": "118319", "url": "https://cs.wikipedia.org/wiki?curid=118319", "title": "Maňovice", "text": "Maňovice\n\nObec Maňovice () se nachází v okrese Klatovy, kraj Plzeňský. Žije zde obyvatel, čímž se Maňovice řadí mezi obce v Česku s nejnižším počtem obyvatel.\n\nNalezeno několik úlomků keramiky z doby slovanské. Hojnost nálezů je z období kolem roku 1250, největší množství je ale ze 14. a 15. století. V roce 2008 nalezen úlomek keramické nádoby z doby bronzové.\n\nKromě zdejší obce existují i Maňovice u Nepomuka a malá osada Maňovice u obce Boháňka u Hořic v Podkrkonoší. Své jméno všechny dostaly podle rytířů z rodu Maň, kteří bojovali po boku Přemysla I. Otakara. Ten jim za pomoc v boji uvedené vesnice i s přilehlými pozemky pravděpodobně daroval (nebo jeho vnuk Přemysl II. Otakar). Poslední držitel z tohoto rodu je Mařík Maň a je zapsán latinsky jako \"Marzicon Man\", v jiném záznamu jako \"Marsson Manion\", roku 1386, kdy vesničku prodal Slávkovi a ten Zdeňkovi z Oslec roku 1394 (\"Zdenko de Oslecz\"). Od té doby vesnička patřila k panství (statku) Oselce.\n\nPrvní písemná zmínka o obci pochází z roku 1366, jde o listinu z 23. dubna, sepsanou Buškem z Oseka kvůli sporům o hranice pozemků mezi ním a farářem z Velkého Boru. Na pomoc byl přizván kmeta Mach z Maňovic, který hranice mezi katastry Oseka, Maňovic a Velkého Boru dobře znal – dvorec pana Buška i s původní vesničkou Osek vyplenila husitská vojska v době obléhání hradu Rabí (1420), téhož roku husité vypálili Malý Bor a klášter u Nepomuku.\n\nSeverní hranice katastru obce tvoří (s drobnými odchylkami) hranici rozvodí mezi řekami Úslavou a Otavou. Některé pověsti hovoří o přemístění Maňovic z původního místa v období husitských válek po vyplenění dvorce pana Buška v Oseku na současné místo. Nálezy tuto pověst nedokládají, naopak dokazují původní osídlení tohoto místa již před rokem 1300. (Přesídleny byly i tzv. třetí Maňovice u obce Boháňka poblíž Hořic, kde obec byla vyhubena morovou ranou a hrstka zbylých osadníků se usídlila právě u obce Boháňka, ale to bylo kolem roku 1700.)\n\nBerní rula uváděla pouze ornou půdu (chalupy k nimž žádná orná půda nepatřila, nebyly do seznamu zapsány), rustikál = selskou (ornou) půdu a ne dominikál (panskou půdu – např. panská kovárna, panská hospoda apod., i když k nim panská půda patřila, nebyly v seznamu uváděny) a pak ty chalupy či usedlosti, které jim vrchnost v Oselcích dala opsat ze svých urbářů. Urbáře však byly tehdejší soupisy sedláků a jejich daňových povinností vůči vrchnosti, a vrchnost je před panovníkem tajila a přiznávala pouze část, aby z nepřiznané půdy nemusela odvádět daň (bylo by chybou domnívat se, že úředníci vyslaní panovníkem provedli vizitaci v každé vesničce a zaevidovali vše co tam našli, teprve kolem roku 1837 se ukázalo, že vrchnost dokázala úspěšně tajit místy až 60 % daňových povinností). Podle berní ruly tedy k roku 1654 bylo uvedeno:\n\nV období od roku 1890 působil na území obce osadní, farní hasičský sbor, založený farářem na kvášňovické faře d.p. farářem Františkem Dítkem. Ten se začal rozpadat kolem roku 1896, kdy se přímo v Kvášňovivích oddělil od farního sboru samostatný sbor dobrovolných hasičů obce Kvášňovice. Na tento podnět zareagoval tehdejší hostinský v Kvášňovicích (od roku 1892 také hostinský v Maňovicích), rodák z Maňovic čp. 13 a současně velitel maňovické čety (skupiny) farního sboru hasičů, pan Antonín Raška (12. 2. 1857 – 1. 4. 1938). Podle příkladu hasičů v Kvášňovicích a také po dohodě s d.p. farářem Františkem Dítkem připravili na 24. dubna 1898 valnou hromadu v Maňovivích, v hostinci U Zoubků čp. 23, kde byl ustanoven zatímní výbor, jehož úkolem bylo vyčlenit stávající členy z církevního hasičského sboru, dohodnout i převod (po zaplacení), části výzbroje a výstroje tak, aby od 1. ledna 1899 mohl v obci Maňovice vzniknout a působit již samostatný \"Sbor dobrovolných hasičů obce Maňovice\". Do tohoto zatímního (přípravného) výboru byli zvoleni stávající členové církevního – farního sboru a sice jako zastupující starosta pan Václav Panuška, jednatel Benedikt Šolar a jako výboři (členové výboru), Josef Zoubek, František Klozar, Karel Chaluš, Václav Raška, Antonín Raška a František Kotiš. Dále bylo dohodnuto, že členy vznikajícího SDH obce Maňovice budou stávající členové církevního sboru a noví členové se budou přijímat až na příští valné hromadě v roce 1899. Na této ustavující listině je podepsán také d.p.f. František Dítko a Matěj Zoubek jako starosta obce. Tato listina by mohla vyvolat dojem, že k založení SDH Maňovice došlo v roce 1898, ale v tomto roce v obci stále ještě působil církevní sbor až do konce roku a teprve od 1. ledna 1899 působil SDH Maňovice samostatně – dle zápisu v nově zavedené knize zápisné se první ustavující schůze Sboru konala v Maňovicích dne 3. ledna 1899. Nutno také připomenout zvyklost tehdejší doby, že všechna důležitá rozhodnutí se konala na den svátku svatého Jiří, tedy 24. 4., tedy i valná hromada, kde bylo zahájeno oddělení Maňovic (přifařené obce) od farního sboru kvášňovického.\n\n\n"}
{"id": "118320", "url": "https://cs.wikipedia.org/wiki?curid=118320", "title": "Mrlínek", "text": "Mrlínek\n\nObec Mrlínek se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1348.\n\nDne 13. června 2015 se v obci konaly nové obecní volby. Následně byl na ustavujícím zasedání zastupitelstva novým starostou zvolen Jaroslav Vlček.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n\n"}
{"id": "118321", "url": "https://cs.wikipedia.org/wiki?curid=118321", "title": "Milíčov", "text": "Milíčov\n\nObec Milíčov () se nachází v okrese Jihlava v Kraji Vysočina. Žije zde obyvatel.\n\nNázev se vyvíjel od varianty Miliczow a Myliczow (1379), Miliczow (1415), Milyczow (1589). Místní jméno vzniklo z osobního jména Milíč a znamenalo Milíčův dvůr.\n\nPrvní písemná zmínka o obci pochází z roku 1379.\n\nMilíčov leží v okrese Jihlava v Kraji Vysočina. Nachází se 4 km jihozápadně od Dušejova, 2 km západně od Hojkova a 3 km severovýchodně od Nového Rychnova. Geomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Vyskytenská pahorkatina. Průměrná nadmořská výška činí 667 metrů. Nejvyšší bod, Ve vršku (697 m n. m.), leží západně od obce. Severozápadně od Milíčova stojí Stráž (693 m n. m.) a severovýchodně Kopec (696 m n. m.). Severovýchodně od Milíčova pramení Milíčovský potok, na němž se stejným směrem nachází rybník Sviták. Na bezejmenném potoce, který tvoří západní hranici katastru, se rozkládá rybník Bukač.\n\nNa území Milíčova se nachází několik chráněných území – evropsky významná lokalita a přírodní rezervace Na Oklice, směrem k Dušejovu pak přírodní rezervace Chvojnov, a na Milíčovském potoce třetí přírodní rezervace Nad Svitákem. Na západním okraji obce za domem čp. 5 u křižovatky polních cest roste 25metrová památná lípa velkolistá zvaná „Milíčovská lípa“, jejíž stáří bylo v roce 1993 odhadnuto na 200 let.\n\nPodle sčítání 1921 zde žilo v 55 domech 385 obyvatel, z nichž bylo 202 žen. 384 obyvatel se hlásilo k československé národnosti. Žilo zde 356 římských katolíků a 29 evangelíků.\n\nObec leží na na katastrálním území \"Milíčov u Jihlavy\". Milíčov je členem Mikroregionu Dušejovsko a místní akční skupiny Třešťsko.\n\nObec má pětičlenné zastupitelstvo, v jehož čele stojí starosta Jaromír Šlechta.\n\nV obci sídlí firmy NOVOPLYN k.s. Pacov, JOLS s.r.o., NASON s.r.o., MERMET s.r.o., DEKANE s.r.o. a DDJ Vysočina Trade s.r.o. Hospodářství s chovem ovcí a masného skotu provozuje Zdeněk Bartošík. Obcí prochází silnice III. třídy č. 1336 z Nového Rychnova do Dušejova a č. 1337 do Hojkova. Dopravní obslužnost zajišťuje dopravce ICOM transport. Autobusy jezdí ve směrech Jihlava, Hojkov, Nový Rychnov, Vyskytná, Čejkov.\n\nMístní děti dojíždějí do základní školy v Dušejově. Působí zde Sbor dobrovolných hasičů Milíčov.\n\nNedaleko obce, v blízkosti rybníka Bukač, se nachází tábor LT Míša – Milíčov, který zde působí od roku 1995. V minulosti zde působila i Stanice Mladých techniků, 3. pionýrské skupiny z Brna-Králova Pole. Dětský tábor zde působil od roku 1983.\n\n\n\n"}
{"id": "118322", "url": "https://cs.wikipedia.org/wiki?curid=118322", "title": "Makov (okres Blansko)", "text": "Makov (okres Blansko)\n\nObec Makov se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1374. Původní název obce znamenal Mákův dvůr. Obec vždy patřila pod kunštátské panství. Obec leží na silnici Kunštát – Makov – Rozseč, která byla postavena v roce 1882.\n\n\n\n"}
{"id": "118323", "url": "https://cs.wikipedia.org/wiki?curid=118323", "title": "Mikuleč", "text": "Mikuleč\n\nObec Mikuleč (německy \"Nikl\") se nachází v okrese Svitavy v  Pardubickém kraji. Obec je součástí Mikroregionu Svitavsko. Žije zde  obyvatel.\n\nHistorie obce je spjata s obdobím velké kolonizace, kterou na Litomyšlsku prováděl tamější premonstrátský klášter a během níž na české území přicházeli němečtí kolonisté. První písemná zmínka o obci pochází z roku 1347, kdy byla přidělena ke stolním statkům litomyšlského biskupa.\n\nPůvodně gotický kostel, který byl na začátku 18. století barokně přestavěn a v roce 1900 byl opatřen nástěnnými malbami sv. Jiří, sv. Vojtěcha a sv. Václava, vyhotovenými podle návrhů Mikoláše Alše.\nZa pozornost také stojí secesní fara či rychta.\n\nPřed kostelem svatého Jiří stojí pomník obětem první světové války z Mikulče a Kukle, zhotovený v roce 1931 z leštěného kamene.\n\nNa hřbitově zachováno několik náhrobků z 19. století např. náhrobek Josefa Goldy (r. 1851) s reliéfem opřeného anděla.\n\n\nŽil zde na dědičné rychtě politik Johann Urbanek (1834–1884), v 2. polovině 19. století poslanec Říšské rady ve Vídni.\n\n"}
{"id": "118325", "url": "https://cs.wikipedia.org/wiki?curid=118325", "title": "Málkov (okres Beroun)", "text": "Málkov (okres Beroun)\n\nObec Málkov, tvořená stejnojmennou malou vesnicí a katastrálním územím Málkov u Suchomast, se nachází v okrese Beroun, kraj Středočeský, asi 10 km jihozápadně od Berouna. Žije zde obyvatel.\n\nVesnice leží v mírném údolí, na jižním úpatí kopce Lejškov pod sedlem mezi jeho dvěma vrcholy. Je tvořena jednak pásem zástavby podél silnice III/11531, jemuž na východním konci vesnice na severní straně dominuje velký hospodářský dvůr čp. 19, přebudovaný na rekreační Ranč Málkov, a pak druhým pásem zástavby navazujícím nedaleko jihovýchodně, nad obecním úřadem, podél souběžné cesty pokračující k Borku nebo Želkovicím. V této horní části zástavby se nacházejí nejnižší popisná čísla i památkově chráněná kaplička se zvoničkou a pomník válečným obětem. Na zahradě bývalého domu čp. 7 na parcele č. 21 se nachází javor mléč, od roku 1987 chráněný jako památný strom, o evidované výšce 21 metrů a obvodu kmene 254 cm. Mezi oběma částmi vesnice se pod obecním úřadem nachází autobusová otočka a požární nádrž.\n\nNa katastrálním území obce leží též západní, nižší část kopce Lejškov, jejíž vrchol (471 m n. m.) je nejvyšším bodem území obce a jejíž severní svahy jsou zalesněné a na jižních se nacházejí převážně pole, v západní části kopce stojí samota Lejškov s čp. 24. Kopcovité území jižně od vsi zaujímají převážně pole, prudší svahy na jihozápadě při hranici s Chodouní a Libomyšlí jsou lesnaté. Podle pomístních názvů se jak severně, tak jižně od vsi nacházely višňovky.\n\nV minulosti bývala ve vsi malá prodejna Jednoty (v budově sídla obecního úřadu, bez čp. u autobusové otočky poblíž domu čp. 1) a hostinec v čp. 10. V současnosti je bývalý hostinec sídlem sklářského ateliéru WAGA a bývalá prodejna Jednoty galerií či depozitářem tohoto ateliéru, památkou na prodejnu Jednota je název zdejší autobusové zastávky.\n\nPrvní písemná zmínka o obci pochází z roku 1548.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nPřes vesnici vede silnice III/11531 spojující po úpatí hřebene Lejškova Chodouň a Suchomasty. Kolmým směrem ji přes hřebeny kopců křižuje místní cesta Lounín – Želkovice, po níž je vedena červeně značená turistická trasa KČT.\n\nVe vsi se nachází v otočce u požární nádrže pod obecním úřadem autobusová zastávka „Málkov, Jednota“, kterou obsluhují autobusové linky SID C14 Beroun–Suchomasty–Bykoš a C23 Beroun–Suchomasty–Libomyšl (v pracovních dnech 1 spoj), obě provozuje PROBO BUS, a. s. V roce 2014 se jednalo celkem o 4 páry spojů v pracovních dnech, z toho 1 pár pouze ve dnech školního vyučování. Většina těchto spojů do Málkova zajíždí závlekem ze Suchomast a spojuje Málkov s Tmaní, Královým Dvorem a Berounem. Směrem na Chodouň a Zdice Málkov přímé spojení nemá. O víkendech do Málkova veřejná doprava nezajíždí, několik autobusů však staví v Suchomastech, vzdálených po silnici asi 2,5 km.\n\nSpádovou železniční tratí je Trať 170 v údolí Berounky, severně od Málkova, za dvěma hřebeny kopců. Nejblíže vlaky staví ve stanici Zdice a zastávce Beroun-Popovice, pěšky vzdálených kolem 5 kilometrů, k nimž však Málkov nemá návaznou dopravu, proto pro něj mají větší význam o něco vzdálenější nádraží v Králově Dvoře a Berouně. Zastávka Libomyšl na trati 200 v údolí Litavky je vzdálena rovněž asi 5 km, a to západním směrem, silnice však tímto směrem nevede.\n\n\n"}
{"id": "118336", "url": "https://cs.wikipedia.org/wiki?curid=118336", "title": "Aconcagua", "text": "Aconcagua\n\nAconcagua (nadmořská výška 6959 m n. m.) je hora nalézající se v západní části Argentiny a jedná se o nejvyšší horu Ameriky. Zároveň je také nejvyšší horou západní a jižní polokoule a nejvyšší horou mimo Asii. Aconcagua převyšuje okolní štíty až o 1000 m. Hora a její okolí je součástí \"Přírodního parku Aconcagua\". Na úbočích hory se nachází několik ledovců, nejvýznamnějšími jsou Polský ledovec na severovýchodě a Anglický ledovec na východě. U hory pramení řeka Aconcagua, která odtéká západním směrem a ústí do Tichého oceánu poblíž města Valparaíso v Chile.\n\nV jazyce Inků se nazývala \"Anco-cahuac\". Tento název v kečuánštině znamená \"Bílá stráž\". To, že Inkové vystoupili na vrchol jako první, dokázáno není, ale nesporně se dostali do velké výšky. Na jiných vrcholech And byly nalezeny jejich stopy a to i ve výškách přes 6000 m.\n\nPrvním Evropanem, jenž prozkoumal okolí Aconcaguy byl generál José de San Martín se svou obrovskou armádou o 53 000 vojácích, 10 600 mulách a 1600 koních. V r. 1817 se dostal přes masiv And právě v této oblasti. Charles Darwin uviděl Acocaguu v roce 1832. Jako první Evropan se pokusil vylézt na vrchol Paul Gussfeldt, (jeden z nejznámějších horolezců Německa tehdejší doby) který se v roce 1883 dostal do výšky 6560 m. První kdo dosáhl samotného vrcholu hory byl horský vůdce ze Švýcarska Mathias Zurbriggen v roce 1897. Další dva členové expedice vystoupili na vrchol několik dní poté.\n\nAconcagua leží v Argentině v pohoří Andy poblíž hranic s Chile a je ohraničena údolími \"de las Vacas\" a \"de los Horcones Inferior\". Hora se nachází v Andesově horském pásmu, v argentinské provincii Mendoza. Vrchol leží asi 5 km od provincie San Juan a 15 km od státní hranice s Chile. Město Mendoza leží 112 km jihovýchodně od Aconcaguy. Je jednou z hor tzv. skupiny Seven Summits (Sedm vrcholů). Zeměpisné souřadnice vrcholu jsou −32.653276,−70.010812.\n\nHora byla vytvořená podsunutím (subdukcí) desky Nazca pod jihoamerickou desku během geologicky nedávné Andeanské orogeneze. Aconcagua není vulkán.\n\nK výstupu na horu je třeba mít povolení, jehož cena je v současné době 700 USD. Vrcholu se ročně pokouší dosáhnout kolem 3500 lidí.\nNormální trasa – Velká část výstupu vede sutěmi. Na cestě obvykle nejsou žádná sněhová pole, ale v nějakých úsecích je nutností vybavení na ledovec (mačky, cepín), kvůli umrzlému terénu apod. Normálka prochází dolinou Horcones na Plaza de Mulas (4200 m), výstup vede po severozápadním hřebeni a míjí výškové tábory Nido des Condores (4877 m), Berlin (5950 m) a Independencia (6546 m, bývalá nejvýše položená chata na světě, dnes v ruinách). Aconcagua je při výstupu ze severu po \"Normální cestě\" technicky poměrně snadnou horou. Není třeba nějakého skutečně náročného lezení, obtíží je nízký atmosférický tlak ve velké nadmořské výšce, hodnoty tlaku vzduchu jsou přibližně o 40 % nižší oproti tlaku na hladině moře. \nPolská cesta – vede údolím Vacas do tábora Plaza Argentina umístěném východně od hory. Další postup je stoupání Polským ledovcem z východní strany až na severní žebro nacházející se pod táborem Independencia. Další pokračování Polské cesty je stejné jako u „normálky“. Náročnější výstup než normální trasa, přesto je schůdná i zdatnými a zkušenými vysokohorskými turisty. \nJižní stěna – Jižní stěnou vede několik horolezeckých tras. Všechny varianty jsou náročným lezením ve skále či velmi strmém ledu. Prvovýstup jižní stěnou uskutečnili v r. 1954 Francouzi (Paragot, Poulet, Dagory, Berandini, Lesseur a Denis).\n\nNejrychlejší výstup po Normal route byl učiněn v roce 1991 a trval 5 hodin a 45 minut. Většina lezců využívá při výstupu tři výškové tábory a výstup jim trvá více dní.\n\nVšeobecně je udáváno, že se Aconcagua klimaticky vyrovnává nižším osmitisícovkám v Himálaji. Mimořádné objektivní nebezpečí představuje velmi silný studený vítr, dosahující někdy rychlosti až 200 km/h (takzvaný Viento Blanco). Z bezvětří a relativního klidu se může počasí otočit během několika hodin.\n\nViento Blanco je úkaz známý právě z Aconcaguy. V Tichém oceánu se vypařuje velká vodní masa a sráží se nad Aconcaguou s horkým vzduchem z pamp, z druhé strany masivu And. Jedná se o podobný princip jako u tornáda, kterému se Viento Blanco podobá. Mračna se hromadí kolem vrcholu a začnou rotovat obrovskou rychlostí (až 200 km/h) a dále na sebe natahují další oblačnost. Tento větrný vír, ve kterém zároveň prudce klesá teplota, může trvat hodiny ale i dny.\n\n\n\n"}
{"id": "118337", "url": "https://cs.wikipedia.org/wiki?curid=118337", "title": "Omezená funkce", "text": "Omezená funkce\n\nMějme funkci formula_1, jejíž definiční obor je formula_2, a nějakou množinu formula_3.\n\nExistuje-li číslo formula_4, takové, že pro všechna formula_5 platí formula_6, pak říkáme, že funkce formula_7 je shora ohraničená (omezená) v formula_8. Existuje-li supremum oboru hodnot funkce formula_7, pak také existuje číslo formula_4, a funkce je tedy shora omezená.\n\nExistuje-li číslo formula_11, takové, že pro všechna formula_5 platí formula_13, pak říkáme, že funkce formula_7 je zdola ohraničená (omezená) v formula_8. Existuje-li infimum oboru hodnot funkce formula_7, pak také existuje číslo formula_11, a funkce je tedy omezená zdola.\n\nExistuje-li číslo formula_18, takové, že pro všechna formula_5 platí formula_20, pak říkáme, že funkce formula_7 je ohraničená (omezená) v D. Funkce omezená je tedy omezená shora i zdola, přičemž\nObor hodnot omezené funkce má konečné infimum i supremum.\n\nPokud funkce není omezená zdola ani shora, pak je neohraničená (neomezená).\n\n"}
{"id": "118339", "url": "https://cs.wikipedia.org/wiki?curid=118339", "title": "Grónština", "text": "Grónština\n\nGrónština (grónsky Kalaallisut) je jazyk patřící do východoinuitské skupiny jazyků. Je úředním jazykem Grónska a jedná se o nejpoužívanější inuitský jazyk. Jedná se o polysyntetický jazyk – mnoho slov je spojováno v jedno dlouhé slovo, jež ovšem v češtině může znamenat celou větu, například \"Niuerniarsuataartarpusi\" (Ni'u'ver'ni'jar'su'va'taar'tar'pu'si) – \"Kupujete mnoho zboží\".\n\nGrónština rozlišuje jednotné i množné číslo. Má čtyři osoby, 8 pádů (absolutiv, relativ, ekvativ, instrumentál, lokativ, allativ, ablativ a prolativ), žádný rod a tři samohlásky: /i/, /u/ a /a/. Grónština se píše latinkou. Do roku 1973 se místo q používalo kra (ĸ).\n\nGrónština se dělí na dialekty severní (\"Avanersuaq\"), východní (\"Tunu\") a západní (\"Kitaa\").\n\n\nPsaný jazyk je založen na gramatice Samuela Kleinschmidta (1814 – 1886) z roku 1851. Oficiální ortografická pravidla byla zavedena roku 1973. Abeceda západního dialektu má 17 písmen:\n\nAbeceda: A a E e F f G g I i J j K k L l M m N n O o P p Q q R r S s T t U u V vV některých slovech přijatých z dánštiny a ve jménech a příjmeních se objevuje také Bb, Cc, Dd, Hh, Ww, Xx, Yy, Zz, Øø, Öö, Åå a Ææ. Písmeno H se používá pouze v Inuktunu, v západním dialektu se nahrazuje za S.\n\nVe starém pravopisu, používaném do roku 1973, se nacházelo 44 písmen:\n\n\n\n"}
{"id": "118342", "url": "https://cs.wikipedia.org/wiki?curid=118342", "title": "Skládání funkcí", "text": "Skládání funkcí\n\nSkládání funkcí je obdobou skládání zobrazení.\n\nMáme-li funkci formula_1 s definičním oborem formula_2 a funkci formula_3 s definičním oborem formula_4, a pokud pro každé formula_5 je formula_6, pak funkci formula_7 (někdy také píšeme formula_8) označujeme jako složenou funkci.\n\nPříkladem skládání funkcí mohou být funkce formula_9 a formula_10. Složením těchto funkcí můžeme získat\nnebo\n\nTento příklad ukazuje, že operace skládání funkcí nemusí být v obecném případě komutativní.\n\n"}
{"id": "118344", "url": "https://cs.wikipedia.org/wiki?curid=118344", "title": "Mezzosoprán", "text": "Mezzosoprán\n\nMezzosoprán (z ital. \"mezzosoprano\"; mezzo – půl, sopra – nahoře) je hlasový obor ležící mezi sopránem a altem. Nejčastěji je zpíván ženami a dětmi, v dřívějších dobách i kastráty. Oproti sopránu má temnější barvu tónu a níže položený tónový rozsah. Rozsah mezzosopránu je přibližně malé g – a² (b²).\n\nPředevším v barokních operách jsou rozšířené tzv. \"kalhotkové role\", ve kterých mezzosopranistky zpívají role mladých mužů, např. \"Cherubino\" v Mozartově \"Figarově svatbě\". I v pozdějších operách se takové role vyskytují, mezi nimi Oskar ve Verdiho\" Maškarním plese\" a \"Oktavián\" v opeře Richarda Strausse \"Růžový kavalír\".\n\nJednou z nejznámějších mezzosopránových rolí je \"Carmen\" ve stejnojmenné opeře Georgese Bizeta. Z dalších rolí lze jmenovat mj. postavu Dalily v opeře \"Samson a Dalila\", kterou složil Camille Saint-Saëns.\n\n19. století zaznamenalo několik slavných mezzosopranistek: mezi nimi byly sestry Maria Malibran a Pauline Viardot-García. Ve 20. století vystupovala celá řada mezinárodně uznávaných pěvkyň tohoto hlasového oboru. Patřily k nim mj. Agnes Baltsa, Teresa Berganza a Jelena Obrascova.\n\nZnámé české mezzosopranistky současnosti jsou Magdalena Kožená, Edita Randová a Dagmar Pecková. Dalšími současnými hvězdami v tomto hlasovém oboru jsou např. Švédka Anne Sofie von Otter, Italky Cecilia Bartoli a Daniela Barcellona, Joyce DiDonato ze Spojených států amerických a  Elīna Garanča z Lotyšska.\n"}
{"id": "118346", "url": "https://cs.wikipedia.org/wiki?curid=118346", "title": "Avro Lancaster", "text": "Avro Lancaster\n\nAvro 683 Lancaster byl čtyřmotorový těžký bombardér používaný během druhé světové války britským Královským letectvem. Byl navržený a vyráběný společností Avro jako současník letounu Handley Page Halifax. Oba bombardéry byly vyvinuty podle stejné specifikace, stejně jako Short Stirling. Všechny tři typy byly čtyřmotorové těžké bombardéry a za války přijaty královským letectvem (RAF) během stejného období.\n\nLancaster má svůj původ ve dvoumotorovém letounu Avro Manchester, který byl vyvinut na konci třicátých let v reakci na požadavek ministerstva letecví P.13/36 na střední bombardér pro „celosvětové použití“. Původně vznikl jako vývojová verze Manchesteru (s jeho provozem byly problémy a v roce 1942 byl vyřazen). Poháněn byl čtyřmi motory Rolls-Royce Merlin a v jedné verzi motory Bristol Hercules. Do služby u bombardovacího velitelství RAF vstoupil v roce 1942 až jako poslední z trojice britských těžkých čtyřmotorových bombardérů sloužících v Bomber Command. Jak strategická bombardovací ofenzíva v Evropě nabírala na síle, stal se hlavním letounem noční bombardovací kampaně, která následovala. S rostoucími počty tohoto typu se stal páteří britského Bomber Command v druhé polovině války (dá se říci, že v této funkci nahradil typ Vickers Wellington), dále hlavním bombarérem RCAF a perutí zemí Commonwealthu či evropských zemí sloužících v RAF a zastínil typy Halifax a Stirling.\n\nDíky dlouhé pumovnici mohl Lancaster naložit největší pumy používané RAF, včetně blockbusterů o hmotnosti 4 000 lb (1 800 kg), 8 000 lb (3 600 kg) a 12 000 lb (5 400 kg), často doplněné menšími nebo zápalnými pumami. „Lanc“, jak byl hovorově známý, se stal jedním z nejpoužívanějších nočních bombardérů druhé světové války, „za 156 000 bojových letů dodal 608 612 tun pum“. Všestrannost Lancasteru byla taková, že byl vybrán pro 617. peruť a upraven tak, aby nesl „skákající pumu“ navrženou Barnesem Wallisem pro operaci Chastise - útok na německé přehrady v Porúří. Ačkoli byl Lancaster primárně noční bombardér, vynikal v mnoha dalších rolích, včetně přesného bombardování za dne, k čemuž byly některé Lancastery upraveny k přepravě pum Tallboy o hmotnosti 5 400 kg a dále pum Grand Slam o hmotnosti 10 000 kg (také navržené Wallisem). Šlo o největší užitečné zatížení jakéhokoli bombardéru ve válce.\n\nKonstrukce Lancasteru vycházela z dvoumotorového bombardéru Avro 679 Manchester I, který byl handicapován nevyzrálými a nedostatečně výkonnými motory Rolls-Royce Vulture, ale protože stroj jinak měl dobré vlastnosti, tak bylo rozhodnuto letoun přepracovat pro jiné pohonné jednotky. U stroje bylo použito zvětšené křídlo (na původní centroplán byly připojeny zvětšené vnější části) a stroj dostal čtyři motory Rolls-Royce Merlin (první prototyp poháněly motory Merlin X).\n\nPrvní prototyp (BT308) poprvé vzlétl z letiště v Ringway 9. ledna 1941 ještě se třemi svislými ocasními plochami. Na konci ledna byl zkoušen ve Výzkumném ústavu letadel a výzbroje v Boscombe Down ve Wiltshiru. Nový typ, který nesl tovární označení Type 683, zprvu nesl jméno Manchester III, to bylo později změněno na \"Lancaster Mk.I\". Druhý prototyp (DG595) byl dokončen v květnu s plnou výzbrojí deseti kulometů ve čtyřech střeleckých věžích a s rozšířenou pumovnicí.\n\nPrvní sériový Lancaster Mk.I byl zalétán 31. října 1941 ve Woodfordu. Během výroby obdržely pozdější série Mk.I řadové dvanáctiválcové, kapalinou chlazené motory Rolls-Royce Merlin 22 s vyšším plnícím tlakem, v ještě pozdější výrobní sérii byly instalovány pohonné jednotky Merlin 24. Celková produkce dosáhla 3434 strojů.\n\nLetouny stavěly i firmy Metropolitan-Vickers a Armstrong Whitworth a na konci války je vyráběla i firma Austin v Birminghamu. 300 letounů verze \"Mk II\" bylo vyrobeno s čtrnáctiválcovými dvouhvězdicovými vzduchem chlazenými motory Bristol Hercules VI s výkonem 1275 kW (později vyrobené stroje dostaly motory Hercules XVI). Prototyp Lancasteru Mk.II poprvé vzlétl 26. listopadu 1941 a byl rovněž zkoušen v Boscombe Down.\n\nOd léta 1942 přicházely do Británie americké licenční motory Packard Merlin. Jejich varianty Merlin 28, 38 a 224 byly montovány do draků letounů rozpracovaných v sériové výrobě, z níž pak stroje vycházely pod označením \"Lancaster Mk.III\". Tímto způsobem vzniklo celkem 3030 \"trojek\".\n\nV roce 1944 bylo vyrobeno šest letounů \"Lancaster Mk.VI\" s motory Merlin 84.\n\nVerze \"Lancaster Mk.VII\" z dubna 1945 se od Mk.III lišila jinak umístěnou střeleckou věží na hřbetě trupu.\nV Kanadě se vyráběla u společnosti Victory Aircraft Ltd. v Maltonu verze \"Mk X\" s motory Merlin 28 (pozdější dostaly motory Merlin 38 nebo Merlin 224), které v licenci vyráběla automobilka Packard. Zde bylo vyrobeno od března 1943 do roku 1945 430 těchto strojů.\n\nLancastery v letech 1942–1945 provedly přes 156 000 operačních letů a svrhly okolo 608 000 anglických tun (angl. tuna je 2240 liber, tedy cca 1016 kg) pum. 3249 Lancasterů bylo ztraceno v boji. Alespoň 34 nebo 35 strojům se podařilo dokončit 100 a více operačních letů! (Což je velice ojedinělý výkon — kupř. pouze tři Halifaxy dosáhly „stovky“.) Jeden stroj dosáhl dokonce počtu 140 operačních letů a přežil válku, ale roku 1947 byl sešrotován (ze „stovkových“ Lancasterů se ovšem jeden zachoval až do dnešních dnů — je exponátem britského Royal Air Force Museum v Hendonu, na okraji Londýna).\n\nMezi nejznámější akce Lancasteru patří Operace Chastise, kdy byly prolomeny dvě přehrady na řekách Möhne a Eder v Porúří, které provedlo 19 Lancasterů 617. squadrony v květnu 1943.\n\nUpravené Lancastery s rozšířenou pumovnicí nosily leteckou pumu Tallboy, která se pro své rozměry vyráběla v pěti dílech, jež byly složeny v celek až na letišti před zavěšením. Poprvé Lancastery těmito pumami zaútočily v noci z 15. na 16. září 1943 na plavební kanál Dortmund-Ems. Operace s pumami Tallboy byly svěřeny 617. peruti, která pak napadala především ponorkové kryty a další důležité cíle. Například po vylodění v Normandii se v noci z 8. na 9. červen podařilo zablokovat železniční tunel u Saumuru na důležité přístupové trati. Dne 11. září 1944 odlétlo 38 Lancasterů Mk.I a III 617. a 9. perutě na sovětské letiště Jagodnik u Archangelsku, odkud napadly bitevní loď Tirpitz v Altenfjordu. Svrhly 21 Tallboye a další pumy, avšak bez výsledku. Tirpitz byl přemístěn na ostrov Haak u Tromsō a v říjnu 1944 jej Lancastery znovu napadly. Ze 38 Tallboyů nezasáhl cíl žádný. Teprve 12. listopadu 1944 zaznamenaly Lancastery 9. a 617. perutě úspěch. Ze 38 strojů bylo svrženo 28 pum Tallboy ráže 5352 kg, z nichž dva bitevní loď Tirpitz zasáhly a převrhly.\n\nDalší úpravou vznikla verze \"Lancaster Mk.I (Special)\" pro destitunovou pumu Grand Slam konstruktéra dr. Barnese N. Wallise. Pumovnicová vrata byla odstraněna a následně se instalovaly plechové kryty, přiléhající k obrysu pumy, která částečně vyčnívala z trupu. Práce na této modifikaci začaly v říjnu 1944, testy prototypové verze proběhly v lednu 1945. Celkem bylo dodáno 32 speciálů, které létaly pouze s ocasním střelištěm a pětičlennou osádkou. Pokusný shoz Grand Slamu proběhl na britské střelnici 13. března 1945, o den později byl bojově nasazen další kus. Peruť č. 617 vyslala 15 letounů na železniční viadukt u Bielefeldu na trati Hamm-Hannover. Lancaster (PD112) SLdr. C. C. Caldera nesl Grand Slam, ostatní byly vyzbrojeny pumami Tallboy. Nálet zcela zlikvidoval dva oblouky a neopravitelně narušil konstrukci ostatních. Do konce války bylo svrženo celkem 41 těchto 10,6 m dlouhých superpum.\n\nNa sklonku války se počítalo s jejich bojovým nasazením v Pacifiku (v rámci tzv. Tiger Force), ale k tomu již pro rychlý konec války v Pacifiku nedošlo. Průměrný Lancaster vydržel v bojích nad Evropou 2 týdny, než byl sestřelen.\n\nMezi léty 1951 a 1953 obdrželo francouzské námořnictvo Aéronavale 32 letounů Avro Lancaster B Mk.I a 22 Mk.VII (evidenční čísla WU1 až WU54) prostřednictvím organizace Brussels Treaty Organisation/Western European Union, která dodávky také financovala. Stroje byly upraveny z bombardovacích na námořní hlídkové firmou Avro ve Woodfordu a francouzské posádky se na ně nejprve přeškolovaly v Británii na základně St. Eval. U Aéronavale se Lancastery nejprve dostaly do výzbroje operačních jednotek Flotille č. 3.F v Port Lyautey v Maroku, 10.F v Lann-Bihoué v Bretani a 11.F v Lartigue v Alžírsku. Dále sloužily u jednotek Escadrille de Servitude k výcviku, akcím SAR a dopravě. Byly to escadrille č. 4.S v Tunisu, 5.S v Alžíru, 9.S v Bretani, 10.S v St. Raphaël a 52.S a 56.S v Maroku. Jednotlivé kusy byly umístěny u školních a zkušebních středisek Aéronavale. Poslední jednotkou s Lancastery se stala escadrille 9.S, kde létaly do srpna 1964. Během služby Aéronavale ztratilo celkem 13 lancasterů nehodami. Od konce 50. do 60. let 20. století byly nahrazovány stroji Lockheed P-2 Neptune a Breguet Atlantic.\n\nDva Lancastery jsou letuschopné dodnes.\n\n\n\n\n\"Data podle:\" Němeček \n\n\n\n\n\n"}
{"id": "118348", "url": "https://cs.wikipedia.org/wiki?curid=118348", "title": "Samuel", "text": "Samuel\n\nSamuel je mužské rodné jméno hebrejského původu (: שְׁמוּאֵל, \"Šemu'el\", vyslyšel Bůh či jméno Boží). Jméno je stále mezi Židy velmi oblíbeno, avšak používá se i v jiných kulturách.\n\nPodle českého kalendáře má svátek 1. září.\n\nNásledující tabulka uvádí četnost jména v ČR a pořadí mezi mužskými jmény ve srovnání dvou roků, pro které jsou dostupné údaje MV ČR – lze z ní tedy vysledovat trend v užívání tohoto jména:\n\nZměna procentního zastoupení tohoto jména mezi žijícími muži v ČR (tj. procentní změna se započítáním celkového úbytku mužů v ČR za sledované tři roky 1999-2002) je +34,6%, což svědčí o strmém nárůstu obliby tohoto jména.\n\n\n"}
{"id": "118350", "url": "https://cs.wikipedia.org/wiki?curid=118350", "title": "Alt", "text": "Alt\n\nAlt (z  lat. \"altus\" – vysoký) je ve vokální terminologii - v protikladu k jazykovému původu tohoto výrazu - nejnižší ženský nebo dětský hlasový obor. Název „altus“ pochází ze středověku, kdy byl tento hlas nejvyšším v mužském sboru (v některých případech je nutné vyšší polohy zpívat falzetem).\n\nV operách nejsou altové polohy hlasu tak často využívány jako soprán nebo mezzosoprán, protože alt má méně výraznou, temnější barvu tónu. Známou altovou rolí je mj. cikánka Azucena v opeře Giuseppe Verdiho \"Trubadúr\" (\"Il trovatore\").\n\nPro altové hlasové polohy byly napsány některé \"kalhotkové role\", kdy altistky zpívají v rolích mladých mužů. Velmi nízký alt se nazývá kontraalt.\n\n"}
{"id": "118353", "url": "https://cs.wikipedia.org/wiki?curid=118353", "title": "At the Drive-In", "text": "At the Drive-In\n\nAt the Drive-In (ATDI) je americká post-hardcore hudební skupina. Byla založena 1993 v El Pasu v Texasu. Kapela fungovala do roku 2001. Po rozpadu ATDI její členové založili hudební skupiny The Mars Volta a Sparta. Roku 2012 byla obnovena, avšak později znovu přestala vystupovat. Počínaje rokem 2016 je opět aktivní.\n\n\n\n\n\n\n\n"}
{"id": "118354", "url": "https://cs.wikipedia.org/wiki?curid=118354", "title": "Výpravčí", "text": "Výpravčí\n\nVýpravčí je v železniční dopravě zaměstnanec provozovatele dráhy, který řídí provoz vlaků a posunu ve stanicích, výhybnách a odbočkách, které jsou dopravnami. Ve spolupráci s výpravčími sousedních stanic také řídí vlakovou dopravu v přilehlých traťových úsecích. Povinné informace o jízdách vlaků výpravčí zaznamenává do dopravního deníku vedeného v elektronické nebo papírové formě. Je vedoucím směny ve stanici (tj. bezprostředně nadřízen všem zaměstnancům zúčastněným na provozu železniční dopravy - strojvedoucí, vlakvedoucí, průvodčí, signalisté, výhybkáři apod.).\n\nZpůsob řízení jízd vlaků a posunu závisí na typu zabezpečovacího zařízení. Ve stanicích se staničním zabezpečovacím zařízením (SZZ) 1. kategorie staví vlakové cesty podle pokynů výpravčího výhybkáři, ve stanicích s SZZ 2. kategorie pak signalisté. V případě SZZ 3. kategorie pak výpravčí staví vlakové cesty přímo obsluhou zabezpečovacího zařízení, obsluhou tohoto zařízení staví i vlakové cesty, v případě přepnutí části obvodu stanice na místní ovládání však mohou být stavěny i signalisty, posunové cesty pak i pracovníky posunové čety z pomocných stavědel.\n\nV neželezniční dopravě (např. tramvaje, autobusy, trolejbusy) se jako výpravčí označuje pracovník výpravny, který odpovídá za vypravení vozidel a řidičů z depa (garáže, vozovny) na trať. Přiděluje řidičům vozy a vozové náležitosti a přebírá je zpět po skončení služby, připravuje a upravuje rozpis směn řidičů a operativně řeší jejich absenci a náhradu atd. Zpravidla jde o směnovou práci, přičemž směnovým výpravčím, vykonávajícím operativní činnosti, může být nadřízen hlavní výpravčí, pokud jeho činnost nevykonává přímo jiný pracovník (například vedoucí provozu) nebo specializovaná pracoviště pro přípravu provozu či personální činnost.\n\nVe větších stanicích je vzhledem ke složitějšímu a intenzivnějšímu provozu i několik výpravčích, pro které se používají následující označení (tato označení nejsou nijak kodifikována a jejich názvy i náplň práce se může místně lišit):\nPokud výpravčí současně řídí dopravu na trati se zjednodušeným řízením drážní dopravy, jedná se současně o dirigujícího dispečera.\n\nPro veřejnost je nejvíce viditelnou částí práce výpravčího výprava vlaků pomocí denní či noční výpravky. Ta se týká ponejvíce vlaků s přepravou cestujících, neboť ostatní vlaky jsou vypravovány postavením návěstidla do polohy povolující jízdu. Pokud výprava návěstním znakem hlavního návěstidla není možná, je jednou z možností rovněž výprava výpravkou. Za určitých okolností předává vypravovaným vlakům písemné rozkazy. Od 1.7.2013 mají již všichni výpravčí červené čepice, vypravují vlak pouze tam, kde není možná výprava odjezdovým návěstidlem (např. žst Nymburk, Ledečko apod.). Výpravčí dává strojvedoucím návěst \"odjezd\" výpravkou, to však nic neznamená (jen že vlaková cesta je postavena a v čase odjezdu a po splnění povinností dopravce může odjet) - vlakový doprovod provede úkony stejné, jako při výpravě vlaku pomocí odjezdového návěstidla (liší se dle dopravce).\n\nNáplň práce výpravčích se postupně mění s rozšiřováním dálkově ovládaných zabezpečovacích zařízení (DOZ), kdy stavění vlakových (a některých posunových) cest probíhá dálkově z pracoviště dispečerů DOZ. V takové stanici nebo výhybně pak není výpravčí buď vůbec přítomen, nebo pouze ve funkci tzv. pohotovostního výpravčího, který se řízením dopravy zabývá pouze v případě plánovaných výluk DOZ nebo poruch, kdy dálková obsluha není možná.\n\nV některých případech je také zřízena dálková obsluha jedné stanice ze sousední stanice, pak výpravčí v řídící stanici ovládá zabezpečovací zařízení ve vlastní stanici a dálkově i v řízené stanici.\n\n\n"}
{"id": "118359", "url": "https://cs.wikipedia.org/wiki?curid=118359", "title": "Martina Navrátilová", "text": "Martina Navrátilová\n\nMartina Navrátilová (* 18. října 1956 Praha) je bývalá česko-americká profesionální tenistka, která byla mezi lety 1978–1987 světovou jedničkou ve dvouhře. V devíti obdobích na čele strávila 332 týdnů, což ji řadí na druhé místo za Steffi Grafovou. Deblové klasifikaci vévodila nejdéle ze všech hráček, když na vrcholu setrvala 237 týdnů. \n\nJe považována za jednu z nejlepších tenistek všech dob. Celkově vyhrála padesát devět grandslamových turnajů, z toho osmnáctkrát dvouhru, jedenatřicetkrát ženskou čtyřhru a desetkrát smíšenou čtyřru, což ji v otevřené éře řadí na 1. místo. S Margaret Courtovou a Doris Hartovou je jednou ze tří tenistek historie, které zkompletovaly grandslamové tituly ze všech soutěží čtyř Grand Slamů. \n\nVe dvouhře získala celkově 167 titulů, čímž vytvořila rekord okruhu WTA Tour. Ve čtyřhře dosáhla rovněž nejvyššího počtu 177 trofejí. Celkovým počtem 354 titulů WTA drží absolutní rekord tenisu. Pouze Margaret Courtová vyhrála vyšší počet 192 singlových trofejí, z nichž ovšem 100 bylo před založením okruhu WTA Tour. \n\nAmerická tenistka Billie Jean Kingová ji v roce 2006 charakterizovala slovy: \"„Je nejlepší tenistkou dvouhry, čtyřhry i smíšené čtyřhry, která kdy žila.“\" Tenisový novinář Steve Flink ji ve své knize \"The Greatest Tennis Matches of the Twentieth Century\" (Největší tenisové zápasy 20. století) označil za druhou nejlepší hráčku 20. století za Němkou Steffi Grafovou. \"Tennis Magazine\" ji vybral za nejlepší tenistku, která hrála v období 1965 až 2005. Historik tenisu a novinář Bud Collins ji nazval \"„pravděpodobně největší hráčkou nebo hráčem tenisu všech dob.“\"\n\nČtyřikrát vyhrála Pohár federace, poprvé v roce 1975 za Československo a poté třikrát za Spojené státy.\n\nV roce 2000 byla uvedena do Mezinárodní tenisové síně slávy. \nDo Spojených států emigrovala po US Open 1975 a americké občanství obdržela v roce 1981. České občanství pak přijala v lednu 2008.\n\nV roce 1972, ve věku patnácti let, vyhrála Mistrovství Československa v tenise. První profesionální titul ve dvouhře získala v roce 1974 na turnaji v Orlandu.\n\nDo dvou grandslamových finále se probojovala v sezóně 1975, ale podlehla jak na Australian Open Evonne Goolagongové, tak na French Open Chris Evertové. Na US Open poté v semifinále nestačila opět na Evertovou. První grandslamový turnaj ve dvouhře vyhrála v roce 1978, když ve třísetové bitvě porazila ve Wimbledonu Chris Evertovou a dostala se současně na první místo tenisového žebříčku. Wimbledonský titul získala i o rok později. V roce 1981 získala třetí grandslamovou trofej, když na Australian Open porazila ve finále Evertovou. V témže roce se dostala i do finále US Open, ale ve třísetovém finálovém zápase podlehla až v tiebreaku Tracy Austinové. V roce 1982 triumfovala jak při French Open, tak i ve Wimbledonu.\n\nNa okruhu začala používat celografitovou tenisovou raketu Yonex a stala se dominantní postavou ženského tenisu. Prohrála sice již ve čtvrtém kole na French Open, prvního grandslamového turnaje roku 1983 (Australian Open se konalo až v prosinci), ale zbylé turnaje vyhrála. Během sezóny prohrála jen zápas na French Open a s 86 vítězstvími a jedinou prohrou drží rekord v procentuální úspěšnosti profesionálního tenisty během jediné sezóny. V průběhu tří sezón 1982, 1983 a 1984 prohrála pouze 6 zápasů ve dvouhře.\n\nV sezóně 1984 triumfovala na French Open. Wimbledon vyhrála pošesté v řadě a po vítězství na US Open jí k čistému grandslamu z dvouhry zbývalo ovládnout Australian Open. V semifinále však podlehla Heleně Sukové. Přesto drží 74 zápasy bez porážky v řadě rekord mezi profesionály.\n\nVe čtyřhře získala čistý grandslam za roky 1984 a 1986 (v roce 1986 se sice nehrálo Australian Open pro změnu termínu, avšak ve čtyřhře vyhrála ročníky 1985 a 1987). V období let 1983-1985 vyhrála 8 deblových grandslamových turnajů v řadě, což je doposud nepřekonaný rekord, o který se dělí se svou deblovou spoluhráčkou Pam Shriverovou.\n\nS Pam Shriverovou vytvořila jednu z nejlepších ženských deblových dvojic tenisu. Společně vyhrály 20 deblových grandslamových turnajů (7× Australian Open, 4× French Open, 5× Wimbledon a 4× US Open), 10 x Turnaj mistryň a celkem 79 deblových turnajů WTA.\n\nS českou tenistkou a wimbledonskou vítězkou Janou Novotnou nastupovala do čtyřher na veteránských turnajích žen.\n\nNarodila se v Praze roku 1956 jako Martina Šubertová. Pochází z Řevnic. Rodiče se rozvedli, když jí byly tři roky. Matka Jana se v roce 1962 vdala za Miroslava Navrátila, který se stal jejím prvním tenisovým trenérem. Po svém nevlastním otci dostala příjmení Navrátilová. Od dětství hrála za tenisový oddíl LTC Řevnice, v němž působila i její babička Anežka Semanská-Boučková. Následně se stala jeho čestnou členkou. Studium na pražském Gymnáziu Na Zatlance nedokončila. \n\nPo US Open 1975 požádala v New Yorku o americké občanství a do Československa se již nevrátila. Do měsíce získala zelenou kartu a začala reprezentovat Spojené státy. V roce 1981 se stala americkou občankou.\n\nV roce 2006 se její partnerkou stala Julie Lemigovová, o 15 let mladší poslední Miss Sovětského svazu z roku 1991. Společně vychovaly dvě dcery pocházející z dřívějšího manželství Lemigovové. Počátkem září 2014, v přestávce po prvním semifinálovém zápase mužské dvouhry US Open na newyorském kurtu Arthura Ashe, ji Navrátilová veřejně požádala o ruku a Lemigovová žádost přijala. Sňatek následně uzavřely 15. prosince 2014. Předtím byla Navrátilová v osmiletém vztahu s Toni Laytonovou, s níž uzavřela pouze neoficiální sňatek v New Hampshire. Další partnerkou tenistky byla královna krásy Judy Nelsonová. \n\nBěhem života se zapojila do řady charitativních projektů. V České republice se od povodní v roce 2002 podílela na obnově parku Stromovka. Působila ve funkci předsedkyně Ženské tenisové asociace (WTA). V lednu roku 2008 obdržela státní občanství České republiky.\n\nDne 24. února 2010 jí byla diagnostikována neinvazivní forma karcinomu prsu a 15. března téhož roku absolvovala lumpektomický zákrok.\n\nVěnuje se také spisovatelské činnosti a pravidelně spolukomentuje tenisové turnaje pro americkou televizní stanici CNN. V únoru 2012 pro ni natočila pořad s Petrou Kvitovou v londýnském All England Clubu.\n\nV sezóně 2015 se stala součástí trenérského týmu polské hráčky Agnieszky Radwańské, a to na částečný úvazek s cílem pomoci tenistce elitní světové desítky k zisku grandslamu.\n\n\nDvouhra žen\n\nČtyřhra žen\n\nMix\n\nDvouhra žen\n\nČtyřhra žen\n\nSmíšená čtyřhra\n\nDvouhra žen\n\nČtyřhra žen\n\nSmíšená čtyřhra\n\nDvouhra žen\n\nČtyřhra žen\n\nSmíšená čtyřhra\n\nSeznam vítězek Fed Cupu\n\n\n\n\n"}
{"id": "118361", "url": "https://cs.wikipedia.org/wiki?curid=118361", "title": "Jiří Tlustý", "text": "Jiří Tlustý\n\nJiří Tlustý (5. ledna 1921 Praha – 20. října 2002 Gainesville, Florida) byl český inženýr a vědec v oblasti strojařského výzkumu, který působil v USA.\n\nJiří Tlustý emigroval v roce 1971 do Kanady a v roce 1980 do USA.\nPřispěl značně k přesnosti, rychlosti a výkonnosti obráběcích strojů, a tím všech výrobních odvětví, neboť na výrobě dalších výrobních strojů se podílejí i obráběcí stroje. Jeho první zásadní prací byla revoluční „Teorie samobuzených kmitů u obráběcího stroje“, kterou vypracoval ve svých 30-33 letech. To, že od té doby neztratil vedoucí úlohu v tomto oboru, se projevilo hmatatelně např. v tom, že v r. 1995 vyvinul nejpřesnější obráběcí stroj na světě obrábějící s přesností 1 milióntiny cm (čili 1 stotisíciny mm). Ve svých 80 letech v r. 2001 pracoval ještě na „5 úvazků“: jako univerzitní profesor na University of Florida, ředitel Centra pro výzkum obráběcích strojů, prezident své firmy MLI, spisovatel a předseda konference NAMRC.\n\n\n\nDvě nejdůležitější knihy:\n\nČlánky: Publications - Jiri Tlusty\n\n"}
{"id": "118368", "url": "https://cs.wikipedia.org/wiki?curid=118368", "title": "Rys", "text": "Rys\n\nSlovo Rys má více významů:\n\n\n"}
{"id": "118370", "url": "https://cs.wikipedia.org/wiki?curid=118370", "title": "Trubská", "text": "Trubská\n\nObec Trubská se nachází v okrese Beroun, kraj Středočeský, asi 6 km západně od Berouna. Žije zde obyvatel.\n\nHistorie obce je nejasná. V literárních pramenech lze jen těžko odlišit, jestli se jedná o blízký Trubín, nebo Trubskou. Kronika Česká Václava Hájka z Libočan zmiňuje jakousi „Trúbskú“, která svůj název získala za „vytrubování“ pomoci při únosu knížete Jaromíra Vršovci. Hájkova legenda je ale inspirovaná Kosmovou kronikou, která o věci pojednává jinak a nesedí ani datace historických událostí. Navíc ani není jisté, zda se se jedná o dnešní obec Trubskou - protože ve staré češtině se hlásná trubka nazývala trúbina. Slovem \"trúba\" se označovala \"pochvalná, vychloubavá řeč\", slovem \"trubka\" pak dlabané trubky k vedení rohy a menší nástroj podobný lesnímu rohu. Pokud by tomu tak bylo, tak obec existovala už v roce 1237. Jestliže tedy historie obce sahá před třicetiletou válku, mohla být součástí zaniklé vsi Újezd, která byla vypálena za husitských válek a rozkládala se na druhé straně údolí v dnešním katastru obce Hudlice. Druhou možností je, že na místě byla salaš, hájovna nebo hornická kolonie spadají pod Trubín – v blízké lokalitě Běstiny se těžila rumělka.\n\nPůdorys a lokalita obce neodpovídá středověkému plánu. Obec je těsně pod vrcholem strmého kopce, relativně daleko od lehce přístupných zdrojů vody, chybí centrální náves s rybníkem či jeho rezidui, stejně jako ústřední sakrální stavba a zemědělské díly. I vzhledem k tomu, že název obce užívá spíše novověkou příponu -á, ve smyslu „Trubínská“ s pozdější výpustkou, jeví se jako nejpravděpodobnější varianta, že Trubská byla založena jako nouzová osada ve snaze najít lépe chráněné místo během třicetileté války. Tento názor má i oporu v listinách hradu Křivoklátu. Nikoliv ve smyslu, že by listiny přímo Trubskou zmiňovaly, ale jako dokument, že k takovému chování docházelo.\n\nOvšem na strarých mapách nese obec název Trubsko. Podle jiných zdrojů,byla obec Trubín založena daleko později potomky obyvatel Trubské,takže nemohla být kolonií Trubína)\n\nObec Trubská se nachází těsně pod vrcholovou kótou Na Vrších (409 metrů nad mořem), ze severní strany chráněna strží Dibeřského potoka, z jižní strany Hořeckou rolí a ze strany západní vrcholem Dubová (455 metrů nad mořem) . V Hořecké rokli se nachází naleziště trilobitů. Jediná zpevněná cesta, veřejně přístupná pro motorová vozidla, vede po východně po svahu kopce Na Vrších, kde se těsně vedle mlýna Dibří napojuje na III/2365. Na stranu západní vede skrze les, po úpatí vrcholu Dubová, veřejně nepřístupná zpevněné cesta do vsi Svatá. Území obce je odvodňováno Dibeřským potokem, který se v Králově Dvoře vlévá zleva do Litavky, pravého přítoku Berounky, v úmoří Severního moře.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDopravní síť\n\nVeřejná doprava 2011\n"}
{"id": "118371", "url": "https://cs.wikipedia.org/wiki?curid=118371", "title": "Stašov (okres Beroun)", "text": "Stašov (okres Beroun)\n\nObec Stašov se nachází v okrese Beroun, kraj Středočeský, jihozápadním směrem zhruba 4 km od Zdic a 12 km od Berouna, severovýchodním směrem 7 km od Hořovic. Obec je tvořena jednou, stejnojmennou vesnicí. Žije zde obyvatel.\n\nPrvní písemná zmínka o obci pochází z roku 1085.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Stašov \"(544 obyvatel)\" byly v roce 1932 evidovány tyto živnosti a obchody: 3 hostince, mlýn, 3 obchody s ovocem a zeleninou, 2 pokrývači, 5 rolníků, řezník, 2 obchody se smíšeným zbožím, Spořitelní a záložní spolek ve Stašově, švadlena, 3 trafiky, obchod s uhlím, obchod s vápnem.\n\nDopravní síť\n\nVeřejná doprava 2011\n\n"}
{"id": "118373", "url": "https://cs.wikipedia.org/wiki?curid=118373", "title": "Tužice", "text": "Tužice\n\nObec Tužice se nachází v okrese Klatovy, kraj Plzeňský. Žije zde obyvatel.\n\nPrvní písemná zmínka o obci pochází z roku 1381.\n\n"}
{"id": "118374", "url": "https://cs.wikipedia.org/wiki?curid=118374", "title": "Otěšice", "text": "Otěšice\n\nObec Otěšice se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1227.\n\n"}
{"id": "118375", "url": "https://cs.wikipedia.org/wiki?curid=118375", "title": "Osiky", "text": "Osiky\n\nOsiky jsou obec v okrese Brno-venkov v Jihomoravském kraji. Rozkládají se v Hornosvratecké vrchovině, v přírodním parku Svratecká hornatina, přibližně 12 kilometrů severně od Tišnova. Žije zde obyvatel.\n\nPrvní písemná zmínka o obci pochází z roku 1390. Od roku 1850 do 70. let 19. století byly Osiky součástí Brumova.\n\n\n\n"}
{"id": "118376", "url": "https://cs.wikipedia.org/wiki?curid=118376", "title": "Rakousy (okres Semily)", "text": "Rakousy (okres Semily)\n\nObec Rakousy se nachází v okrese Semily, kraj Liberecký. Žije zde  obyvatel.\n\nPrvní písemná zmínka o obci pochází z roku 1543.\n\n\n"}
{"id": "118377", "url": "https://cs.wikipedia.org/wiki?curid=118377", "title": "Polerady (okres Most)", "text": "Polerady (okres Most)\n\nPolerady () jsou obec, která se nachází v okrese Most v Ústeckém kraji zhruba 6 km jižně od města Mostu v nadmořské výšce 218 m. Žije v nich obyvatel. Obcí prochází silnice č. 255 a protéká jí říčka Srpina.\nPrvní písemná zmínka o obci obsahuje listina z roku 1250, ve které král Václav I. daroval oseckému klášteru část vsi. Druhá část vsi byla v majetku drobné šlechty. V roce 1381 je majitelkou zmiňována Anna z Polerad. Kolem roku 1393 zdědil část obce Petr ze Slavětína. Po jeho smrti roku 1404 o dědictví vedl spor Jan Kacovec z Vlkanic a král Václav IV. V polovině 15. století patřily Polerady městu Žatec, které je roku 1454 prodalo královské komoře. Královská komora Polerady darovala rodu Vřesovců a od nich se ves roku 1540 dostala do majetku Bartoloměje z Velebudic. Od roku 1637 vlastnil Polerady jako součást panství Postoloprty hrabě Václav Michna z Vacínova. V roce 1669 získali panství hrabata ze Sinzendorfu, kteří je v roce 1692 prodali Ferdinandovi Schwarzenbergovi a tomuto rodu patřila ves až do roku 1848. Po roce 1850 byly Polerady osadou Židovic. V roce 1890 se Polerady osamostatnily. V roce 1927 zde byla otevřena česká škola.\n\nObyvatelstvo se živilo převážně zemědělstvím, např. pěstováním chmele. V roce 1719 bylo severně od Polerad objeveno hnědé uhlí. Těžba se rozšířila po roce 1770. V průběhu 19. století se v okolí Polerad nacházelo zhruba osm menších dolů. Nejvýznamnějším byla šachta Moravia, která byla v roce 1942 připojena k šachtě Mariana ve Skyřicích. Jihozápadně od Polerad stála rovněž cihelna.\n\nNa počátku devadesátých let 20. století bylo opraveno veřejné osvětlení. V roce 1995 bylo v čp. 14 (bývalá budova statku) zřízeno 10 bytových jednotek. Jižně od obce se nachází průmyslový areál na výrobu betonových výrobků (firma BEST).\n\nPolerady získaly právo užívat obecní znak a vlajku na základě rozhodnutí předsedy Poslanecké sněmovny č. 83 ze dne 5. dubna 2001.\n\nDělený štít, v horním, sedmkrát modro-stříbrně polceném poli zkřížená černá hornická kladívka, v dolním zeleném poli chmelový list se dvěma větévkami, každá se třemi šišticemi, vše zlaté.\n\nList tvoří v horní polovině osm svislých, střídavě modrých a bílých pruhů, uprostřed se zkříženými černými hornickými kladívky. Dolní polovinu listu tvoří zelený vodorovný pruh s chmelovým listem se dvěma větévkami, každá se třemi šišticemi, vše žluté. Poměr šířky k délce listu je 2:3.\n\n\n\n"}
{"id": "118378", "url": "https://cs.wikipedia.org/wiki?curid=118378", "title": "Nekvasovy", "text": "Nekvasovy\n\nObec Nekvasovy se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1558.\n\nV současnosti je zde několik firem, mateřská škola, obchod a pošta. Najdeme zde také Sbor dobrovolných hasičů, který pořádá několik akcí. Největší akce, která měla úspěch, byla TraktorSprint Nekvasov, který se konal osm let a pořadatelé (tj. SDH) jej ukončili rokem 2008. Významným místem je zde kaplička sv. Prokopa, u které se na pouti koná mše. Pro volný čas je zde možné využít dvě hřiště: první, větší se ale spíše používá pro fotbalové zápasy, druhé, menší je vybaveno prolézačkami a pískovým hřištěm.\n\n"}
{"id": "118379", "url": "https://cs.wikipedia.org/wiki?curid=118379", "title": "Střelice (okres Plzeň-jih)", "text": "Střelice (okres Plzeň-jih)\n\nObec Střelice se nachází v okrese Plzeň-jih, kraj Plzeňský mezi obcemi Hradec a Stod. Žije zde obyvatel.\n\nPrvní písemná zmínka o obci pochází z roku 1248.\n\n"}
{"id": "118380", "url": "https://cs.wikipedia.org/wiki?curid=118380", "title": "Pěčnov", "text": "Pěčnov\n\nObec Pěčnov () se nachází v okrese Prachatice, kraj Jihočeský, zhruba 6,5 km severozápadně od Prachatic. Žije zde  obyvatel.\n\nNa území obce se severně od II/145 nacházejí Pěčnovské kamenné spirály.\n\nPrvní písemná zmínka o obci pochází z roku 1435.\n\n"}
{"id": "118381", "url": "https://cs.wikipedia.org/wiki?curid=118381", "title": "Nevid", "text": "Nevid\n\nObec Nevid se nachází v okrese Rokycany, kraj Plzeňský, zhruba 6,5 km jižně od Rokycan. Žije zde obyvatel.\n\nPrvní písemná zmínka o obci pochází z roku 1227.\n\n"}
{"id": "118382", "url": "https://cs.wikipedia.org/wiki?curid=118382", "title": "Všenice", "text": "Všenice\n\nObec Všenice se nachází v okrese Rokycany v Plzeňském kraji, nad Korečným potokem ve vzdálenosti 9 km severně od okresního města Rokycany. Žije zde obyvatel.\n\nPrvní písemná zmínka o obci Všenice pochází z roku 1115 a její pojmenování je možné odvodit od osobního jména vůdce zdejšího lidu. Od druhé poloviny 15. století byla obec součástí březinského panství, jehož centrem se později staly Radnice.\n\nOd roku 1850 měla obec Všenice vlastní úřední samosprávu. Obyvatelé nacházeli práci především v nedalekých dolech. V 60. letech 19. století byla nad obcí vybudována nejprve silnice a posléze tudy od roku 1863 vede železniční trať 176 Chrást u Plzně - Radnice. Vlastní zastávku na ní však obec získala až v roce 1944. V roce 1925 byl v obci založen dosud fungující sbor dobrovolných hasičů a dále odhalen pomník obětem první světové války.\n\nV roce 1960 byly Všenice zařazeny pod Místní národní výbor Bušovice, ale po třiceti letech obnovily činnost vlastního obecního úřadu. V obci je zaveden vodovod. Působí zde sbor dobrovolných hasičů a oddíl tělovýchovné jednoty, jehož mužští zástupci hrají 1. ligu národní házené.\n\n\n"}
{"id": "118383", "url": "https://cs.wikipedia.org/wiki?curid=118383", "title": "Svatá (okres Beroun)", "text": "Svatá (okres Beroun)\n\nObec Svatá se nachází v okrese Beroun, kraj Středočeský, asi 10 km západně od Berouna. Žije zde obyvatel.\n\nHlavní část vesnice se rozkládá kolem skalnatého kopce nazývaného Svatská skála či Obecná skála, z jehož vrcholku (481 m n. m.) je rozhled do všech stran, zejména na do údolí Litavky, na Hudlice a na okolní lesy a kopce. Seskupení zástavby na východě u silnice na Trubín je označováno pomístním názvem Pod horou. Severozápadně od Obecné skály sahá výběžek zástavby ke Svatské Hájovně a Škrobinám; v této oblasti se nachází i svatské fotbalové hřiště. Nejzápadnější část zástavby nese název Král podle hájovny, v níž se roku 1860 spřátelili Jindřich Fügner s Miroslavem Tyršem a zrodila se zde myšlenka organizace Sokol. Na jihozápadě patří ke katastru obce rozsáhlý Vraní les, jemuž dominuje přírodní památka - skalnatý hřeben Vraní skála (536 m n. m.), a další polesí. Hranici s katastrem Hudlic tvoří v lesní oblasti silnice II/236, hranici s obcí Broumy Hředelská cesta (tyto dvě hranice na sebe navazují na křižovatce Zelený kříž), na jihozápadě s katastrem Svaté sousedí Hředle u Zdic, na jihovýchodě Černín (část Zdic), na východě Trubín a Trubská, na severu a severozápadě Hudlice.\n\nVesnicí prochází silnice II/236 ze Zdic do Roztok u Křivoklátu, ze které ve Svaté odbočuje silnice k západu do Trubína a Králova Dvora. Autobusová doprava je přes Svatou vedena ve směru Králův Dvůr – Kublov – Broumy. Severozápadním směrem prochází vsí modře značená turistická trasa ze Zdic do Hudlic.\n\nPrvní písemná zmínka o obci pochází z roku 1553.\n\nV roce 1950 byla osada Svatá 1. díl připojena z obce Černín a sloučena s osadou Svatá 2. díl.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Svatá II. díl \"(425 obyvatel)\" byly v roce 1932 evidovány tyto živnosti a obchody: 2 hostince, krejčí, pila, řezník, tesařský mistr, obchod se smíšeným zbožím, trafika, truhlář.\n\nDopravní síť\nVeřejná doprava 2011\n\n"}
{"id": "118385", "url": "https://cs.wikipedia.org/wiki?curid=118385", "title": "Trokavec", "text": "Trokavec\n\nObec Trokavec se nachází v okrese Rokycany v Plzeňském kraji, v pohoří Brdy při severozápadním úpatí vrchu Trokavecká skála (706 m), zhruba třináct kilometrů jihovýchodně od Rokycan. Žije v ní obyvatel.\n\nPrvní písemná zmínka o obci pochází z roku 1545.\n\nV roce 2007 se zde konalo místní referendum o umístění radaru obranného systému Spojených států amerických v blízkosti obce na kopci Břízkovec na okraji vojenského újezdu Brdy, v němž se občané vyslovili proti radaru; během tohoto období se obec stala mediálně známou.\n\nV souvislosti se zánikem vojenského újezdu Brdy bylo k 1. lednu 2016 k obci připojeno katastrální území Trokavec v Brdech, které vzniklo k 10. únoru 2014. Toto území má rozlohu 0,169 km² a je zde evidováno 0 budov a 0 obyvatel.\n\n\n"}
{"id": "118386", "url": "https://cs.wikipedia.org/wiki?curid=118386", "title": "Srbice (okres Teplice)", "text": "Srbice (okres Teplice)\n\nObec Srbice se nachází v okrese Teplice v Ústeckém kraji. Žije v ní obyvatel.\n\nPrvní písemná zmínka o obci pochází z roku 1542.\n\n\nObě kaple jsou velmi podobného provedení.\n\nObec se nečlení na evidenční části, ale jen na dvě základní sídelní jednotky, jejichž zástavby jsou od sebe vzdáleny asi jeden kilometr.\n\n"}
{"id": "118387", "url": "https://cs.wikipedia.org/wiki?curid=118387", "title": "Sirá", "text": "Sirá\n\nObec Sirá se nachází v okrese Rokycany, kraj Plzeňský, při severovýchodním úpatí lesnatého kopce \"Sirská hora\" (592 m) zhruba 4,5 km jihozápadně od Zbiroha a 13,5 km severovýchodně od Rokycan. V obci žije obyvatel.\n\nPrvní písemná zmínka o obci pochází z roku 1462.\n\n"}
{"id": "118388", "url": "https://cs.wikipedia.org/wiki?curid=118388", "title": "Pelechy", "text": "Pelechy\n\nObec Pelechy ( dříve \"Bernloch\") se nachází v okrese Domažlice v Plzeňském kraji. Žije zde obyvatel. Na území obce leží i zaniklá osada Šnory patřící do roku 2012 ke Stráži.\n\nPrvní písemná zmínka o obci pochází z roku 1789.\n\n"}
{"id": "118389", "url": "https://cs.wikipedia.org/wiki?curid=118389", "title": "Pohnánec", "text": "Pohnánec\n\nObec Pohnánec () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o obci pochází z roku 1369.\n\n"}
{"id": "118390", "url": "https://cs.wikipedia.org/wiki?curid=118390", "title": "Podbrdy", "text": "Podbrdy\n\nObec Podbrdy se nachází v okrese Beroun, kraj Středočeský, asi 14 km jižně od Berouna. Aktuálně zde žije obyvatel.\n\nPrvní písemná zmínka o obci pochází z roku 1788.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDopravní síť\nVeřejná doprava 2011\n\n"}
{"id": "118391", "url": "https://cs.wikipedia.org/wiki?curid=118391", "title": "Ohaveč", "text": "Ohaveč\n\nObec Ohaveč se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1327.\n\n\n"}
{"id": "118392", "url": "https://cs.wikipedia.org/wiki?curid=118392", "title": "Nevratice", "text": "Nevratice\n\nObec Nevratice se nachází mezi obcemi Chomutice a Staré Smrkovice, asi 6 km severně od Vysokého Veselí a 12 km jihozápadně od Hořic v Podkrkonoší, v okrese Jičín v Královéhradeckém kraji. Žije v ní obyvatel. \n\nPrvní písemná zmínka o obci pochází z roku 1398.\n\nDne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\n"}
{"id": "118393", "url": "https://cs.wikipedia.org/wiki?curid=118393", "title": "Nezdřev", "text": "Nezdřev\n\nObec Nezdřev se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1412.\n\n"}
{"id": "118394", "url": "https://cs.wikipedia.org/wiki?curid=118394", "title": "Petrov (okres Blansko)", "text": "Petrov (okres Blansko)\n\nObec Petrov se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1374.\n\n\n\n\n"}
{"id": "118396", "url": "https://cs.wikipedia.org/wiki?curid=118396", "title": "Neuměř", "text": "Neuměř\n\nObec Neuměř se nachází v okrese Domažlice v Plzeňském kraji. Leží dvacet kilometrů severovýchodně od Domažlic a 2,5 kilometru západně od Holýšova. Žije v ní obyvatel.\n\nPrvní písemná zmínka o obci pochází z roku 1542.\n\n"}
{"id": "118397", "url": "https://cs.wikipedia.org/wiki?curid=118397", "title": "Trubín", "text": "Trubín\n\nObec Trubín se nachází v okrese Beroun ve Středočeském kraji, severozápadně od Králova Dvora, na okraji CHKO Křivoklátsko. Žije zde obyvatel.\n\nLeží v údolí Počapelského potoka (jižně od vsi) a Trubínského potoka (protékajícího centrem vsi v její severní části), jeho levostranného přítoku od Svaté, při silnici III/2363 z Králova Dvora-Počapel do Svaté, asi 5 km západně od Berouna. Jádro vsi s kapličkou, návsí, obecním úřadem a pomníkem obětí 1. světové války leží při ulici, která vede souběžně s hlavní silnicí asi 0,2 km severněji.\n\nS katastrálním územím Trubín sousedí na západě a jihu části Králova Dvora Zahořany, Počaply a Levín, na jihozápadě zdická část Černín, na západě obec Svatá a na severu obec Trubská.\n\nNa západní až severovýchodní straně se nad Trubínem tyčí pásmo kopců: západněji listnatými stromy porostlý hřbet Dubová (445 m n. m.), z nějž vybočuje směrem ke vsi Trubínský vrch (370 m n. m.), jehož jižní úbočí je chráněno jako přírodní památka, severně směrem k Trubské leží obdělávaný hřbet Hranice, severovýchodně obdělávaná pole Na zadních borech (Na bořích). Na východě směrem k Počaplům směřuje lesní pásmo V hájku, které patří k Počaplům. Severozápadní část obce včetně Trubínského vrchu spadá do CHKO Křivoklátsko.\n\nPrvní písemná zmínka o vsi pochází z roku 1125 či již z 11. století, osídleno však bylo její území už v době bronzové.\n\nVes v průběhu historie několikrát vyhořela. V 11. století patřila vesnice ostrovskému klášteru, poté dalším církevním subjektům, Václav II. ji daroval vesnici královskému městu Berounu. Kolem roku 1460 ji Václav IV. přičlenil pod královské hrady Točník a Žebrák. Císař Ferdinand roku 1557 prodal panství Janu z Lobkovic. Za povstání proti Rudolfovi II. však Lobkovicům majetek propadl a Trubín byl připojen ke královskému Královu Dvoru. Při zavedení obecního zřízení roku 1850 se stal samostatnou obcí.\n\nRoku 1976 byla vesnice opět připojena ke Královu Dvoru a od 1. ledna 1980 i s ním k Berounu. Od 24. listopadu 1990 je opět Trubín samostatnou obcí. Je členem mikroregionu Hudlicko. V roce 2018 bylo v obci uspořádáno místní referendum o znovupřipojení ke Královu Dvoru, které ale občané odmítli většinou 182 hlasů oproti 74 pro připojení.\n\nV období kolektivizace zde vzniklo Jednotné zemědělské družstvo, působí zde sbor dobrovolných hasičů. V jižní části katastrálního území probíhá developerským způsobem nová výstavba (U staré cihelny). Územní plán vymezuje pro novou výstavbu plochy, které by v případě plného využití mohly zvýšit počet obyvatel obce až na čtyřnásobek, na cca 850.\n\nV říjnu 2018 se v obci konalo místní referendum o připojení k městu Králův Dvůr. Zúčastnilo se 259 lidí z celkového počtu 350 oprávněných voličů, platných hlasů bylo 256, z toho 74 hlasovalo pro připojení a 182 proti připojení. Za přípravný tým referenda se pro média vyjadřoval Tomáš Dočkal. Podle navrhovatelů by připojení bylo výhodné hlavně z finančního hlediska, protože Trubín má velmi malý rozpočet a vzhledem k vysokým splátkám úvěrů zbývá malý prostor pro investice do infrastruktury. Sloučení mělo napomoci vybudování chodníku do Králova Dvora, zajištění školní docházky a zlepšení autobusové dopravy.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Trubín \"(380 obyvatel)\" byly v roce 1932 evidovány tyto živnosti a obchody: cihelna, 2 hostince, konsum Včela, kovář, lom, 3 obchody se smíšeným zbožím, trafika.\n\nPřes obec prochází silnice III/2363. Ve vzdálenosti 1,5 km lze najet na silnici II/605 Praha – Beroun – Žebrák – Plzeň a na souběžnou dálnici D5 s exitem 22 (Beroun-západ). Na opačné straně ve Svaté se silnice III/2363 napojuje ve vzdálenosti 3 kilometrů na silnici II/236 v úseku Zdice – Roztoky u Křivoklátu.\n\nV roce 2011 obci zastavovala autobusová linka SID C24 Beroun–Skryje \"(v pracovních dnech 2 spoje)\" . O víkendu byla obec bez dopravní obsluhy. V roce 2019 na lince v pracovních dnech jezdí 8 a půl párů spojů (o prázdninách o pár méně) a o víkendových dnech tří páry spojů, vesměs přejíždějících jako přímé spoje z linky 210002 (linka B MHD Beroun a Králův Dvůr) od Nižboru nebo naopak, tedy na trase Nižbor – Svatá, přičemž místní dopravce se transformoval ve společnost Arriva Střední Čechy.\n\nVětšina autobusových spojů spojuje Trubín s uzlovým železničním nádražím Beroun.\n\n"}
{"id": "118398", "url": "https://cs.wikipedia.org/wiki?curid=118398", "title": "Tuhaň (okres Mělník)", "text": "Tuhaň (okres Mělník)\n\nObec Tuhaň se nachází v okrese Mělník ve Středočeském kraji. Rozkládá se asi osm kilometrů jihovýchodně od Mělníka a žije zde obyvatel.\n\nPrvní písemná zmínka o obci pochází z roku 1548.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Tuhaň \"(764 obyvatel)\" byly v roce 1932 evidovány tyto živnosti a obchody: holič, 3 hostince, kolář, 2 kováři, 2 krejčí, 2 obuvníci, 2 pekaři, obchod s lahvovým pivem, porodní asistentka, 10 rolníků, 3 řezníci, obchod se senem a slámou, 7 obchodů se smíšeným zbožím, studnař, 2 trafiky.\n\nDo katastrálního území obce zasahují přírodní památka Písčina u Tuhaně a přírodní rezervace Úpor–Černínovsko.\n\nDopravní síť\nVeřejná doprava 2012\n\nObcí vede cyklotrasa č. 24 Nymburk - Stará Boleslav - Neratovice - Tuhaň - Mělník.\n\n"}
{"id": "118399", "url": "https://cs.wikipedia.org/wiki?curid=118399", "title": "Týniště (okres Plzeň-jih)", "text": "Týniště (okres Plzeň-jih)\n\nObec Týniště se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1379.\n\nStarostové obce Týniště po osamostatnění:\n\n"}
{"id": "118401", "url": "https://cs.wikipedia.org/wiki?curid=118401", "title": "Raková (okres Rokycany)", "text": "Raková (okres Rokycany)\n\nObec Raková se nachází v okrese Rokycany v Plzeňském kraji, při jihozápadním úpatí vrchu Kotel (575 m) necelých pět kilometrů jižně od Rokycan. Žije v ní obyvatel.\n\nPrvní písemná zmínka o obci pochází z roku 1319.\n\n\n"}
{"id": "118402", "url": "https://cs.wikipedia.org/wiki?curid=118402", "title": "Nové Hutě", "text": "Nové Hutě\n\nObec Nové Hutě ( ) se nachází 11 km západně od Vimperka v okrese Prachatice v Jihočeském kraji. Obec leží v nadmořské výšce 1 025 m na Šumavě v údolí Vydřího potoka ( ). V blízkosti obce na úbočí hory Přilba ( ) se nachází středisko zimních sportů se čtyřmi lyžařskými vleky.\n\nNové Hutě byly samostatnou obcí do roku 1960 a pak opět od roku 1992; mezi tím spadaly pod obec Nový Svět a Borová Lada. Žije zde obyvatel.\n\nPrvní písemná zmínka o obci pochází z roku 1840, kdy byla založena jako sklářská osada. Roku 1881 přešla sklářská huť do vlastnictví firmy \"Meyr's Neffe\" bratří Karla a Hugo Králíkových.\n\nOsídlení bylo v místě rozptýlené a k obci náležely osady a samoty Weiler, Staré Hutě (Althütte nebo Höfe Althütte), Pokovy Hutě (Bockhütte), České Chalupy (Böhmhäuser), Franzensthal, Froschau, Granitz, Pláně (Planie) a Neuhütte zvané také Unterkaltenbach.\n\nV roce 1930 žilo v obci 1406 převážně německy mluvících obyvatel. V současné době slouží většina domů jako chaty, chalupy a pensiony.\n\n\n\n\n"}
{"id": "118404", "url": "https://cs.wikipedia.org/wiki?curid=118404", "title": "Tojice", "text": "Tojice\n\nTojice je obec nacházející se v okrese Plzeň-jih v kraji Plzeňském. Leží na cyklotrase z Plzně Koterova do Lnář. Žije zde obyvatel.\n\nPrvní písemná zmínka o obci pochází z roku 1371.\n\nObec má jedinou sakrální památku, kapli sv. Vavřince, kterou zdobí obraz Madony od akademického malíře Stanislava Staňka. Dále se zde nacházejí boží muka a pomník padlých v první světové válce.\n\nV obci je dětské hřiště, rybníček V loučkách a Bílý potok, ve kterém žijí nutrie říční.\n\nPůsobí zde několik podnikatelských subjektů (FK VRATA, Josef Balík - mechanizované zemní práce, KOVOVÝROBA TOJICE s.r.o. a OBRETA).\n"}
{"id": "118405", "url": "https://cs.wikipedia.org/wiki?curid=118405", "title": "Ohařice", "text": "Ohařice\n\nObec Ohařice se nachází v okrese Jičín v Královéhradeckém kraji, zhruba 7 km zsz. od Jičína. Leží v Jičínské pahorkatině (podcelek Turnovská pahorkatina, okrsek Vyskeřská vrchovina); v katastru obce se zdvihají vulkanické vrchy Dubolka (379 m) a Houser (388 m). Ohařicemi probíhá silnice I/16, spojující Jičín se Sobotkou a Mladou Boleslaví.\nŽije zde obyvatel.\n\nPrvní písemná zmínka o obci pochází z roku 1543.\n\n\n"}
{"id": "118407", "url": "https://cs.wikipedia.org/wiki?curid=118407", "title": "Skalka (okres Hodonín)", "text": "Skalka (okres Hodonín)\n\nSkalka je obec v okrese Hodonín v Jihomoravském kraji, 7 km severovýchodně od Kyjova na Skaleckém potoku. Žije zde obyvatel. Obec se dělí na pět částí: Dědina, Pod Skalú, Drahy, Za Humny a Za Kaplí.\n\nNázev obce je odvozen od pískovcové skály s nadmořskou výškou 308 m n. m. Od roku 2000 je členem mikroregionu Podchřibí. Ve znaku je vlevo nahoře hrozen na zeleném poli, vpravo dole bílá skála na modrém poli (symbolizující Skalecký potok).\n\nPrvní písemná zmínka o obci pochází z roku 1318, kdy Jan Lucemburský potvrdil její držení Janovi z Hradce. Z něj přešla Skalka do majetku olomouckého biskupství, které ji udělovalo jako léno.\n\nV roce 1957 na místě obecní stodoly v části Za Kaplí byla postavena budova obecního úřadu, později i požární zbrojnice. Roku 2001 byla budova rekonstruována a umístěna do ní i obecní knihovna a místnost pro kulturní akce v obci. Plyn byl do obce zaveden v roce 1989 a v letech 1994–1996 vodovod.\n\nSkalka patří do ježovské farnosti kyjovského děkanátu.\n\nZastupitelstvo obce má 5 členů. Voleb do zastupitelstva v říjnu 2010 se účastnilo 77 (tj. 53,1 %) voličů. Jako jediné kandidovalo sdružení nezávislých kandidátů. Starostou byl zvolen Josef Novák, místostarostkou Marie Žůrková.\n\nObec náleží do senátního obvodu č. 79 - Hodonín. Do roku 1960 patřila do okresu Kyjov.\n\nPři sčítání lidu v roce 2001 se 91,9 % obyvatel přihlásilo k české národnosti, 8,1 % k moravské. 62,4 % se hlásilo k Římskokatolické církvi, 31 % bylo bez vyznání, u 6,2 % nezjištěno a 0,5 % se hlásilo k jinému neurčenému vyznání. Průměrný věk byl 41 let.\n\nSkalkou prochází autobusová linka č. 729666 z Kyjova do Osvětiman. V roce 2013 ze dvou autobusových zastávek v obci jezdilo do Kyjova 15 přímých spojů v pracovní dny a 8 spojů přes víkend. Z Kyjova je přímé železniční spojení s Brnem po trati č. 340 (tzv. Vlárská dráha). Obcí vede silnice III/4227 z Ježova do Vřesovic.\n\n\n\n"}
{"id": "118408", "url": "https://cs.wikipedia.org/wiki?curid=118408", "title": "Terezín (okres Hodonín)", "text": "Terezín (okres Hodonín)\n\nTerezín ( ) je obec v okrese Hodonín v Jihomoravském kraji, 18 km severozápadně od Hodonína. Žije zde obyvatel. Od roku 2002 je členem Mikroregionu Hovoransko. Obcí protéká Čejčský potok.\n\nV letech 1424–1430 zde Čeněk z Lipé založil panský statek. V roce 1762 panství převzal císař Štěpán Lotrinský. Samotná obec byla založena v roce 1774 a pojmenována po císařovně Marii Terezii. Původně se nacházela 400 m severněji, ale v roce 1796 byla kvůli záplavám a nezdravé vodě přemístěna na dnešní místo. V letech 1889–1910 se obec úředně nazývala Terezov a tento název se hovorově užívá i dnes. V letech 1906–1908 byla vybudována železniční trať Čejč–Ždánice a v roce 1928 byla obec elektrifikována.\n\n\n\n\n"}
{"id": "118409", "url": "https://cs.wikipedia.org/wiki?curid=118409", "title": "Tlustice", "text": "Tlustice\n\nObec Tlustice (j. č., tedy: \"ta Tlustice, do Tlustice, v Tlustici\") se nachází v okrese Beroun, kraj Středočeský, asi 2 km severozápadně od města Hořovice. Žije zde obyvatel.\n\nPrvní písemná zmínka o Tlustici (\"cum villis Sedlecz, Tlusticz, Cotopek\") pochází z roku 1320, kdy český král Jan Lucemburský přiznal tuto a několik blízkých vsí Zbyňkovi Zajícovi po nevyplacení zástavy. Obec se rozkládala v zemědělské oblasti a jednalo se o nevelkou zemědělskou osadu.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Tlustice \"(652 obyvatel)\" byly v roce 1932 evidovány tyto živnosti a obchody: bednář, obchod s dobytkem, holič, 2 hostince, konsum Včela, kovář, krejčí, pekař, 2 pískovny, 2 obchody s lahvovým pivem, 3 rolníci, řezník, obchod se smíšeným zbožím, sedlář, trafika, truhlář, zednický mistr.\n\nDopravní síť\n\n\nVeřejná doprava 2011\n"}
{"id": "118410", "url": "https://cs.wikipedia.org/wiki?curid=118410", "title": "Poteč", "text": "Poteč\n\nObec Poteč se nachází v okrese Zlín ve Zlínském kraji, necelé 3 km severovýchodně od města Valašské Klobouky. Žije zde obyvatel.\n\nPrvní písemná zmínka o obci pochází z roku 1341.\n\n\n"}
{"id": "118412", "url": "https://cs.wikipedia.org/wiki?curid=118412", "title": "Obora (okres Blansko)", "text": "Obora (okres Blansko)\n\nObec Obora se nachází v okrese Blansko v Jihomoravském kraji. Žije zde obyvatel.\n\nPodle nálezů kamenných zbraní se dá předpokládat, že zdejší krajina byla osídlena již v pravěku. První písemná zmínka o obci pochází z roku 1360, kdy Filip z Letovic převedl část obce na svou manželku. Kryštof z Boskovic roku 1528 potvrzuje, že Oboru kupují farář Jiří a pekař Mikuláš, oba z Boskovic.Nedaleko vesnice se nacházela samota Hutě, kde se v 17. století dobýval ledek a uhlí.\n\n\n\n"}
{"id": "118413", "url": "https://cs.wikipedia.org/wiki?curid=118413", "title": "Tasovice (okres Blansko)", "text": "Tasovice (okres Blansko)\n\nObec Tasovice se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1406.\n\n\n\n"}
{"id": "118414", "url": "https://cs.wikipedia.org/wiki?curid=118414", "title": "Rakůvka", "text": "Rakůvka\n\nObec Rakůvka (německy: \"Klein Rakau\") se nachází v okrese Prostějov v Olomouckém kraji. Žije zde obyvatel.\n\nPrvní písemná zmínka o obci pochází z roku 1371.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nZápadní hranici katastru obce tvoří potok Pilavka.\n\n\n"}
{"id": "118416", "url": "https://cs.wikipedia.org/wiki?curid=118416", "title": "Skorkov (okres Havlíčkův Brod)", "text": "Skorkov (okres Havlíčkův Brod)\n\nSkorkov () je obec v okrese Havlíčkův Brod v Kraji Vysočina. Žije zde obyvatel. Při jihovýchodním okraji obce protéká Úsobský potok, který je levostranným přítokem řeky Sázavy.\n\nPrvní písemná zmínka o obci pochází z roku 1379.\n\n\nÚzemím obce prochází dálnice D1 a silnice II/348 v úseku Herálec - Úsobí. Silnice III. třídy na území obce:\n\n"}
{"id": "118418", "url": "https://cs.wikipedia.org/wiki?curid=118418", "title": "Hořenice", "text": "Hořenice\n\nObec Hořenice se nachází v okrese Náchod, kraj Královéhradecký. Žije zde  obyvatel.\n\nPrvní písemná zmínka pochází z roku 1500. Mates z Hořan, který získal zdejší tvrz od původních majitelů Hořenických z Hořenic, ves v té době daroval špitálům ve Dvoře Králové nad Labem a Jaroměři. Nakonec ji získalo královské věnné město Jaroměř, kterému byla sice načas Ferdinandem I. roku 1547 odňata, ale již o dva roky později opět vrácena. Hořenice byly šosovní vesnicí, jejíž obyvatelé sice Jaroměři odváděli pravidelný poplatek (15 kop zlatých a 24 krejcarů), ale sami si svobodně volili svého rychtáře a konšely. Postupně se rozrůstala, roku 1645 zde bylo jen deset usedlostí, k roku 1785 zde žilo už 219 obyvatel, včetně přilehlého mlýna. Roku 1848 se Hořenice staly samostatnou obcí. Ve 20. století zde vznikla Sokolská jednota.\n\nNarodil se zde spisovatel Josef Kejdana (1877–1928), který napsal např. romány \"Na proklatém gruntě\" nebo \"Bezdětná\" inspirované zdejším krajem.\n\n\n"}
{"id": "118420", "url": "https://cs.wikipedia.org/wiki?curid=118420", "title": "Huslenky", "text": "Huslenky\n\nObec Huslenky se nachází v okrese Vsetín ve Zlínském kraji, v údolí Vsetínské Bečvy přibližně 8 km vjv. od Vsetína. Žije zde obyvatel. Obec je tvořena jednou částí a celkem čtrnácti základními sídelními jednotkami.\n\nObec vznikla v roce 1949 rozdělením obce Hovězí. První zmínka o obci pochází z roku 1504. Lípa ve znaku odkazuje na památnou lípu v údolí Uherská u Kretů, ve které byly za protireformace ukrývány zakázané knihy.\n\nPrvní písemná zmínka o obci pochází z roku 1505.\n\n\n\n\n"}
{"id": "118421", "url": "https://cs.wikipedia.org/wiki?curid=118421", "title": "Since U Been Gone", "text": "Since U Been Gone\n\nSince U Been Gone (Když jsi odešel) je druhým singlem Kelly Clarkson z jejího druhého alba Breakaway. Song produkoval Max Martin a Dr. Luke. Song vyšel v roce 2005, Clarkson v něm lamentuje nad skončeným vztahem a hledá v songu úlevu. Since U Been Gone je o to pozoruhodnější skladba, jelikož právě od tohoto songu se počala vyvíjet pop-rocková image Clarkson.\n\nPíseň se stala velmi úspěšnou v Americe se stala druhým nejprodávanějším singlem digitálních downloadů. Prodalo se celkem 1,2 milionu kopií. Za tuto píseň byla i v roce 2006 nominovaná jako nejlepší ženský výkon na prestižní cenu Grammy, kterou získala.\n\nPoslední dvě písně Kelly Clarkson Low a The Trouble With Love Is v americkém žebříčku naprosto selhaly. Proto se rozhodla vzít kontrolu nad tvorbou svých písní. Za pomoci právníka a podpory dalšího účastníka \"American Idol\" Claye Aikena doplnili do svého kontraktu s nahrávací společností hudební styl pop-rock.\n\nPo dokončení alba Breakaway se rozhodovalo o tom, která píseň vyjde jako druhá v pořadí. Clarkson se rozhodla pro jednu z písní, kterou napsala společně s ex-členy Evanescence Benem Moodym a Davidem Hodgesem, ale plán ji zatrhla vydavatelská společnost. Proto padlo rozhodnutí na píseň Since U Been Gone, kterou napsalo švédské duo Max Martina a Dr. Luke.\n\nPíseň se stala velmi oblíbenou a úspěšnou, jen v USA se ji přes digitální stahování prodalo více než 1,2 miliony a půl milionu lidí má tuto píseň i jako mobilní vyzvánění. V americké hitparádě \"ARC Weekly Top 40\" se dokonce na konci podařilo Clarkson to, co ještě žádnému interpretovi v závěrečné „zúčtovací“ hitparádě za rok 2005 měla Kelly v TOP 5 hned tři písně mimo Since U Been Gone i Behind These Hazel Eyes a Because Of You.\n\nPíseň se opakovaně umisťuje v žebříčku nejlepších písní všech dob a nejlepších písní dekády 2000–2011.\n\nVideoklip byl natáčen v jednom americkém bytě a symbolizuje rozchod Clarkson s jejím přítelem, jelikož byt celý zdemoluje (strhne police, rozbije skleněný stůl, vyháže všechno oblečení ze skříní, vypotřebuje zubní pasty, gely a šampóny), což má symbolizovat, že už na něj nechce nikdy více myslet. Na konci klipu Kelly s úsměvem byt opouští a chvíli po jejím odchodu se vrací její bývalý přítel s novou přítelkyní a vidí, jak je jejich byt zničený.\nNa MTV Music Video Awards 2005 obdrželo toto video dvě ceny a to za nejlepší ženský a popový videoklip.\n"}
{"id": "118424", "url": "https://cs.wikipedia.org/wiki?curid=118424", "title": "Martinice v Krkonoších", "text": "Martinice v Krkonoších\n\nMartinice v Krkonoších (dříve pouze \"Martinice\", německy \"Merzdorf\") je obec v okrese Semily, kraj Liberecký. Nachází se ve stejnojmenném katastrálním území o rozloze 3,26 km². V roce 2014 zde bylo evidováno 227 adres. Žije zde  obyvatel. Ve vesničce pod horami se nachází mateřská i základní škola, pošta, knihovna a samoobsluha.\n\nPrvní písemná zmínka o obci pochází z roku 1492.\n\n\n"}
{"id": "118425", "url": "https://cs.wikipedia.org/wiki?curid=118425", "title": "Trpín", "text": "Trpín\n\nObec Trpín () se nachází v okrese Svitavy v Pardubickém kraji. Žije zde  obyvatel.\n\nTrpín leží v nejjižnějším výběžku Pardubického kraje, na zemské hranici s Moravou, kde sousedí s kraji Vysočina a Jihomoravským. Ve vzdálenosti 17 km severozápadně leží město Polička, 19 km ssv. město Svitavy a 14 km jihovýchodně město Letovice.\n\nObec tvoří dvě sídla: Trpín a Hlásnice. Krajina je typická pro Českomoravskou vysočinu, střídají se lesy, louky, rybníky, potůčky a má své osobité kouzlo v každém ročním období. Území má 1248 ha a leží v nadmořské výšce 620 m.\n\nPrvní písemná zmínka o obci pochází z roku 1349, kdy byl kostel v Trpíně přidělen do litomyšlského biskupství. Kostel je zasvěcen sv. Václavu a je hlavní dominantou obce.\n\nPůvod názvu obce popisuje trpínský rodák pan Josef Krušina ve své knize „Dějiny Trpína a okolí“ v souvislosti s bitvou mezi českým knížetem Oldřichem, synem Boleslava II., a polským knížetem Boleslavem Chrabrým v roce 1012. Jméno Trpín údajně vzniklo od velkého utrpení českých vojsk, která přišla na pomoc Moravanům, proti vpádu Poláků na moravské území.\n\nVýznamnou historickou skutečností je průchod tzv. \"Trstenické stezky\" přes katastr obce Trpín. Byla to důležitá zemská cesta spojující Čechy s Moravou. Na Trstenické stezce byly vybudovány zátarasy proti vpádu Turků, tzv. „šance“, které jsou patrny dodnes.\n\nSoučasnost obce je charakterizována snahou o vytvoření dobrých podmínek pro život občanů. Funguje zde bohatý spolkový život hasičů, myslivců, sportovního klubu apod. V Trpíně je pěkně zrekonstruovaný kulturní dům, pořádají se v něm plesy, koncerty, Dny matek, vánoční besídky a mnoho dalších akcí. Právě za kulturní život a aktivitu hudebních souborů obdržela obec v roce 2003 Zlatou stuhu. Trpín má od roku 2001 znak a prapor. Občané Trpína se těší z velmi hezké partnerské spolupráce s maďarskou obcí Palkonya.\n\n\n\nMezi obcí Trpín a obcí Rovečné se nachází Nyklovický potok. Jedná se o přírodní památku ev. č. 1280 spadající pod správu AOPK Havlíčkův Brod s výskytem bledule jarní. Bledule zde rostou podél meandrujícího potoka a z kraje jara, kdy dojde k jejich kvetení, vytvářejí malebnou scenérii. Porost bledulí lemuje potok v délce několika kilometrů. Návštěvníci této přírodní památky by měli dbát na udržování čistoty prostředí. Je zde zakázáno bledule ničit, trhat nebo dokonce vyrývat jejich cibule ze země. \n\n\n\n\n"}
{"id": "118426", "url": "https://cs.wikipedia.org/wiki?curid=118426", "title": "Nová Ves u Světlé", "text": "Nová Ves u Světlé\n\nNová Ves u Světlé () je obec v okrese Havlíčkův Brod v Kraji Vysočina. Žije zde obyvatel.\n\nV obci je 5 rybníků: \"Horní\", \"Dolní\", \"Dvořákův\", \"Říhovka\", \"Vágnera\".\n\nPrvní písemná zmínka o obci pochází z roku 1378. V letech 1869-1920 patřila Broumova Lhota jako osada pod Novou Ves u Světlé. Samostatnou obcí je od roku 1998, kdy se oddělila od Světlé.\nOd 5. dubna 2017 má obec znak a vlajku.\n\n\n"}
{"id": "118428", "url": "https://cs.wikipedia.org/wiki?curid=118428", "title": "M*A*S*H", "text": "M*A*S*H\n\nM*A*S*H je americký televizní seriál z prostředí mobilní armádní chirurgické nemocnice v době korejské války, vysílaný v letech 1972–1983 na stanici CBS. Jedná se o sitcom z válečného prostředí. Je považován za jeden z nejúspěšnějších seriálů. Vznikl po úspěchu celovečerního filmu \"M*A*S*H\" od režiséra Roberta Altmana. Od začátku byl seriál natáčen jako protiválečný. I když jeho první epizody úspěch neměly, postupem času se jeho sledovanost zvyšovala. V Česku je také oblíben a od 90. let opakovaně vysílán. Seriál M*A*S*H získal během své jedenáctileté existence celkem 14 cen Emmy.\n\nPředlohou pro film, na který později navázal seriál, je kniha o třech doktorech, sloužících u smyšlené jednotky MASH 4077. Její autor Richard Hornberger sloužil v období korejské války v MASH 8055. Knihu později koupilo studio 20th Century Fox. To nabídlo scénář postupně 15 režisérům, ale všichni odmítli. Nabídku přijal až Robert Altman, který udělal z MASHe světový fenomén. Na filmu studio vydělalo kolem 36 miliónů dolarů, protože do kin na něj přišlo jen v USA 14 miliónů diváků. Díky tomu se píseň z filmu (a později znělka seriálu) \"Suicide is painless (Sebevražda je bezbolestná)\" proslavila a autor, Altmanův syn, na ní vydělal víc než jeho otec na filmu.\n\nPo úspěchu filmu začalo studio uvažovat o seriálu. Náčrtky hlavních postav a scénář k pilotnímu filmu vznikl během několika týdnů. Na hlavní roli, kterou měla být role Trappera, byl vyhlášen konkurz. Konkurzu se zúčastnilo 25 herců. Nakonec vybrali Waynea Rogerse, tehdejší hvězdu mýdlové opery.\n\nPro roli doktora Pierce si producenti vybrali newyorského divadelního herce Alana Aldu. Ten ale s podepsáním smlouvy dlouho otálel, jelikož by musel dojíždět z New Yorku do Los Angeles. I jeho přátelé ho odrazovali od nabídky, protože nečekali, že by seriál byl stejně úspěšný jako film. Nakonec podepsal smlouvu několik hodin před první zkouškou. Pilotní díl byl odvysílán roku 1972. Časopis Time jej označil za největší zklamání sezóny. Dlouho se nevědělo, jestli se po natočení 22 epizod bude pokračovat, ale pak televize CBS požádala o další díly.\n\nParadoxně se brzy dr. Pierce a potažmo Alda stal hlavní hvězdou seriálu, což po třetí sezóně motivovalo k odchodu W. Rogerse a McLeana Stevensona (představitele velitele jednotky pplk. Henry Blakea), kteří byli zklamáni, že jejich postavy nedostávají srovnatelný prostor. Alda naproti tomu vytrval v seriálu až do konce a později i režíroval nebo napsal některé epizody.\n\nTelevize CBS se pokusila využít obliby seriálu a připravila dvě pokračování odehrávající se po návratu z války zpátky v USA: W*A*L*T*E*R, jehož hrdinou byl Radar O'Reilly, a AfterMASH (česky M*A*S*H – co bylo potom), který sledoval další osudy Klingera, Pottera a otce Mulcahyho. Pro výrobu seriálu byl vybrán AfterMASH, který byl ale po druhé sezóně pro malý úspěch ukončen.\n\n\n"}
{"id": "118430", "url": "https://cs.wikipedia.org/wiki?curid=118430", "title": "Nová Ves (okres Plzeň-jih)", "text": "Nová Ves (okres Plzeň-jih)\n\nObec Nová Ves se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1591. Ves náležela chotěšovskému panství, které vlastnil ženský premonstrátský klášter v Chotěšově. V roce 1670 zde žilo 22 sedláků. V 1. polovině 19. století byla postavena kaple svatého Jana. V roce 1870 byly otevřeny kamenouhelné doly, těžařská společnost zde nechala postavit několik domů pro horníky. Do příchodu převážně českých horníků v Nové Vsi žilo německé obyvatelstvo. V roce 1887 byla vystavěna školní budova, nejprve se učilo pouze německy, o dva roky později byla otevřena i česká škola. Po první světové válce se zde hojně stavěly domy, rozmach zastavila hospodářská krize ve 30. letech 20. století. V roce 1937 byl zaveden elektrický proud. Zábor Sudet po Mnichovské dohodě se zastavil na hranicích obce. Během druhé světové války zahynulo při bombardování 11 občanů. Po roce 1945 bylo německé obyvatelstvo odsunuto a bylo založeno jednotné zemědělské družstvo. Část obyvatel usedlosti opustila a odešla pracovat do dolů a továren. V roce 1956 byl zavezen návesní rybník a postavena silnice do Lhoty. V roce 2005 byla završena stavba vodovodu a kanalizace.\n\nNová Ves leží v okrese Plzeň-jih, v Plzeňském kraji. Nachází se 11 km jihovýchodně od centra Plzně a 2 km stejným směrem od Lhoty, 5 km severně od Dobřan a 3 km východně od obce Líně. Geomorfologicky je oblast součástí Poberounské subprovincie, konkrétně Plaské pahorkatiny a jejího podcelku Plzeňská kotlina, v jejíž rámci spadá pod geomorfologický okrsek Nýřanská kotlina. Průměrná nadmořská výška činí 347 metrů. Nejvyšší pojmenovaný vrchol, Volský vrch (363 m n. m.), leží severovýchodně obce, nejvyšší bod s nadmořskou výškou 465 m se nachází na ploše letiště Líně, na samé hranici katastrálního území jihozápadně od vsi. Obcí protéká bezejmenný potok, který se severně od Nové Vsi vlévá do Lučního potoka. Ve vsi je dvojice rybníků Dolní a Horní novoveský rybník, západně od vsi se rozkládá Volský rybník.\n\nPodle sčítání 1930 zde žilo v 111 domech 680 obyvatel. 563 obyvatel se hlásilo k československé národnosti a 117 k německé. Žilo zde 306 římských katolíků, 29 evangelíků a 15 příslušníků Církve československé husitské, 330 obyvatel bylo bez vyznání.\n\nObec leží na katastrálním území \"Nová Ves u Plzně\" a je členem Mikroregionu Radbuza a Místní akční skupiny Radbuza. Obec má sedmičlenné zastupitelstvo, v jehož čele stojí starosta Miroslav Sedlák.\n\nPrávo užívat znak a vlajku bylo obci uděleno rozhodnutím předsedy Poslanecké sněmovny Parlamentu České republiky dne 31. ledna 2002. Znak: Ve zlatém štítě nad zvýšenou patou hvězda, obojí modré. Vlajka: List tvoří dva vodorovné pruhy, žlutý a modrý, v poměru 2:1. Ve žlutém pruhu modrá šesticípá hvězda. Poměr šířky k délce listu je 2:3.\n\nV obci sídlí firmy Mivated s.r.o., Malogo s.r.o., Canola oil Plzeň s.r.o. a UNIPAP a. s., jenž vyrábí průmyslové obaly z vlnitých lepenek, pěnových materiálů, a kadeřnictví. Dále tu funguje obchod a pohostinství. Obcí prochází silnice III. třídy č. 18044, východně od obce prochází Dálnice D5. Dopravní obslužnost zajišťuje dopravce Plzeňské městské dopravní podniky, zajíždí sem linka městské hromadné dopravy č. 445026 (Bory - Valcha - Lhota - Nová Ves). Obcí prochází cyklistická trasa č. 2259 z Vejprnic a zeleně značená turistická trasa z Dobřan do Valchy.\n\nMístní děti dojíždějí do škol do Plzně či Dobřan. Sídlí zde obecní knihovna. Nachází se zde 6 tenisových kurtů a volejbalové hřiště. Sportu se věnují fotbalový klub FC Dráčci Nová Ves a hokejbalový Sportovní klub Nová Ves, tenisový klub Nová Ves u Dobřan a SK Futsal Nová Ves. Působí zde Sbor dobrovolných hasičů Nová Ves.\n\n\n"}
{"id": "118432", "url": "https://cs.wikipedia.org/wiki?curid=118432", "title": "Služátky", "text": "Služátky\n\nSlužátky () jsou obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1591.\n\nV letech 2006–2010 působil jako starosta Josef Havel, od roku 2010 tuto funkci zastává Hynek Bouchal.\n\nDne 6. června 2017 byly obci uděleny znak a vlajka. Blason: Polcený štít se stříbrnou hlavou, v ní pět modrých lilií vedle sebe. V pravém modrém poli stříbrné průčelí kaple s obloukovým vstupem a věžičkou. Levé pole dvakrát černo-stříbrno-červeně dělené. Popis vlajky: List tvoří tři vodorovné pruhy, černý, bílý s pěti modrými liliemi vedle sebe, a červený. Poměr šířky k délce listu je 2 : 3.\n\n\n"}
{"id": "118433", "url": "https://cs.wikipedia.org/wiki?curid=118433", "title": "Nesvačily (okres Beroun)", "text": "Nesvačily (okres Beroun)\n\nObec Nesvačily se nachází v okrese Beroun, kraj Středočeský, asi 11 km jižně od Berouna. Žije zde obyvatel.\n\nPrvní písemná zmínka o obci pochází z roku 1391.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Nesvačily \"(211 obyvatel)\" byly v roce 1932 evidovány tyto živnosti a obchody: 2 hostince, kolář, lom, mlýn, obuvník, 2 obchody se smíšeným zbožím, trafika.\n\n\nDopravní síť\n\nVeřejná doprava 2011\n\n"}
{"id": "118434", "url": "https://cs.wikipedia.org/wiki?curid=118434", "title": "Ochoz (okres Prostějov)", "text": "Ochoz (okres Prostějov)\n\nObec Ochoz se nachází v okrese Prostějov v Olomouckém kraji. Žije zde obyvatel.\n\nPrvní písemná zmínka o obci pochází z roku 1351. Roku 1374 koupil obec Ješek Kropáč z Holštejna. V 15. století se stávají majiteli Švábenští ze Švábenic. V obci stával v místě pozdějšího mlýna ženský klášter.\n\nRoku 1869 zde žilo 311 obyvatel. Před 1. lednem 1974 byla součástí katastrálního území Ochoz u Konice také asi polovina nedalekého Michnova, zvaná Michnov 2. díl, která v rámci Ochoze měla postavení osady \n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nVýchodně od obce, v údolí potoka Pilávka, vyvěrá ochozská kyselka.\n\n\n"}
{"id": "118435", "url": "https://cs.wikipedia.org/wiki?curid=118435", "title": "Skomelno", "text": "Skomelno\n\nObec Skomelno se nachází v okrese Rokycany v Plzeňském kraji, necelé tři kilometry jihovýchodně od Radnic a zhruba 12 kilometrů severovýchodně od Rokycan. Žije v ní obyvatel.\n\nPrvní písemná zmínka o obci pochází z roku 1379.\n\n"}
{"id": "118436", "url": "https://cs.wikipedia.org/wiki?curid=118436", "title": "Lhotka u Radnic", "text": "Lhotka u Radnic\n\nObec Lhotka u Radnic se nachází v okrese Rokycany v Plzeňském kraji. Žije v ní obyvatel. Katastrálním územím obce protéká Radnický potok.\n\n\nPrvní písemná zmínka o obci pochází z roku 1362.\n\nJezdí zde autobusy dopravce ČSAD Plzeň, doprava je zde jen přes pracovní dny a to jednou do Plzně a pětkrát za den do Radnice.\n\n"}
{"id": "118437", "url": "https://cs.wikipedia.org/wiki?curid=118437", "title": "Okrouhlá (okres Blansko)", "text": "Okrouhlá (okres Blansko)\n\nOkrouhlá je obec v okrese Blansko v Jihomoravském kraji. Žije zde obyvatel.\n\nNázev obce vznikl podle původního tvaru obce. Nejstarší historická zpráva o obci je z roku 1447. Dle tradice stávala Okrouhlá mezi nynější vsí a obcí Benešov na nejvyšším místě u Karličkovy luže. Obec odedávna patřila k Šebetovskému panství a tvořila část panství kláštera Hradišťského u Olomouce. V roce 1490 opat Jan, mimo jiné, tehdejší obec zastavil vladykovi Jindřichovi z Jezer a z Ptení. Později byla ves přifařena do Knínic. Také školou patřila do Knínic, odkud sem potom docházel pomocník. Od roku 1850 je součástí obce osada Melkov, ležící asi 1 kilometr západním směrem od obce. Kříž na návsi u zvonice je jedinou kulturní památkou v obci. Ves velmi utrpěla požárem roku 1885, kdy bylo zničeno více jak 30 domů a v roce 1903 12 domů.\n\nK významným událostem 20. století bylo pro obec ustanovení Středomoravského lesního družstva, jehož členem je obec od roku 1928 a které obnovilo činnost v roce 1996. Toto družstvo, které hospodaří na cca 2 500 ha lesa, je složeno z 22 obcí (čtyři z Blanenska, čtyři z Vyškovska a čtrnáct z Prostějovska) a je tvořeno 39 podíly, z nichž obec vlastní dva podíly.\n\nVývoj událostí v obci:\nOkrouhlá zaujímá místo v severní části blanenského okresu, 8 km severovýchodně od Boskovic v nadmořské výšce 603 m n. m. Území náleží k vyšším polohám Drahanské vrchoviny. Převládá zde mírně zvlněný reliéf, pro který je charakteristické střídání široce zaoblených hřbetů a táhlých mírných svahů se široce vydutými svahovými úpady, s pramennými úseky toků. Nejvyšším bodem je Kudlinka (638 m n. m.), nejnižší polohy jsou na severním okraji katastru v údolí Višňového potoka a na západním okraji v údolí říčky Bělé (420 m n. m.).\n\nÚzemí obce se nachází v povodí říčky Bělé a je odvodňováno potoky, které jsou jejími levými přítoky, z nichž nejvýznamnější jsou potoky Višňový a Kořenecký. Nedaleko od obce, již mimo katastrální území se nalézá Vodní nádrž Boskovice. Její ochranná pásma zasahují na katastr obce a zahrnují kromě zalesněných částí veškeré pozemky. Severozápadní část katastru zasahuje do klidové oblasti Řehořkovo Kořenecko.\n\nTéměř polovina katastrálního území (669 ha) je zalesněna (45%), přibližně stejnou část zaujímá zemědělská půda, zbytek připadá na vodní, zastavěné a ostatní plochy. Geologicky záleží toto území Českému masivu, podloží tvoří horniny spodního karbonu – zejména droby, ve východní části se místy střídají s jemnozrnnými drobami a břidlicemi. Na západním okraji, na styku s Brněnským masivem, se vyskytují pruhy vápenců. Nejrozšířenějším půdním typem jsou hnědé půdy kyselé.\n\nPo stránce klimatické patří území obce do oblasti mírně teplé, převažuje zde západní, severozápadní a jihozápadní proudění.\n\nNa základě obecního návrhu a po projednání ve výboru pro vědu, vzdělání, kulturu, mládež a tělovýchovu a podvýboru pro heraldiku tohoto výboru Poslanecké sněmovny, byly obci uděleny symboly: znak a prapor. Tyto byly slavnostně předány starostovi obce dne 20. dubna 2000 předsedou Poslanecké sněmovny Václavem Klausem.\n\nSymboly byly převzaty z nalezeného historického pečetidla obce Okrouhlá.\n\nV obci se udržují některé lidové tradice:\n\n\nRůzné sportovní a kulturní akce regionálního charakteru:\n\n\n\n"}
{"id": "118439", "url": "https://cs.wikipedia.org/wiki?curid=118439", "title": "Tenor", "text": "Tenor\n\nTenor (z lat. \"tenere\" - držet) je vysoký mužský hlas. Jeho označení pochází ze středověkých sborů, kdy tenoristé zpívali („drželi“) cantus firmus – hlavní melodickou linii. Běžný tónový rozsah tenoru je malé c – a, zazpívat tón c již vyžaduje velké úsilí a um.\n\nNa základě barvy tónu, rozdílů v tónovém rozsahu a dalších charakteristik se rozlišuje několik druhů tenoru:\n\n\n"}
{"id": "118440", "url": "https://cs.wikipedia.org/wiki?curid=118440", "title": "Šípy", "text": "Šípy\n\nObec Šípy se nachází v okrese Rakovník, kraj Středočeský, zhruba 13 km jihozápadně od Rakovníka. Žije zde obyvatel.\n\nObec Šípy se skládá ze tří částí na dvou katastrálních územích:\n\nPrvní písemná zmínka o obci pochází z roku 1410.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Šípy \"(přísl. Bělbožice, 326 obyvatel)\" byly v roce 1932 evidovány tyto živnosti a obchody: cihelna, družstvo pro rozvod elektrické energie v Šípech, 2 hostince, kovář, obchod se smíšeným zbožím, spořitelní a záložní spolek pro Šanov, 2 trafiky, velkostatek Spěváčkovi.\n\nV obci Milíčov \"(150 obyvatel, samostatná obec se později stala součástí Šípů)\" byly v roce 1932 evidovány tyto živnosti a obchody: hostinec, kovář, mlýn, obuvník, 16 rolníků, trafika.\n\n\nDopravní síť\n\nVeřejná doprava 2011\n"}
{"id": "118442", "url": "https://cs.wikipedia.org/wiki?curid=118442", "title": "Valdice", "text": "Valdice\n\nObec Valdice (do roku 1950 pod názvem \"Kartouzy-Valdice,\", ) se nachází v okrese Jičín v Královéhradeckém kraji přibližně 2 km od okresního města Jičína (ve směru na Lomnici nad Popelkou). Žije zde obyvatel.\nNachází se zde kartuziánský klášter, který se nyní používá jako známé vězení. Také zde stojí kulturní dům sloužící pro různé kulturní akce. Ve Valdicích se také nachází památník politických vězňů.\nO obci Valdice pochází první písemná zmínka z roku 1627.\n\nTohoto roku koupi Albrecht z Valdštejna oboru, která zde původně stála a postavil zde, dnes již bývalý, kartuziánský klášter. Po Valdštejnově úmrtí v roce 1635 připadlo vše Ferdinandu II., který majetek daroval valdickému klášteru. Ostatky Albrechta z Valdštejna byly v kostele umístěny mezi roky 1636 a 1783. Po přesunu ostatků do Mnichova Hradiště zde byla vytvořena trestnice s kapacitou 600 osob.\n\nVe Valdicích je starostkou obce od roku 2018 Věra Skrbková. Obec má 11 zastupitelů, přičemž 7 mandátů v posledních volbách na podzim 2018 získala strana Valdice I. a zbývající 4 mandáty zůstaly na stranu Hasiči a občané Valdic.\n\nV roce 2014 se voleb zúčastnilo 52,68 % voličů a roce 2018 byla účast 49,95 %.\nPředchozím starostou byl Zdeněk Žurek.\nObci byl 19. února 1998 přidělen znak a vlajka. Ve znaku je v zlato-modře čtvrceném štítě lev opačných barev s červenou zbrojí. Ve vlajce je žlutomodře čtvrcený list, uprostřed lev opačných barev s červenými drápy, jazykem a bílými zuby. Poměr šířky k délce listu je 2:3.\n\nObcí prochází jako ulice Jičínská silnice druhé třídy číslo 286. Podle Celostátního sčítání dopravy provedeného v roce 2016 jezdilo po této silnici průměrně 3 786 vozidel denně (ve složení 3 219 osobních vozidel, 525 těžkých vozidel a 42 jednostopých vozidel. Nyní (září 2019) je budován severozápadní obchvat obce. Trasa obchvatu, který bude sloužit jako přeložka silnice II/286, povede kolem místní věznice, na konci se napojí na stávající komunikaci kruhovým objezdem.\n\nObcí prochází také jednokolejná neelektrifikovaná železniční trať Hradec Králové – Turnov. Nejbližší stanice (Jičín zastávka, v minulosti s názvem Valdice) je umístěna hned za hranicí obce, v jičínské čtvrti Sedličky.\n\nVe Valdicích se nachází jedna autobusová zastávka, přičemž dopravní obslužnost zajišťují linky dopravce BusLine. Z obce je možné přímo dojet do Jičína, nebo na opačný směr do Lomnice nad Popelkou a do Semil. Valdice jsou zařazeny do systému Integrované regionální dopravy.\n\nNaproti základní škole se nachází turistický rozcestník, kde začíná modrá trasa. Odsud je možné se dostat po modré turistické trase kolem vrchu Zebín, vrchu Čeřovka na Valdštejnovo náměstí v Jičíně.\n\nVe Valdicích se nachází pošta a knihovna, mateřská školka a základní škola.\n\nMateřská školka ve Valdicích má kapacitu 100 dětí. Součástí areálu je také školní jídelna.\n\nMístní základní škola poskytuje vzdělání žákům prvního stupně, tj. od prvního do pátého ročníku. Žáci školy mohou navštěvovat zájmové kluby a družinu, která má dvě oddělení. Roku 2017 byla k budově školy přistavěna tělocvična. Před postavením tělocvičny byla školou využívána tělocvična nacházející se v místní věznici, což podle tehdejšího starosty nebylo ideální z organizačního hlediska.\n\nTaké zde stojí kulturní dům, který patří státu a spravuje ho Vězeňská služba České republiky. Dnes slouží především pro účely plesů, diskoték a tanečních. Za těmito zábavami dojíždí velké množství obyvatel Jičína i jeho okolí. V budově se nachází i hospoda, která má vstup ze strany od věznice. V kulturním domě je též umístěn, dnes již nevyužívaný, kinosál z 80. let dvacátého století, který byl naposledy využíván po dobu rekonstrukce jičínského biografu.\n\nOd roku 1895 v obci působí Sbor dobrovolných hasičů. O jeho založení se zasloužil tehdejší starosta a obchodník František Holec.\n\nVe Valdicích sídlí fotbalový klub TJ SKP Valdice skládající se z A-týmu a žáků.\n\n\n\n"}
{"id": "118443", "url": "https://cs.wikipedia.org/wiki?curid=118443", "title": "Budětsko", "text": "Budětsko\n\nBudětsko (dříve \"Buděčko\") je obec v okrese Prostějov v Olomouckém kraji. Žije zde obyvatel. Součástí obce jsou i vesnice Slavíkov a Zavadilka.\n\nPrvní písemná zmínka o obci pochází z roku 1378. Ve Žlebě byl dříve vodní mlýn připomínaný již k roku 1379 s erbovní deskou z roku 1733.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n\n"}
{"id": "118444", "url": "https://cs.wikipedia.org/wiki?curid=118444", "title": "Chyjice", "text": "Chyjice\n\nObec Chyjice se nachází v okrese Jičín v Královéhradeckém kraji. Žije v ní obyvatel.\n\nChyjice je protáhlá obec v mělkém údolí. Její páteří je silnice Střevač–Jičíněves, která dává obci spolu s říčkou (Mrlinou) a stráněmi zmíněný tvar. Ten způsobuje, že vesnice nemá žádnou ústřední náves. Roste zde mohutné lípy, jasany, smrky a jiné. Také keřovitých porostů je zde velké množství, zejména kolem říčky Mrliny. Mezi obcemi Chyjice a Dolany lze nalézt přírodní památku Chyjická stráň.\n\nRozloha katastrálního území je o něco větší nežli 500 hektarů. U víceúčelové vodní nádrže byl v létě 1999 zřízen přístřešek pro osvěžení návštěvníků. Ten byl na jaře roku 2000 přebudován jako sídlo obecního úřadu.\n\nPrvní písemná zmínka o obci je z roku 1323.\n\n\n\n"}
{"id": "118445", "url": "https://cs.wikipedia.org/wiki?curid=118445", "title": "Skuhrov (okres Havlíčkův Brod)", "text": "Skuhrov (okres Havlíčkův Brod)\n\nSkuhrov () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1352.\n\n\n\n"}
{"id": "118446", "url": "https://cs.wikipedia.org/wiki?curid=118446", "title": "Tři Studně", "text": "Tři Studně\n\nTři Studně jsou obec ležící zhruba 6,5 km severozápadně od Nového Města na Moravě v okrese Žďár nad Sázavou v Kraji Vysočina. Nacházejí se uprostřed CHKO Žďárské vrchy. Nedaleko obce se nachází rybník \"Medlov\", přímo v katastru obce pak \"Sykovec\", nejvýše položený rybník s písčitým dnem na Českomoravské vrchovině. Žije zde obyvatel.\n\nPo smrti hospodářského správce novoměstského ditrichštejnských statků Šimon Kratzer ze Schonsberka, který byl roku 1645 zastřelen švédskými vojáky, se řízení panství ujal jeho syn František Maxmilián Kratzer. Ten v přesně nezjištěné době před rokem 1651 dovolil fryšavským hutním dělníkům, pracujících na jeho panství, postavit stavení na pasece „U tří studní“ a tyto paseky obdělávat. Roku 1651 zde již stály tři chalupy a vznikající ves byla zapsána do purkrechtního registru a chalupníkům byly stanoveny povinnosti vůči vrchnosti. Tato nejstarší část obce byla v oblouku cesty k Fryšavě, kde vyvěral ze tří studánek potůček protékající lesem do rybníka Medlova. Samotný název \"Tři Studně\" byl použit až roku 1665. Obec tedy vznikla pozdní horskou kolonizací na novoměstském panství a při něm také již zůstala. V roce 1749 dostala obec vlastní pečeť. Ještě v roce 1991 byla součástí sousední vesnice Fryšavy, dnes je samostatnou obcí.\n\nKrásná příroda v okolí přilákala v minulosti mnoho významných osobností. Básník Miroslav Bureš zde sepsal v roce 1954 „Píseň o studánce Rubínce“, kterou o rok později zhudebnil pod názvem „Otvírání studánek“ skladatel Bohuslav Martinů. Také tento kraj poctil svou návštěvou hudební skladatel Václav Kaprál se svou dcerou Vítězslavou Kaprálovou, známou skladatelkou a dirigentkou. Rekreační domek, který si zde rodina Kaprálových postavila, patří do Nadace Českého hudebního fondu.\n\nRybník Sykovec vznikl mezi lety 1587–1646, je tedy starší než samotná obec.\n\nV roce 2004 bylo ve Třech Studních slavnostně pojmenováno nejmenší „světové náměstí“, nazvané \"náměstí Evropské unie\", zaznamenané v české knize rekordů. Od tohoto roku se v obci každoročně konaly recesisticky laděné slavnosti, připomínající výročí založení této kuriozity. Oslav se jako hosté zúčastnili např. herečky Květa Fialová a Naďa Konvalinková, hudebník Josef Fousek nebo komentátor Jaroslav Suchánek. Pořádání těchto oslav bylo ukončeno po osmi letech – v roce 2012 se zásluhou bohumínských hasičů nejmenším náměstím stalo \"náměstí Sv. Floriána\" v místní části Bohumína Kopytově. Toto kopytovské náměstí je navíc prakticky ještě o polovinu menší, než náměstí EU ve Třech Studních, které má rozlohu 116 m².\n\nVe vesnici se nachází čerpací stanice a letní galerie, která během roku pořádá mnohé výstavy a kulturní akce. V obci se udržuje tradice slavností Otvírání studánek, které jsou pořádány každý rok v květnu u studánek Barborky a Vitulky. Tato tradice je spojena s připomínkou díla básníka Miroslava Bureše a skladatele Bohuslava Martinů.\n\n\n\n\n"}
{"id": "118448", "url": "https://cs.wikipedia.org/wiki?curid=118448", "title": "Suchý", "text": "Suchý\n\nObec Suchý se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1762. Ústním podáním se traduje, že ji hrabě prohrál v kartách. Za druhé světové války zde působil partyzánský oddíl Jermak. Prochází zde naučná stezka. Obec je známa jako rekreační oblast s rybníkem o rozloze 6 ha. Nedaleko je pramen ponorné říčky Punkvy, tvořící páteř Moravského krasu a nejvyšší vrchol Drahanské vrchoviny Skalky.\n\nDne 14. prosince 1998 byl obci udělen souhlas k užívání obecního znaku a praporu. Souhlas byl udělen Parlamentem České republiky po projednání výborem pro vědu, vzdělání, kulturu, mládež a tělovýchovu, podvýborem pro heraldiku.\n\nV posledním volebním období 2006–2010 zde působil jako starosta Ing. Pavel Žilka, od komunálních voleb v říjnu 2010 do roku 2014 tuto funkci vykonával Mgr. Jiří Vyklický. V listopadu 2014 byl starostou zvolen opět Pavel Žilka. Po několika měsících po těchto volbách odstoupila trojice zastupitelů a konaly se znovu volby. Ty však skončily fiaskem. Zastupitelé rezignovali hned po nich, protože se nedomluvili, kdo obec povede. Třetí volby v dubnu 2016 na celé čáře vyhrálo sdružení SNK Suchý, které dostalo šest ze sedmi možných mandátů. Novým starostou se v květnu 2016 tak stal tehdy čtyřiadvacetiletý Jakub Hlubinka. \n\nBěhem letní sezóny je možno se ubytovat v kempu nedaleko rybníku o rozloze cca 6 ha. V blízkém okolí kempu se nachází tenisový kurt, tobogán a samoobsluha. V zimní sezóně lze bruslit na rybníku, v okolí obce jsou výborné podmínky pro běžecké lyžování po vyznačených trasách. Kemp je sice provozován obcí Suchý, nachází se ale už na katastrálním území sousední obce Velenov.\n\nZ obce Suchý pochází fotbalista Jan Koudelka (*12. 3. 1992). V roce 2018 získal na mistrovství Evropy zlatou medaili v malé kopané a v roce 2017 se stal s českou reprezentací mistrem světa v malé kopané. Za obec Suchý nastupuje v okresní lize malé kopané. Ve velkém fotbale po angažmá v mládežnickém týmu Jihlava a seniorských týmech jako je Zábřeh, Blansko a Vyškov obléká dres druholigového Prostějova.\n\n\n\n"}
{"id": "118450", "url": "https://cs.wikipedia.org/wiki?curid=118450", "title": "Nýrov", "text": "Nýrov\n\nObec Nýrov se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1368. Osídlení zde bude i starší, což dokazuje objev hradiště či hrádku, dosud neurčeného stáří, nacházejícího se v lokalitě Hradisko asi 1,5 km jihovýchodně od obce, podle některých pramenů až pravěkého původu. Podle pramenů měl Nýrov v období třicetileté války 12 domů, v roce 1790 se zvýšil počet domů na 30 a obyvatel na 181. V roce 1900 zde bylo 32 domů a 230 obyvatel. Obyvatelé Nýrova se po většinu existence živili prací na polích a v lesích, až 20. století přineslo do obce určitý rozvoj. V roce 1908 byla postavena základní škola, o šest let později byla postavena silnice, která spojovala obec s Kunštátem a Letovicemi. V období první republiky založili občané požární sbor, který přetrvává v obci až do dnešních dnů. V třicátých letech byla přivedena elektřina z elektrárny ve Zboňku.\n\nZa druhé světové války na území obce operovali příslušníci partyzánských jednotek. Při obraně úkrytu v roce 1945, který byl prozrazen, čtyři z nich zahynuli. Za spolupráci s partyzány byli dva nýrovští občané gestapem zatčeni a popraveni. Hned po válce byl v katastru obce otevřen důl na žáruvzdorný jíl, předchůdce dnešní pískovny.\n\nKdyž v roce 1948 přebrali moc komunisté, ztratil Nýrov část své samostatnosti. Život v obci ovlivnila kolektivizace. Těm hospodářům, kteří nebyli ochotni vstoupit do družstva, byl majetek přímo zabaven, zbytek zemědělců se přizpůsobil, nebo odešel pracovat jinam. Na konci šedesátých a na začátku sedmdesátých let se začaly v obci stavět rodinné domky, nový obchod, hospoda a kulturní dům, byla vybudována kanalizace a vodovod. Zemědělské družstvo stavělo nové objekty kanceláře, dílen a skladů, vznikla spojovací silnice do Sebranic. Obec měla v té době 61 trvale obydlených domů a 254 obyvatel. V období normalizace byl Nýrov přičleněn k obci Kunštát. V tomto období z Nýrova odcházeli lidé a byla uzavřena škola.\n\nPo roce 1989 si občané zvolili samostatnost obce a vlastní samosprávu. Obec získala zpět svůj historický majetek, byla opět otevřena škola. V roce 2000 bylo dokončeno zavedení plynovodu.\n\n\n\n"}
{"id": "118452", "url": "https://cs.wikipedia.org/wiki?curid=118452", "title": "Albrechtice nad Orlicí", "text": "Albrechtice nad Orlicí\n\nObec Albrechtice nad Orlicí () se nachází v okrese Rychnov nad Kněžnou, kraj Královéhradecký. Žije zde obyvatel.\n\nObec Albrechtice nad Orlicí leží na soutoku Tiché a Divoké Orlice, obklopena borovými lesy.\n\nPrvní písemná zpráva o obci pochází Dalimilovy kroniky, kde je popsána bitva rytíře Mutině Skuhrovského s Němci u Albrechtic roku 1279. Albrechtice byly součástí chvojenského panství, které v dubnu 1336 zastavil král Jan Lucemburský za 2 000 kop grošů bratrům Jindřichu, Janu a Pertoldu z Lipé, poté před rokem 1340 získal toto panství dědičně Jindřich II. z Lichtenburka a před rokem 1358 přešlo na pány ze Šternberka. Za dob krále Karla IV. (1346–1378) byly Albrechtice povýšeny na městečko. Od roku 1403 je držel Jan Krušina IV. z Lichtenburka, který je spolu s hradem a vším příslušenstvím získal zástavou od krále Václava IV. za 2 000 kop grošů.\n\nVe 14.–15. století stával v obci dřevěný hrad. O jeho přesné poloze nebo velikosti albrechtického hradu se záznamy nedochovaly. Předpokládá se ale, že stával v centru dnešní obce. Byl založen za vlády Vartenberků ve druhé polovině 14. století. První písemná zmínka pochází z roku 1398, kdy hrad získal od Václava IV. do zástavy markrabě Prokop. Hrad býval v majetku českých královen, roku 1411 patřil Žofii (manželce Václava IV.), pak od roku 1437 patřil hrad Barboře (manželce Zikmunda Lucemburského). V roce 1495 hrad získal Vilém z Pernštejna, jeho syn Vojtěch pak spojil Albrechtice s Pardubicemi a následně, roku 1560 prodal královské komoře (za Maxmiliána II. Habsburského). Někdy v této době hrad pravděpodobně zanikl. Podle některých zdrojů zanikl buď za husitských válek či během vpádu uherských vojsk do východních Čech v létě 1470.\n\nV letech 1950–1961 spadaly Albrechtice do okresu Holice, od roku 1961 pak do okresu Rychnov nad Kněžnou. V roce 1981 se obec nakrátko stala součástí města Týniště n. O. Po roce 1991 se definitivně osamostatnila. Obec je součástí mikroregionu Poorlicko, oblasti Orlické hory a Podorlicko.\n\nV Albrechticích je mateřská i základní škola (jen nižší stupeň). V obci je fotbalové i volejbalové hřiště a tenisové kurty - v bezprostřední blízkosti obecního úřadu, v areálu Sokolovny. Na křižovatce ulic 1. Máje a Pardubická je každou středu otevřena knihovna, a na opačném konci vesnice, nedaleko školy, najdeme poštu. V obci jsou dvě restaurace (Na Drahách a U Pošty), přes léto je v areálu fotbalového hřiště otevřen stánek.\n\nDominantou vesnice je kostel sv. Jana Křtitele, nedaleko něj je také obecní hřbitov se zvoničkou.\n\nV roce 2010 zde byl výrazně zrekonstruován domov důchodců, který se se svou kapacitou 81 lůžek stal jedním z významných pečovatelských domů pro pacienty s Alzheimerovou chorobou.\n\nObec je plynofikovaná, částečně je zde zavedená kanalizace a veřejný vodovod. Nejbližší železniční stanice je Týniště nad Orlicí.\n\nCelková katastrální plocha obce je 523 ha, z toho je šestnáct procent orná půda. Více než polovina výměry obce jsou lesy, především borové.\n\nKe konci roku 2012 měly Albrechtice nad Orlicí 1031 obyvatel, ke konci roku 2016 jejich počet klesl na 976.\n\nObec je díky aktivitě jejích obyvatel místem, kde se koná spousta kulturních (plesy, dětský karneval, dětský den, masopustní průvod, rozsvícení vánočního stromu, koncerty, divadelní představení...) a sportovních akcí.\n\nZákladní škola Albrechtice nad Orlicí zahrnuje pouze nižší stupeň, tedy od 1. do 5. třídy. V areálu školy je také školní družina a mateřská škola a dětské venkovní hřiště.\n\nUčitelé se snaží udržovat nebo obnovovat venkovské tradice – školáci pravidelně vynášejí Moranu nebo se zapojují do masopustního průvodu. Děti se každoročně účastní také ekologických aktivit v rámci Dne Země, v areálu školy se pořádají dětské dny.\n\nMalá vodní elektrárna v obci je v provozu od roku 1925. Její výstavba začala už o tři roky dříve. V letech 1922–1923 se stavěl jez na řece Orlici, v následujících letech pak vlastní elektrárna. Od té doby je až na krátké přestávky stále v provozu. Tři Francisovy turbíny pracují výkonem 400 kW.\n\nFotbal má v Albrechticích už téměř stoletou tradici, protože se zde hraje od roku 1925. První fotbalový oddíl byl založen pod názvem Rudá hvězda. První hřiště V Borku bylo písčité. Od roku 1933 se zde kopaná hrála pod Sportovním klubem Albrechtice nad Orlicí. Jeho prvním předsedou byl hostinský František Krb, ten ve funkci působil až do roku 1949. Od té doby nosí klub zelenobílé dresy. V roce 1970 se změnil název na AC Albrechtice. V roce 1991 se po mnohých přejmenováních vrátil albrechtickému fotbalovému klubu název Sportovní klub Albrechtice nad Orlicí. Fotbalisté Albrechtic jsou právem hrdí na areál V Borku se dvěma travnatými hřišti, který byl zrekonstruován v letech 1996-97.\n\nOd roku 1974 se oddíl zúčastňuje fotbalového turnaje obcí Albrechtic pod názvem Štít Albrechtic. V pořadatelství se střídá osm obcí Albrechtice – Velké Albrechtice, Město Albrechtice, Albrechtice u Českého Těšína, Albrechtice u Lanškrouna, Lesní Albrechtice, Albrechtice nad Orlicí, Albrechtice nad Vltavou (od roku 1987), Albrechtice v Jizerských horách a Albrechtice u Mostu (do roku 1983).\n\nPravidelně se zde koncem září koná posvícenské derby mezi Albrechticemi a sousední Novou Vsí, doplněné bohatým doprovodným programem.\n\nV rámci TJ Sokol Albrechtice nad Orlicí (obnovený po roce 1990) lze vyzdvihnout především albrechtický volejbalový tým, a to jak mužský, tak ženský. Oba hrály do roku 2016 na úrovni okresů a stabilně dosahovaly dobrých výsledků. Od sedmdesátých let minulého století se na kurtech za sokolovnou pravidelně konal turnaj O zelenou šišku.\n\nV minulých letech se v místní sokolovně konal také nohejbalový Memoriál Cyrila a Metoděje nebo Orion cup, sportovní den sdružení rodičů a přátel dětí s handicapem.\n\nV areálu TJ Sokol jsou občanům obce k dispozici také v roce 2016 zrekonstruované tenisové kurty.\n\nV roce 1986 byl v Albrechticích založen oddíl orientačního běhu při základní škole Albrechtice nad Orlicí. Jeho svěřenci dosáhli mnohých významných úspěchů a to v Čechách i v zahraničí – v Polsku, Německu, Dánsku, Norsku a Itálii. V obci byly pořádány velké závody, jako bylo Mistrovství ČSFR a nebo mezinárodní závody s německým Magdeburgem.\n\nOd roku 2005 se v areálu restaurace Na Drahách (zvané taktéž U Krbů) pořádá turnaj ve střelbě ze vzduchové pistole.\n\nV roce 2011 se konala první obecní plavba po Orlici (z Kostelce nad Orlicí do Týniště nad Orlicí). Z obecní plavby se postupně stala tradice, voda se jezdí pravidelně, někdy i dvakrát ročně, s účastí až 100 lidí na jeden termín.\n\nDobrovolní hasiči mají v Albrechticích dlouhou tradici sahající až do roku 1888. Kromě občasných zásahů, například při povodních nebo požárech v nedalekém okolí, organizují albrechtičtí dobrovolní hasiči také hasičskou soutěž nebo každoroční pálení čarodějnic. V roce 2008 získali hasiči darem od hasičů z partnerského města Wörgl nový hasicí vůz – Mercedes 1113.\n\n\n"}
{"id": "118453", "url": "https://cs.wikipedia.org/wiki?curid=118453", "title": "Davle", "text": "Davle\n\nMěstys Davle (j. č., tedy: \"ta Davle, do Davle, v Davli\") se nachází na soutoku Vltavy a Sázavy, 22 km jižně od centra Prahy, v okrese Praha-západ, kraj Středočeský. Žije zde obyvatel.\n\nSvou polohou je startovním, případně cílovým místem pro turistické výlety. V rekreačním období se počet obyvatel obce několikanásobně zvyšuje přítomností rekreantů, pravidelných (majitelů chat v Davli a okolí) či projíždějících, kteří využívají místních služeb. Pro okolní obce plní Davle funkci přirozeného centra.\n\nPrvní zmínka o obci Davli je spojována se založením benediktinského kláštera sv. Jana Křtitele, který založil v roce 999 na vltavském ostrově sv. Kiliána (před soutokem se Sázavou) český kníže Boleslav II. Přestože je osada pravděpodobně staršího původu než klášter, ke kterému náležela jako jedna z 31 osad a vsí, bere se rok 999 za rok, kdy lze poprvé historicky prokázat její existenci. V bule papeže Klimenta V. z roku 1310 se o Davli hovoří jako o městysi. Davle již od středověku měla znak a trhové právo. Význam vyplynul přirozeně z polohy místa u důležitých vodních cest, podél kterých vedly i pozemní stezky.\nKlášter byl roku 1517 opuštěn. V kraji byla rozvinuta řemesla, například hrnčířství, kovářství, sedlářství a obuvnictví. V druhé polovině 13. století se v okolí soutoku těžilo zlato. Obec byla i významným bodem pro voroplavbu i jinou vodní dopravu na obou řekách. V roce 1848 byla obec součástí panství Slapy a Davle a patřila k Berounskému kraji.\n\nOd roku 1900 vede do Davle železnice. Od roku 1905 je v Davli most, v letech 1906–1909 byl zregulován tok Zahořanského potoka, který se do Vltavy zprava vlévá v osadě Libřice, přičemž v rámci prevence půdní eroze byly zalesněny okolní svahy.\n\nV létě roku 1968 se v Davli natáčely scény k filmu \"Most u Remagenu\". Remagenský most byl ve filmu představován starým davelským mostem.\n\nObci byl 11. března 2008 obnoven status městyse.\n\nV historii obce působilo mnoho spolků: sbor dobrovolných hasičů, sokolská jednota, divadelní ochotníci, včelaři i zahrádkáři. Nejvýznamnější byl plavecký spolek Vltavan, založený roku 1897, který sdružoval plavce (voraře, šífaře), ledaře, pískaře, rybáře a další profese spojené s vodou. Vltavan se věnoval též sociální a kulturní činnosti, je s ním spojeno i jméno místního skladatele Antonína Borovičky.\n\nV Davli v mládí žil spisovatel Vladislav Vančura, žili zde například konstruktér Vojtěch Kryšpín, akademická malířka Cyrila Dítětová, spisovatelka a učitelka Božena Hoffmeisterová, kontrabasista České filharmonie Zdeněk Benda.\n\nObec má základní síť prodejen, zdravotnické zařízení, základní školu, poštu, sportovní halu, společenský sál, spořitelnu a knihovnu. Nachází se zde také výjezdové stanoviště soukromé záchranné služby Asociace samaritánů České republiky. V roce 2006 byla budována kanalizace a čistírna odpadních vod.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV městysi Davle \"(přísl. Měchenice, Sloup, Svatý Kilián, 1560 obyvatel, poštovní úřad, telegrafní úřad, telefonní úřad, přístav, četnická stanice, katol. kostel, synagoga, sbor dobrovolných hasičů)\" byly v roce 1932 evidovány tyto živnosti a obchody: lékař, 2 nákladní autodopravci, biograf Sokol, 2 cihelny, továrna na elektromotory, holič, 16 hostinců, hotel Helgoland, hrnčíř, kapelník, 2 klempíři, konsum Včela, 3 kováři, kožišník, 3 krejčí, 4 nákladní lodní dopravci, lom, malíř pokojů, obchod s materiálním zbožím, obchod s obuví Baťa, 4 obuvníci, palivo, 2 pekaři, pila, pokrývač, realitní kancelář, 9 rolníků, výroba kožených rukavic, 4 řezníci, sadař, 10 obchodů se smíšeným zbožím, soustružník, spořitelní a záložní spolek pro Davli, 3 stavitelé, 4 švadleny, 5 trafik, 5 truhlářů, obchod se zemskými plodinami.\n\nPočet obyvatel je uváděn za Davle podle výsledků sčítání lidu včetně místních části, které k nim v konkrétní době patří. Je patrné, že stejně jako v jiných menších městech Česka počet obyvatel v posledních letech roste. V celé davlecké aglomeraci nicméně žije necelých 2 tisíce obyvatel.\n\nObec má dvě katastrální území (\"Davle\" a \"Sázava u Davle\"), v nichž jsou stanoveny tři části obce:\nDavle sousedí na jihu u řeky se Štěchovicemi, podél Sloupu s Hvozdnicí, na Bojovském potoku s Klíncem, na severu na levém břehu s Měchenicemi. Na pravém břehu Vltavy sousedí na severu s Oleškem (obec Březová-Oleško), na západě s katastrálním územím Sázava u Petrova (místní část Chlomek obce Petrov). Přes Sázavu sousedí davelská část Sázava s obcí Hradištko.\n\nNejvětšími vrcholy na území obce jsou Suchý vrch (381 m n. m.) nad Svatým Kiliánem, Řeřichový vrch (367 m n. m.) západně od Sloupu, Stará hora (324 m n. m.) severozápadně od Sloupu.\n\n\nV obci jsou dva mosty přes Vltavu: Starý davelský most z roku 1905, který je nyní rekonstruován na lávku, a silniční most Vltavanů, zprovozněný v roce 1991. Přes Sázavu v blízkosti soutoku žádný most ani přívoz nevede (v minulosti zde však přívoz byl), nejbližší sázavský most spojuje Petrov a Pikovice asi 3 kilometry před soutokem. V Davli zasahuje na obě řeky vzdutí vodní nádrže Vrané, starý davelský most byl kvůli ní pro umožnění plavby parníků v roce 1934 ve středním poli o 1,5 metru zvyšován. V minulosti byly v Davli přes Vltavu tři přívozy: jeden od sv. Kiliána k hospodě Mandát, druhý u soutoku se Sázavou a třetí z Libřice do Davle.\n\nDopravní síť\n\nVeřejná doprava 2011\n\nPřes Libřici vede pobřežní vltavsko-sázavská červená turistická značená trasa č. 0001 od Vraného, dále podél železniční tratě a proti toku Sázavy k Pikovicím. Žlutě značená trasa č. 6075 vede rovněž na východ, podél silnice II/104 směrem na Chlomek a Petrov a k Jílovému; po podobné trase vede cyklotrasa č. 19 (zatím jediná značená cyklotrasa na území Davle). Z Libřice je modře značena trasa č. 1037 na východ údolím Zahořanského potoka. Zeleně značená trasa č. 3041 vede z Davle na západ přes Sloup do Bojova.\n\n"}
{"id": "118455", "url": "https://cs.wikipedia.org/wiki?curid=118455", "title": "Lužany (okres Jičín)", "text": "Lužany (okres Jičín)\n\nObec Lužany se nachází v okrese Jičín v Královéhradeckém kraji, zhruba 9 km východně od Jičína. Žije v ní obyvatel.\n\nPrvní písemná zmínka o obci pochází z roku 1052. Listina dokazující k tomuto roku existenci vsi (tehdy ještě pod názvem \"Loužany\") byla nalezena při rekonstrukci kostela.\n\nNázev obce vznikl pravděpodobně od skutečnosti, že byla obec postavena v mělkém údolí, kde se nacházely četné louže. Jiné zdroje odvozují jméno obce od luhů.\n\nNa severním okraji obce u rybníku Marešák se nachází autokemp, který je v provozu od dubna do října. Provozovatelem kempu je obec Lužany.\n\n\n"}
{"id": "118456", "url": "https://cs.wikipedia.org/wiki?curid=118456", "title": "Máslovice", "text": "Máslovice\n\nObec Máslovice leží ve Středočeském kraji v okrese Praha-východ 7 km severně od okraje Prahy. Vlastní vesnice leží na kopci nad Vltavou, ale k obci patří i bývalý mlýn Dol (dnes Výzkumný ústav včelařský) a pás rekreačních objektů v údolí Vltavy naproti Libčicím, k nimž jezdí z Dolu přívoz. Žije zde obyvatel.\n\nExistence obce je doložena poprvé v roce 1052 v darovací listině knížete Břetislava staroboleslavské kapitule. Církev držela obec až do roku 1706, kdy ji prodala Karlu Josefu Voračickému, který ji připojil k Chvatěrubům. Později byla prodána Matthiasi Friedrichovi von Riese-Stallburg, který ji připojil ke svým Panenským Břežanům.\n\nAž do poloviny 19. století bylo v obci kromě statku pouze několik domů. Počet obyvatel se výrazněji zvýšil až s rozvojem průmyslu v sousedních Libčicích nad Vltavou.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDopravní síť\n\nVeřejná doprava 2011\n\n\n"}
{"id": "118457", "url": "https://cs.wikipedia.org/wiki?curid=118457", "title": "Horní Bojanovice", "text": "Horní Bojanovice\n\nHorní Bojanovice (německy \"Ober Bojanowitz\") jsou stará česká zemědělská a vinařská obec v okrese Břeclav, v Jihomoravském kraji. Leží 40 km jižně od Brna poblíž dálnice D2, 6 km od Hustopečí, v údolí jednoho z výběžků Ždánického lesa. Nadmořská výška je 248 m n. m. Žije zde obyvatel.\n\nPrvní písemná zpráva o obci Horní Bojanovice je z roku 1298. Náležela až do roku 1356 místním vladykům. Tehdy ji koupili páni z Kunštátu, roku 1510 Pernštejnové, roku 1551 Drnovští z Drnovic. Za pobělohorských konfiskací připadla ves kardinálu Ditrichštejnovi. Ten ji roku 1626 směnil a poté se v držbě vystřídala řada rodů. V obci se po staletí pěstují především červená, ale i bílá vína. Udržují se zde lidové zvyky, zejména krojované hody, které se konají na svátek svatého Vavřince kolem 10. srpna. Obcí prochází Velkopavlovická vinařská cyklostezka.\n\nNázev obce se vyvíjel od varianty v Boyanowicz (1356), Hornie Bogianowicze (1464), z Hornych Boyanowicz (1480), na Hornych Buyanowiczych (1528), v Hornijch Boganowiczych (1594), Horni Boyanowicze (1615), Ober Boyanowitz (1673), Boyanowitz (1718), Ober Bojanowitz (1720, 1751), Ober Bojanowitz a Hornij Bojanowice (1846), Ober Bojanowitz a Horní Bojanovice (1872). Místní jméno vzniklo z osobního jména Bojan, k němuž byla přidána přípona -ovice a znamenalo ves lidí Bojanových. Přívlastkem Horní (Superior) se liší od Dolních Bojanovic od roku 1464.\n\nPrvní písemná zmínka o Bojanovicích pochází z 9. dubna 1298, kdy český král Václav II. potvrdil nadaci jednoho lánu od brněnského měšťana Gerbota pro stavbu kostela Panny Marie. Originál listiny je uložen v Archivu města Brna. Horní Bojanovice zde označuje název Woyanowicz. Ve 14. století byly Bojanovice vsí vladyckou, například v roce 1349 je vlastnil Záviš z Bojanovic, roku 1356 bratři Vojslav, Jakub, Filip a Janek z Bojanovic. To ovšem nevylučovalo, aby v pozdějších letech nepatřily k jejich majitelům i nejprestižnější rody (Kunštáti, Pernštejnové či kardinál Dietrichštejn).\n\nVýznamnou měrou se na vývoji obce odrazila i skutečnost, že Horní Bojanovice patřily od svého vzniku k samostatným panským dvorcům. V 19. a 20. století představoval významný zdroj obživy Bojanovic zdejší velkostatek vlastnící rovněž lihovar.\nVýznamným pramenem pro poznání novodobých dějin obce jsou kroniky obce vedené od roku 1924.\n\nDějiny Horních Bojanovic jsou především dějinami vinařství, díky němuž obec představovala pro své majitele lukrativní podnik. Rozloha vinic zde tradičně (až do první poloviny 19. století) převyšovala výměru polí. Například v polovině 18. století naměřili v obci 1249 měřic a 4,5 achtele vinic, zatímco orné půdy pouze 873 měřic. Drtivou většinu vinic tvořily vinohrady poddanské (vrchnost ze zmiňované výměry vlastnila jen 85 měřic). Obec je součástí velkopavlovické vinařské oblasti.\n\nVinařství tvořilo celá staletí nejdůležitější složku místního hospodářství. V 11. až 13. století byli nositeli rozvoje vinařství kláštery a feudálové. Novou epochu pak znamenalo zakládání měst a příchod německých kolonistů se zkušeností s pěstováním vinné révy. Ve 14. až 16. století pěstování révy zdomácnělo také v mnoha poddanských vesnicích. Začátek 17. století však přinesl nevlídné počasí a choroby, vpády vojsk, třicetiletou válku. Mnohé vinice zanikly a nebyly už vůbec obnoveny. Ke stabilizaci dochází až začátkem 18. století. I hornobajonovické vinařství dosáhlo nového zenitu. Podle tereziánského katastru zaujímaly vinice 53 % rozlohy obce. Začátkem 20. století začal výměr vinic opět klesat. Vinice napadl révokaz. Většina z nich byla zničena. Od roku 1904 se začalo s vysazováním vinic na odolných amerických podložkách.\n\nV Horních Bojanovicích se tradičně pěstovala především červená vína. Sklepy a lisovny se budovaly ve zdejším svahovitém terénu jednotlivě v rámci každé usedlosti. Původní typické vinohradnické stavby zahrnují lisovnu, šíji a vlastní sklep. Zdejší lisovny mívaly půdy, v nichž se skladovalo vinohradnické nářadí.\n\nŽivot vesnické komunity se odvíjel v pravidelném rytmu střídajících se ročních období s jejich svátky, jak je přinášel liturgický kalendář. Tyto svátky obvykle mívaly svou oficiální – církevní tvář a pak tu volnější, ovlivněnou lidovými tradicemi, zvyky a kulturou. Dodnes se řada z těchto zvyků dodržuje, mnohé ovšem už jen v transformované podobě, mnohé byly zapomenuty. Nejvýznamnější jsou svatovavřinecké hody (a následující hodky), tříkrálová koleda, ostatky, vynášení smrtky, velikonoční pomlázka, filipojakubská noc a vánoční obyčeje. Podobný charakter oslav – ovšem častěji intimnější – měly i svátky rodinné: křest, biřmování, svatba, pohřeb. Dosud je průběh mnohých z nich ovlivněn staletými tradicemi a v obci dodržován.\n\nTříkrálové obchůzky se těšily velkému respektu. Děti chodily i do přespolních obcí a obchůzka mohla trvat i tři až čtyři dny (spalo se u příbuzných nebo známých). Koledníci byli obdarováváni především koláči a penězi. Hornobojanovší koledníci jsou i hrdiny dojemné povídky bratří Mrštíků nazvané Svatí Tři králové zařazené do prvního dílu \"Roku na vsi\", kde se Bojanovice skrývají pod názvem Havranice.\n\nDalším významným obyčejem byly ostatky. Smažily se koblihy a podávaly se s vínem. V pondělí chodily maškarády, v úterý vyhrávala harmonika a buben. Oproti bývalým zvyklostem se nyní oslavy posouvají na sobotu, neděli, případně pondělí, kdy se pochovává basa.\n\nSmrtka se vynášela až do 50. let 20. století. Zhotovovala se ze slámy, odívala se do starých šatů a na krku měla růženec z vaječných výdunků. Na smrtnou neděli se šlo napříč celou vesnicí na dolní konec, kde byla u potoka zapálena.\n\nVelikonoční pondělní obchůzka (šlahačka) s pomlázkou – „žílou“ začínala už ve čtyři hodiny ráno, aby byla děvčata překvapena ještě v posteli. Protože domy nebyly otevřeny tak brzy, byla každá usedlost zdolávána z humen. Výjimečné nebylo ani šlahání od děvčat, která na to měla právo v pondělí odpoledne a v úterý.\n\nO filipojakubské noci se za okna, dveře a vrata zastrkovaly větvičky černého bezu, aby dům ochránily proti čarodějnicím. Ten večer se stavějí i májky před dům starosty, učitele, před faru a stárkám.\n\nHody představují v Horních Bojanovicích největší událost mezi výročními svátky. Slaví se jednou do roka kolem 10. srpna, na nějž připadá svátek Sv. Vavřince, patrona zdejšího kostela. Podle ústní tradice existovaly i hody podzimní – císařské, které se obecně zaváděly koncem 18. století.\n\nPočátkem července – na němčičské hody – volila chasa za přítomnosti starosty a radních čtyři stárky, později se od tohoto pravidla upustilo a počet byl překračován nahoru i dolů. Původně se hody slavily tři dny: v neděli, v pondělí a v úterý. Od 50. let 20. století se slaví jen dva dny – v sobotu a v neděli.\n\nDříve se na ranní mši v první hodový den stárky dostavovaly ještě s šátky na hlavách, na odpolední požehnání již ve věncích. Taneční místo – plac byl původně hliněný a upravoval se plevami a pískem. Tančila se polka, valčík a večer mazurka. Tradiční obřadní tance regionu – zavádka, skočná a verbuňk – byly počátkem 20. století již téměř zapomenuty. Zavádkou byla slavnostně uvedena do tance všechna děvčata v obci, počínaje první až čtvrtou stárkou. Děvčata při ní skládala poplatek stárkům, kterým si zajišťovala bezplatný vstup ke všem muzikám v roce, proto byla tato druhá část zavádky označovaná jako „skládka“.\n\nStárkovu pravomoc a hodnost reprezentovalo fedro. S ním přicházeli stárci k máji a zahajovali hody slavností zavádkou. Fedro je brslenová hůl, na niž jsou zdola nahoru strouhány tenké hobliny a nahoře na způsob víchu svázány pentlemi. Pod vích se přivazoval turecký šátek lemovaný krajkami.\n\nVstupné se na hodech v první polovině 20. století nevybíralo. Vše kryla sóla. Svoje sóla měli přespolní, stará vojna, mužáci, řemeslníci…\n\nK hodům ve 20. století hrála vždy dechovka. Stejně jako taneční projev se i hudební postupně přizpůsobil obecnému vkusu. Poslední předválečné hody trvaly jen dva dny. Za války platil zákaz zábav, který ale nebyl striktně dodržován, takže se hody a jiné zábavy pořádaly v lese pod „Štumperkama“ nebo ve stodolách.\n\nV souvislosti s intenzivnějším politickým a spolkovým životem prvních tří desetiletí 20. století přestaly být hody jednotícím prvkem obce a stávaly se prestižní akcí různých stran nebo spolků. Horní Bojanovice potkal v roce 1947 rozkol v hodech mezi lidovci a hasiči. Stárci obou stran chodili dům od domu a zvali na své hody. (Tyto obchůzky se od té doby provádějí dodnes.) Hody však byly úspěšné, trvaly až do pátku. Za čtrnáct dní po hodech se konají hodky, a to dva dny. Byly financovány výtěžkem z hodů.\n\nNevěstu si původně ženich vybíral po dohodě s rodiči, protože měla být majetkově rovnocenná. Když námluvy dopadly dobře, šli snoubenci na faru ohlásil termín svatby. Před jejím uskutečněním se konaly trojí ohlášky. Svatba se konala vždy v domě nevěsty. Vyklidila se světnice a vypůjčily se stoly a lavice. Hosté se zvali čtrnáct dní předem. Chodili zvát ženich i nevěsta. A znovu v neděli před svatbou. V pondělí se sešla mládež a pořádala se svíca. Mládenci chodili po vsi a obcházeli svatebčany.\n\nRáno v den svatby mládenci odvedli ženicha do domu nevěsty. Zde se podávalo víno, bábovka a koláče. Ceremoniál provázely verše a písně. Odprošovalo se a děkovalo rodičům a poté se svatební průvod odebral na svatební obřad do kostela. Oběd u ženicha býval tradiční: křenová omáčka s hovězím masem. Zahajoval ho starší družba opět verši. Večer se svatebčané odebrali do hostince, kde byla muzika, zde čekala chasa s „vynšem“ a byla pohoštěna koláči a vínem. Pozdě večer si svatebčané „odskočili“ do nevěstina domu na večeři (obvykle se podávala zvěřina). Po večeři se vraceli do hostince, kde se hrálo až do rána. Druhý den obešli novomanželé hosty a zvali je na hostinu, která začala jako oběd a pokračovala do večerních hodin. Podle tradice ženich a nevěsta byli oblečeni v kroji.\n\nTradice malování kraslic je v Horních Bojanovicích věc stále živá a pro obec charakteristická. Kraslice se zdobí technikou reliéfování voskem. Základním principem je stopa vosku nanášená na bílá nebo barevná vejce tahem špendlíkové hlavičky, kolínkem slámy nebo zápalkou. Vzniká ornament z tečky a čárky, spojovaných do nejrůznějších kombinací. K základním motivům patří varianty hvězdic, karafiátů, ratolestí, či kompozice z teček.\n\nPodobné kraslice jsou známy jen na Hustopečsku (Boleradice, Velké Pavlovice a Horní Bojanovice), Kloboucku a okolí Ždánic. Analogie se nachází ještě v jižních Čechách a na východním Slovensku. Spektrum barev, jimiž se zdejší kraslice zdobí, nezná mezí. Převažující barvou je ovšem bílá.\n\nObec se horopisně nachází v jižních výběžcích Ždánického lesa, v jeho části zvané Boleradická vrchovina. Typickými horninami jsou třetihorní usazeniny, zejména slídnaté pískovce. Podnebí je mírné, teplé, i když oproti jižnějším částem Břeclavska jsou srážkové úhrny vyšší.\n\nGeobotanicky se na území katastru nachází dubohabrové háje, údolní luhy a olšiny, šípákové doubravy i skalní lesostepi. Typický je i výskyt zavlečeného akátu. Z rostlin se vyskytují běžné typicky teplomilné, ale i vzácné druhy. Na katastru obce leží část přírodní rezervace Přední kout o celkové rozloze 692,83 ha. Jedná se o nadregionální biocentrum reprezentativního typu, obsahující teplomilné doubravní, mezofilní hájové a subxerofilní ladní ekosystémy.\n\nPodle sčítání 1930 zde žilo v 218 domech 872 obyvatel. 862 obyvatel se hlásilo k československé národnosti a 6 k německé. Žilo zde 869 římských katolíků a 3 evangelíci.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\nNejvýznamnější památkou je kostel svatého Vavřince, jenž prošel několika stavebními úpravami. Stavba má původní gotické jádro a nynější podoba chrámu pochází z konce 16. století. Ve 40. letech 20. století se objevily názory, že možná původně byl opevněn, tak, jako kostel v sousedním Kurdějově nebo blízké Nosislavi. Ve zvonici se ukrývají zachovalé renesanční zvony, jakých je v Česku jen málo. Zvon svatý Vavřinec pochází z roku 1562 a je vysoký 105 cm. Druhý, ještě starší zvon pochází z roku 1504, na plášti je zdoben reliéfem Panny Marie s Ježíškem a vysoký je 85 cm. Vzácnou památkou, která se však v kostele nenachází, je gotická hornobojanovická Madona. Ve stěně pod kůrem je vsazen renesanční náhrobek měšťana pana Michala Wahilaba z Vizovic z roku 1603.\n\nDalší památky představují drobné sakrální stavby. Mezi nejdůležitější patří kaple sv. Rocha, sv. Šebestiána a sv. Rozálie a kaple sv. Floriána. Obě pochází z poloviny 18. století.\n\n\n\n\n"}
{"id": "118458", "url": "https://cs.wikipedia.org/wiki?curid=118458", "title": "Vejvanovice", "text": "Vejvanovice\n\nObec Vejvanovice se nachází v okrese Chrudim, kraj Pardubický. Žije zde obyvatel. Obcí protéká potok Ježděnka, která se pod obcí vlévá do říčky Novohradky. Železniční zastávka trati Chrudim – Moravany je umístěna na kraji obce ve směru na Úhřetice. Obě obsluhované autobusové zastávky (trasy Chrast – Pardubice a Chrudim – Hrochův Týnec), jsou ve středu obce (Vejvanovice a Vejvanovice, prodejna).\n\nPrvní písemná zmínka o obci pochází z roku 1167.\n\n\nV obci je zřízena základní škola (první stupeň), funguje zde obchod, hospoda (Na kopečku), k dispozici je také sportovní areál (tzv. \"Sokolovna\") s dětským hřištěm, hřištěm na volejbal a malým fotbalovým hřištěm. V roce 2015 byla dokončena rekonstrukce bývalé hospody u Kubíků, která nyní slouží jako kulturní dům k obecním i soukromým akcím. V blízkosti Novohradky byla vybudována asfaltová polní cesta dlouhá téměř 900 m, hojně využívaná inline bruslaři. Bývalé koupališti slouží jako požární nádrž a také pro rekreační rybolov. Podél Novohradky bylo v rámci pozemkových úprav v roce 2005 provedeno zatravnění a výsadby dřevin v rámci vybudování regionálního biokoridoru č. 1346.\n\nV obci aktivně funguje Sbor dobrovolných hasičů a Český svaz žen. Tyto spolky mimo jiné zajišťují pořádání a spolupořádání kulturních akcí pro děti i dospělé.\n"}
{"id": "118459", "url": "https://cs.wikipedia.org/wiki?curid=118459", "title": "Všehrdy (okres Chomutov)", "text": "Všehrdy (okres Chomutov)\n\nObec Všehrdy () se nachází v okrese Chomutov, kraj Ústecký, při potoce Hačka zhruba 5,5 km jihovýchodně od Chomutova. Žije zde obyvatel. V obci je Věznice Všehrdy pro mladistvé a dospělé muže s kapacitou necelých 600 míst.\n\nNázev vesnice je odvozen ze slov \"vši\" (všichni) a \"hrdí.\" V některých listinách se používá německý název převzatý ze slova \"Černčín.\" V historických pramenech se jméno vesnice vyskytuje ve tvarech Schehorn (1295), Czirnczin (1325), de Wssehrd (1370), ve Všehrdech (1478), prodal ves Tssernou jinak Všehrady (1609) nebo Tscheren (1787).\n\nPrvní písemná zmínka o obci pochází z roku 1295.\n\nU Všehrd se v minulosti těžila ložiska kamenečných břidlic s obsahem zinkové rudy hemimorfitu a tzv. bělotvorné zásady (všehrdské bělky), která se dodávala do rakovnických keramických závodů.\n\nPři sčítání lidu v roce 1921 zde žilo 239 obyvatel (z toho 122 mužů), z nichž bylo 23 Čechoslováků, 208 Němců a osm cizinců. Kromě jednoho člověka bez vyznání a patnácti evangelíků patřili k římskokatolické církvi. Podle sčítání lidu z roku 1930 měla vesnice 252 obyvatel: pět Čechoslováků, 241 Němců a šest cizinců. Dva z nich byli bez vyznání, osm patřilo k evangelickým církvím a ostatní se hlásili k římskokatolické církvi.\n\nDne 22. května 1938 se konaly volby do obecních zastupitelstev. Z rozdělených 143 hlasů ve Všehrdech získaly 103 hlasů Sudetoněmecká strana a čtyřicet hlasů Německá sociální demokracie.\n\nNa návsi stávala novorománská kaple Narození Panny Marie z doby okolo roku 1880. Byla obdélná s malým presbytářem a štíhlou hranolovou věží v ose vstupního průčelí. Zbořena byla v roce 1982.\n\n"}
{"id": "118460", "url": "https://cs.wikipedia.org/wiki?curid=118460", "title": "Vřesník", "text": "Vřesník\n\nObec Vřesník se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1338.\n\n\n\n"}
{"id": "118461", "url": "https://cs.wikipedia.org/wiki?curid=118461", "title": "Nová Ves u Chýnova", "text": "Nová Ves u Chýnova\n\nObec Nová Ves u Chýnova () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o obci pochází z roku 1379.\n\n"}
{"id": "118463", "url": "https://cs.wikipedia.org/wiki?curid=118463", "title": "Smilovice (okres Rakovník)", "text": "Smilovice (okres Rakovník)\n\nObec Smilovice se nachází v okrese Rakovník, kraj Středočeský, zhruba 17 km severovýchodně od Rakovníka a 12 km jižně od Loun. Žije zde obyvatel.\n\nPrvní písemná zmínka o obci pochází z roku 1197.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Smilovice \"(přísl. Nové Smilovice, Staré Smilovice, 162 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie ve Smilovicích, hostinec, kolář, kovář, 2 krejčí, mlýn, obuvník, 10 rolníků, obchod se smíšeným zbožím, trafika, zahradnictví.\n\n\nDopravní síť\nVeřejná doprava 2011\n\n"}
{"id": "118464", "url": "https://cs.wikipedia.org/wiki?curid=118464", "title": "Křenice (okres Praha-východ)", "text": "Křenice (okres Praha-východ)\n\nObec Křenice se nachází v okrese Praha-východ, kraj Středočeský. Rozkládá se asi dvacet jedna kilometrů východně od centra Prahy a pět kilometrů severně od města Říčany. Díky své poloze blízko hranice Prahy se obec rychle rozrůstá. Žije zde obyvatel.\n\nNázev obce vznikl z původního názvu chřenná – křenná ves (lidově \"ta Křenice\", \"do Křenice\", \"v Křenici\", \"křenickej\" atd.).\n\nArcheologické nálezy v obci a jejím blízkém okolí prokázaly lidská sídliště již v období kolem 6. století př. n. l. Též v následujících stoletích zde je osídlení prokazatelné, neboť některé nálezy pocházejí až z 1. století př. n. l.\n\nPrvním známým majitelem vsi byl pražský měšťan Henslin, syn Seibotha z Benešova (1331). Z tohoto roku je zároveň první zmínka o obci. Další majitelé se velmi často střídali, pro zajímavost uveďme snad jen Vchynské ze Vchynic, Smiřické ze Smiřic, Skalské z Dubu a Zajíčky z Křenic. Roku 1590 Albrecht Jan Smiřický koupil od Jana a Hertvíka Skalských z Dubu tvrz a ves Křenice s poplužním dvorem. Roku 1613 na Chřenicích zemřel rytíř Daniel Skalský z Dubu.\n\nPo bělohorské konfiskaci přešlo roku 1623 panství Smiřických na rod Lichtensteinů, Křenice patřila k uhříněveskému panství. Berní rula k roku 1654 uvádí ves jako \"„celou pustou, v kterýžto bejvali gruntové – sedlští Koptovský, Kryzovský, Gruntovský, Kotlíkovský, Chocholovský – chalupnický: Packovský, Kovárnovský.“\"\n\nRozvoj vsi v 19. století zachycuje mapa stabilního katastru z roku 1842, kde je patrná uzavírající se zástavba statků kolem dnešní návsi. Rozvoj drobné domkářské zástavby proběhl hlavně v období mezi dvěma světovými válkami. Během první světové války zahynula řada občanů na evropských bojištích, druhá světová válka se vojenskými akcemi dotkla obce jen okrajově. V roce 1936 byla v obci založena tělovýchovná jednota Sokol, která funguje až do současnosti.\n\nObec je typickým příkladem vesnice, kde proběhly stavební zásahy v souladu s požadavky lidí na komfort bydlení podobný městskému, bez uvědomění si hodnot venkovské zástavby. Došlo k zásahům především do vnějšího vzhledu obce – odstranění zdí s hranicemi, zdobných prvků na fasádě, výměnou oken, dveří, vrat. Velmi rušivě působí řešení dopravy v obci, především velké zatížení nákladní dopravou.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Křenice \"(451 obyvatel)\" byly v roce 1932 evidovány tyto živnosti a obchody: obchodník s dobytkem, 2 hostince, kolář, kovář, obuvník, pekař, 4 rolníci, 2 řezníci, 2 obchody se smíšeným zbožím, trafika, truhlář, velkostatek Brych.\n\nNejstarší dochovanou památkou obce je zvon z roku 1747 od Jana Horálka, původně byl asi umístěný na dřevěné zvonici, ta současná, kamenná pochází z přelomu 19. a 20. století. Vedle ní stojí poutní kříž na soklu z roku 1841 (kříž samotný s ukřižovaným Ježíšem a Pannou Marií pochází ze hřbitovního kříže a je podstatně mladší). Pomník padlým z dvacátých let dvacátého století připomíná jedenáct křenických rodáků padlých v první světové válce. V horní části byla dodatečně připevněna deska na památku dalšího rodáka dr. Josefa Kratochvíla, který byl popraven nacisty.\n\nTvrz stávala do roku 1650 v prostoru bývalého panského hospodářského dvora a jiné stopy po ní nejsou. Je možné, že zbytky jejích konstrukcí se nachází v některé z dochovaných hospodářských nebo obytných staveb. Ze staveb panského dvora se dochovalo již jen torzo. Z barokního špýcharu z roku 1780 stojí už jen obvodové zdivo. V poměrně dobrém stavu je už jen budova bývalého kravína z roku 1875 vyzděná z kyklopského žulového zdiva.\n\nDopravní síť\n\nVeřejná doprava\n"}
{"id": "118465", "url": "https://cs.wikipedia.org/wiki?curid=118465", "title": "Jedlá", "text": "Jedlá\n\nJedlá () je obec v okrese Havlíčkův Brod v Kraji Vysočina. Žije zde obyvatel.\n\n\nPrvní písemná zmínka o obci pochází z roku 1554.\n\n\n"}
{"id": "118466", "url": "https://cs.wikipedia.org/wiki?curid=118466", "title": "Václavy", "text": "Václavy\n\nObec Václavy se nachází v okrese Rakovník, kraj Středočeský, zhruba 11 km zjz. od Rakovníka. Žije zde obyvatel.\n\nPrvní písemná zmínka o obci pochází z roku 1453.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Václavy \"(210 obyvatel)\" byly v roce 1932 evidovány tyto živnosti a obchody: 2 hostince, 2 kováři, 2 rolníci, 2 obchody se smíšeným zbožím, trafika, velkostatek Hlušička.\n\nDopravní síť\n\nVeřejná doprava 2011\n"}
{"id": "118467", "url": "https://cs.wikipedia.org/wiki?curid=118467", "title": "Valchov", "text": "Valchov\n\nObec Valchov se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci je z roku 1378, kdy se hlásí k boskovickému panství. Pozemkové knihy byly vedeny od roku 1580. V 18. století se tu také těžila železná ruda a skalice.\n\nOd 1. ledna 1986 do 31. prosince 1991 byla obec součástí města Boskovice.\n\n\nJménem obce byla pojmenována i neprůhledná varianta jantaru – valchovit.\n\n\n"}
{"id": "118469", "url": "https://cs.wikipedia.org/wiki?curid=118469", "title": "Touch (album, Amerie)", "text": "Touch (album, Amerie)\n\nTouch je druhé řadové album americké r&b zpěvačky Amerie. Album obsahuje i velmi úspěšnou píseň \"1 Thing\", kterou Amerie nazpívala společně s Eve. Deska získala i nominaci na prestižní cenu \"Grammy Awards\" a to v kategorii nejlepší r&b album\n\n"}
{"id": "118470", "url": "https://cs.wikipedia.org/wiki?curid=118470", "title": "Rádlo (okres Jablonec nad Nisou)", "text": "Rádlo (okres Jablonec nad Nisou)\n\nRádlo je obec nacházející se v okrese Jablonec nad Nisou, kraj Liberecký. Žije zde  obyvatel.\n\n\nK Rádlu dále náležela nebo náleží menší část zaniklých, popř. polozaniklých osad Svatý Kříž (), větší část Hájku (), jehož menší část se zachovala coby samota patřící k Rychnovu u Jablonce nad Nisou, a existující osady Dolní Dobrá Voda (), Dobrá Voda () a Nový Svět ().\n\nV minulosti byly součástí Rádla i zaniklá osada Mohelka a tři mlýny v údolí říčky Mohelky, zvaném \"Hölleloch\" - neexistující Rádelský mlýn (; patřil k výše zmíněné osadě Mohelka), na jehož místě se nachází křižovatka rychlostní komunikace R 35 a silnice I/65, Papírna (; pod osadou Svatý Kříž) a Schneiderův mlýn (), na jejichž místě stojí zástavba do současnosti.\n\nPrvní písemná zmínka o obci pochází z roku 1454, kdy klášter v Hradišti prodal Jindřichovi z Valdštejna mimo jiné i faru Rychnov s Rádlem za 500 kop gr. českých. Osady Milíře i Dobrá Voda jsou zmiňovány až v 17. století. Před rokem 1848 patřilo Rádlo k panství Svijany a faře Rychnov. Osada Milíře (obec Jeřmanice) k panství Starý Dub a faře Jeřmanice. Po roce 1948 bylo Rádlo součástí soudního a politického okresu Jablonec n. N., osada Milíře spolu s Jeřmanicemi patřila do politického a soudního okresu Liberec.\n\nV obci je mateřská školka a I. stupeň základní školy. Řada spolků a sdružení: Sbor dobrovolných hasičů, chovatelé, myslivci, Sokol Rádlo, turistický oddíl rádelské Šlapky.\n\n\n\n\n\nObec je spojena četnými autobusovými spoji s Jabloncem nad Nisou a Rychnovem u Jablonce nad Nisou. V blízkosti se nachází silnice I/35. Roku 1859 byla zbudována železniční trať Pardubice – Liberec; v jihozápadní části Rádla se nachází vlaková zastávka, kde v současnosti zastavují osobní vlaky linky Liberec – Nová Paka.\n\n\n"}
{"id": "118471", "url": "https://cs.wikipedia.org/wiki?curid=118471", "title": "Vižina", "text": "Vižina\n\nObec Vižina se nachází v okrese Beroun, kraj Středočeský, asi 14 km jižně od Berouna a 17 km východně od města Hořovice. Žije zde obyvatel.\n\nPrvní písemná zmínka o obci pochází z roku 1405.\n\n12. května 2016 byl obci udělen znak.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDopravní síť\n\nVeřejná doprava 2011\n\n"}
{"id": "118472", "url": "https://cs.wikipedia.org/wiki?curid=118472", "title": "Zvěrotice", "text": "Zvěrotice\n\nObec Zvěrotice () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o obci pochází z roku 1369.\n\nKe Zvěroticím patří Zátiší místní hájenka. Mezi místní památky patří Zárubův mlýn.\n\n"}
{"id": "118473", "url": "https://cs.wikipedia.org/wiki?curid=118473", "title": "Veselá (okres Rokycany)", "text": "Veselá (okres Rokycany)\n\nObec Veselá se nachází v okrese Rokycany v Plzeňském kraji, zhruba pět kilometrů jižně od Rokycan. Žije zde obyvatel.\n\nPrvní písemná zmínka o obci pochází z roku 1352.\n\n"}
{"id": "118475", "url": "https://cs.wikipedia.org/wiki?curid=118475", "title": "Mysločovice", "text": "Mysločovice\n\nObec Mysločovice se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1397.\n\nKe dni 30. 4. 2010 měly Mysločovice 613 občanů a 6 cizinců.\n\nRozdělení občanů podle stavu ke dni 30. 4. 2010:\nRozdělení občanů dle věku ke dni 30. 4. 2010:\nPočet obyvatel (občané + cizinci) v obci:\n\nSokol byl v obci založen ve čtvrtek 16. června 1932. Fotbalový klub TJ Sokol Mysločovice existuje od roku 1952 a k jeho největším úspěchům patří účast ve čtvrté nejvyšší soutěži v letech 1997–2000. Ve středu 28. října 1998 se v Mysločovicích hrálo utkání Poháru Českomoravského fotbalového svazu, v němž domácí před zraky 4 000 diváků prohráli s úřadujícím mistrem ligy Spartou Praha 0:8 a z dalších bojů byli vyřazeni.\n\n\n"}
{"id": "118476", "url": "https://cs.wikipedia.org/wiki?curid=118476", "title": "Kostomlaty pod Řípem", "text": "Kostomlaty pod Řípem\n\nObec Kostomlaty pod Řípem se nachází v okrese Litoměřice v Ústeckém kraji. Zije v ní obyvatel. Asi tři kilometry západně od vesnice se nachází vrch Říp.\n\nPrvní písemná zmínka o obci pochází z roku 1285.\n\n\n\n"}
{"id": "118477", "url": "https://cs.wikipedia.org/wiki?curid=118477", "title": "Baryton", "text": "Baryton\n\nBaryton (z řec. \"βαρυτονος\" – hluboko znějící) je střední mužský hlas mezi tenorem a basem. Původně označoval zcela nejhlubší hlas, ale od 17. století se používá pro střední a také statisticky nejběžnější mužský hlasový obor. Rozsah sólového barytonisty je od (G) A do g1 (as1)\n\nPodle barvy tónu a dalších charakteristik se rozlišuje několik druhů barytonu:\n\n"}
{"id": "118479", "url": "https://cs.wikipedia.org/wiki?curid=118479", "title": "Trhová Kamenice", "text": "Trhová Kamenice\n\nMěstys Trhová Kamenice (německy \"Markt Kamnitz\") se nachází v okrese Chrudim v Pardubickém kraji. Žije zde  obyvatel.\n\nMěstys Trhová Kamenice se nachází v Českomoravské vrchovině, 20 km jižně od města Chrudimi v úvalu řeky Chrudimky, na hranicích mezi chráněnými krajinnými oblastmi Železné hory a Žďárské vrchy. Obcí prochází naučná stezka „\"Krajem řeky Chrudimky\"“.\n\n\nPrvní písemná zmínka o obci pochází z roku 1439, uvádí se však i darovací listina z roku 1242. Údajným zakladatelem obce měli být představení kláštera ve Vilémově.\n\nObec, vzhledem ke své geografické poloze, měla být přirozeným centrem správním a obchodním. Existují zmínky ohledně rybniční tvrze \"Kamenice pod Zeleným Táborem\", kterou měli vlastnit vladykové z Kocůrova. V písemných záznamech ze 14. století je již zmiňován i Kostel sv. Filipa a Jakuba. Koncem tohoto století se v obci rozvíjela i činnost železářů, tvorba vodotechnických děl a také produkce dřevěného uhlí. V 15. století se obec dále rozvíjela, v roce 1499 získala od Vladislava II. status městečka se znakem (stříbrný lev na červeném poli), v roce 1460 bylo obnoveno i privilegium tržní, kdy bylo povoleno 10 výročních trhů. Také byly uděleny cechovní práva pro cech Kameníků. Během 16. století vznikly v obci a jejím okolí pivovary, hamry, mlýny a pily. Během třicetileté války byla obec silně poškozena průchodem vojsk švédského vojevůdce Torstensona, z tehdejších 40 hospodářství zůstalo 22 opuštěných. Někdy v této době získal Trhovou Kamenici Francois de Couriers.\n\nZa vlády Marie Terezie bylo (v roce 1762) městu potvrzeno právo uskutečnit 10 výsadních trhů, později, roku 1815 byla postavena vedle kostela dvoutřídní škola. Náklady na její stavbu pokryl tehdejší majitel panství Karel z Auerspergu. V polovině 19. století město postihly požáry, při prvním větším požáru v roce 1833 vyhořela továrna na hračky a o rok později vyhořela téměř celá obec. O dvacet let později, 29. října 1853 byla obec povýšena na město a o šest let později došlo ke stavbě silnice do Hlinska v Čechách.\n\nVe městě již byly činné některé spolky, v roce 1876 byl založen spolek Sbor dobrovolných hasičů, v roce 1880 byla založena Vzdělávací beseda Neruda a v roce 1892 byl založen Sokol.\n\nNa konci druhé světové války 8. května 1945 vojáci ustupující německé jednotky zabili v Trhové Kamenici a jejím okolí 13 civilistů včetně místního kněze, který byl před smrtí mučen. Tento zločin nebyl nikdy stíhán.\n\nOd 10. října 2006 byl obci vrácen status městyse.\n\n\n\n\n"}
{"id": "118481", "url": "https://cs.wikipedia.org/wiki?curid=118481", "title": "Zborov (okres Šumperk)", "text": "Zborov (okres Šumperk)\n\nObec Zborov (německy \"Zborow\") se nachází v okrese Šumperk v Olomouckém kraji. Žije zde obyvatel.\n\nPozemkům mezi Háječkem (603 m) a vesnicí, odkud je krásný rozhled až k Olomouci, říká se „Na milířích“, proto že se tu pálilo uhlí. Lesu při potoce Nemilce, v katastru Zborova, Jedlí a Svébohova, se říká „Zborovce“. V Jestřebí u Zábřeha se jmenuje louka „Zborovec“. Zbor nebo Zboř znamenalo také mužské jméno. Roku 1333 uvádí se Zbor ze Žerotína. Zborov byla vesnice poměrně malá. Původně tu byl rychtář a šest sedláků, z nichž každý měl okolo 160 „měr“ pozemků.\n\nObec Zborov se uvádí v zemských olomouckých deskách teprve roku 1447, i když některé prameny uvádí jako první písemnou zmínku o obci rok 1464, kdy patřila k Rudě nad Moravou a s ní k panství zábřežskému až do roku 1848. Lze se domnívat, že předtím byla částí benediktinského opatství v Klášterci (klášter stával v místě dnešního hřbitova v Klášterci).\n\nPo roce 1849 je Zborov začleněn do obvodu okresního soudu v Šilperku (dnešní Štíty), který byl součásti okresu Zábřeh. V roce 1820 je v obci uváděna filiální škola, samostatná škola byla zřízena až v roce 1858.\n\nPavel Hroch, rychtář v Postřemlmůvku, náležel mezi vážné a zámožné občany v celém kraji. S manželkou Gertrudou, která pocházela ze svébohovské rychty, měl syna Pavla a dceru Dorotu. Když syn dospěl mužských let, projevil otec přání, aby si vzal za manželku dceru bohatého rychtáře Tomana z nedalekého Dlouhomilova. Jaké však bylo udivení otce, když syn odhodlaně prohlásil, že jeho vyvolenou je Milena, dcera chudého ovčáka z panského dvora v sousedním Rovensku. Otec se poté rozhněval na syna tak, že jej vyhnal a zároveň mu i vyděděním pohrozil, pokud setrvá na svém úmyslu. Mladý Pavel nedbal otcových hrozeb, odešel z otcova domu a vstoupil do služby v rovenském dvoře. Pán dvora, jenž sídlil na zábřežském hradě, dověděl se brzy o této příhodě. Když se časem poznal, že rychtářův syn je mužem řádným, snaživým a daným, přijal je k svému služebnictvu. Pavel zde, ale dlouho nezůstal. Pán hradu jej poslal na území severní stranu vrchu Hájiček, kde byla část krajiny dosud neobydlena, aby tam založil novou osadu. Pavel pro svou osadu určil místo, kde pramení potůček, ke Klášterci tekoucí. Nová osada byla nazvána Zborovem, jelikož v těchto místech rostlo hojně borů. Prvním rychtářem ve Zborově stal se Pavel a jeho vyvolená Milena první rychtářkou.\n\nV obci se nachází kulturní památka – kříž s Bolestnou Pannou Marií.\n\n\n"}
{"id": "118482", "url": "https://cs.wikipedia.org/wiki?curid=118482", "title": "Zdeňkov", "text": "Zdeňkov\n\nObec Zdeňkov () se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Zdenkow (1672), Zdenkau (1718), Stenkau (1720), Zdenkau (1751), Zdenkau a Zdenkow (1846), Zdenkau a Zdenkov (1872), Zdinkov (1881) až k podobě Zdeňkov v roce 1924. Místní jméno je odvozeno od zakladatele vsi Zdeňka Matyáše z Matyášovic.\n\nPrvní písemná zmínka o obci pochází z roku 1655. Když si Zdeněk Matyášovský z Matyášovic při prodeji Krasonic roku 1650 ponechal pozemky zaniklých vsí Martinic (roku 1524 uváděné jako pusté), Budějoviček (roku 1481 pusté), Stojčic a Votvrně, postavil zde kolem roku 1655 zámeček a ves s názvem Zdeňkov. Ta vznikla jako samostatný statek. V roku 1729 je na Zdeňkově uváděn Kristián Jan Matheides ze Závětic, který se nedaleko Zdeňkova pokusil založit ves Závětice, ta však trvala jen do roku 1749. V polovině 18. století byl statek Zdeňkov spolu s Krasonicemi prodán Telči. Po rozdělení majetku Podstatských-Lichtenštejnů roku 1828 a zřízení samostatného panství Želetava se Zdeňkov stal součástí tohoto panství jako samostatně zapisovaný a zdaňovaný statek a sdílel jeho osudy až do roku 1849. Poté byl součástí želetavského velkostatku až do roku 1945.\n\nVe 2. polovině 19. a v 1. polovině 20. století se většina obyvatelstva obce živila zemědělstvím. V roku 1900 byla výměra hospodářské půdy obce 388 ha. Živnosti roku 1911: 1 hostinský. K roku 1924 se uvádí: velkostatek Želetava A. Attemsové, 1 krejčí, 1 trafikant, 14 hosp. rolníků. Obec byla elektrifikována připojením na síť ZME Brno roku 1930. JZD vzniklo v roce 1958 a roku 1962 bylo sloučeno do JZD Jindřichovice, čímž vzniklo JZD Budoucnost Jindřichovice. Nyní převládající zaměstnání: zemědělství, průmysl a služby. Po roce 1945 postaven kulturní dům a hasičská zbrojnice.\n\nOd roku 1850 do roku 1849 byl Zdeňkov součástí panství Želetava v Jihlavském kraji. V letech 1850 až 1855 podléhal politické pravomoci podkrajského úřadu v Dačicích a v soudní správě okresnímu soudu v Telči. Po zřízení smíšených okresních úřadů s politickou a soudní pravomocí byl v letech 1855 až 1868 podřízen okresnímu úřadu v Telči. Když byly roku 1868 veřejná správa a soudnictví opět odděleny, vrátil se pod politickou pravomoc okresního hejtmanství v Dačicích, od roku 1919 okresní správu politickou a od roku 1928 okresní úřad tamtéž a v soudnictví pod okresní soud v Telči.\n\nPo osvobození v květnu 1945 náležel pod okresní národní výbor v Dačicích a okresní soud v Telči. Součástí správního okresu Dačice zůstal i po územní reorganizaci roku 1949 a v jeho rámci spadal pod nově vzniklý Jihlavský kraj. Při další územní reorganizaci byl připojen pod správní okres Jihlava a Jihomoravský kraj až do zrušení okresního úřadu v Jihlavě koncem roku 2002. Od roku 1980 byl Zdeňkov připojen pod obec Nová Říše, od roku 1990 opět samostatná obec. Od roku 2003 spadá pod pověřený městský úřad v Telči v samosprávném Kraji Vysočina. V soudnictví náležela obec do poloviny roku 1960 pod Okresní soud v Dačicích, poté pod Okresní soud v Jihlavě.\n\nZdeňkov leží v okrese Jihlava v Kraji Vysočina. Nachází se 1,5 km jižně od Rozseče, 3 km jihozápadně od Svojkovic, 4 km západně od Želetavy a 1,5 km od Jindřichovic, 2,5 km severně od Krasonic, 4 km východně od Nové Říše, 3,5 km severovýchodně od Bohuslavic, 3 km od Vápovic a 4 km od Staré Říše.\n\nGeomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Markvartická pahorkatina. Průměrná nadmořská výška činí 634 metrů. Nejvyšší bod, Otvrň (637 m n. m.), stojí severozápadně od obce. Severním okrajem katastru prochází bezejmenný tok, který se mimo území Zdeňkova vlévá do Otvrňského potoka a leží na něm rybník. Severozápadní částí teče Otvrňský potok, západně od Zdeňkova pramení Prokopka, na níž jihozápadně leží rybník Prokop. Jižně od Zdeňkova pramení Zdeňkovský potok.\n\nPodle sčítání 1930 zde žilo v 37 domech 202 obyvatel. 200 obyvatel se hlásilo k československé národnosti. Žilo zde 201 římských katolíků a 1 evangelík.\n\nObec má 7členné zastupitelstvo, v jehož čele stojí starosta Jiří Kacetl.\n\nZdeňkov je členem mikroregionů Telčsko a Sdružení pro likvidaci komunálního odpadu Borek a místní akční skupiny Mikroregionu Telčsko.\n\nObcí prochází silnice II. třídy č. 112 z Jindřichovic do Nové Říše. Dopravní obslužnost zajišťují dopravci ICOM transport a ČSAD Jindřichův Hradec. Autobusy jezdí ve směrech Dačice, Želetava, Budeč, Markvartice, Nová Říše, Třebíč, Studená, Telč, Jihlava. Obcí prochází cyklistické trasy č. 5092 z Krasonic do Rozseče a č. 5125 z Nové Říše do Jindřichovic.\n\nMístní děti dojíždějí do základní školy v Nové Říši. Působí zde Sbor dobrovolných hasičů Zdeňkov.\n\n\n\n"}
{"id": "118483", "url": "https://cs.wikipedia.org/wiki?curid=118483", "title": "Vysoké", "text": "Vysoké\n\nVysoké je obec v okrese Žďár nad Sázavou v kraji Vysočina. Žije zde obyvatel.\n\nSamotná vesnice, jakož i většina jejího katastru leží na Moravě, ale malá okrajová část katastru obce původně náležela ke katastru sousední české vsi Stržanovu, k jejímuž modernímu katastru pro změnu náležejí některé pozemky původně náležející k Vysokému.\n\nPrvní písemná zmínka o obci pochází z roku 1407.\n\nVe 13. století v Polné žil feudál, Jan (Janiš, Janeš) z Polné, který neměl potomky a místo toho chtěl postavit klášter jako přímluvu u Pána Boha. Pověřil proto několik osob, které měly projít nepřístupným prostorem vrchoviny a najít místo pro postavení kláštera. Jejich volba padla na místo nedaleko Nížkova, kde byl postaven klášter. Jan z Polné požádal klášter v Sedlci u Kutné Hory o pomoc řeholníků. Opat Sládek v Sedlci poslal mnichy, kteří pět let na tomto místě sloužili Pánubohu. Po těchto pěti letech se ale na klášter přišel podívat na vizitaci opat Slávak ze Sedlce a mnichy odvolal, aniž jakkoliv vysvětlil důvody. Mniši se již do tohoto kláštera nevrátili. Klášter zpustnul, rozpadl se a zanikl.\n\nV Křižanově žil okolo roku 1250 feudál Přibyslav, který zastával významné funkce v českém státě. Jeho manželka Sibyla porodila 5 dětí, jednoho syna a 4 dcery. První syn jménem Petr a první dcera jménem Libuška zakrátko zemřeli a tak nejstarší přeživší dcera Pana Přibyslava se narodila jako třetí, jmenovala se Zdislava, pak čtvrtá Eufémie a pátá Anežka. Pan Přibyslav vystupoval jako rytíř, ale uvnitř připomínal mnicha, jeho celoživotní přání bylo postavit klášter, hromadil proto zlato a stříbro, aby jej mohl za co postavit. Když se dozvěděl o Janu z Polné, tak jej navštívil a uzavřel s ním číši (smlouvu), ve které mu Jan z Polné přenechal bezplatně prales na rozhraní Čech a Moravy, nedaleko od osady Žďár (Saar). Ovšem jeho stáří mu již nedovolovalo klášter postavit. Na smrtelné posteli zavolal si ze Znojma manžela své dcery Eufémie, pana Bočka, který mu slíbil, že klášter postaví. Dostal dost zlata a stříbra, aby se toto mohlo uskutečnit. K daru také patřilo pět osad, Žďár, Jámy, Novošice Hrušovany a Dobrá Voda, dále vinice v Skalici, Načeratice, Pouzdřany a Velké Pavlovice, dále od roku 1253 desátky Kobylí, Velké Pavlovice a Zaječí.\n\nPrvní stavba žďárského kláštera byla na kopci, kde se dnes nachází Starý Dvůr. Po přestěhování osazenstva na místo dnešního Nového Dvora a na místě pozdějšího Bránského rybníka se začal stavět dnešní klášter a se stavbou se pokračovalo ve směru, kde se nachází současný objekt kláštera. Pan Boček se obrátil na klášter v Nepomuku o poskytnutí mnichů a bylo mu vyhověno. Původní klášter se stavěl z na místě nejlépe dostupného stavebního materiálu, dřeva. Proto byla na místě dnešní obce Lhotka k zpracování stavebního dřeva postavena pila, byla postavena na místě, které bylo již v té tobě asi využíváno, k pálení dřevěného uhlí lidmi z osady Jámy. Pila potřebovala železné pily a pro nebezpečí ohně byla postavena asi na půl cesty mezi klášterem a pilou na vysoké stráni pilárna. Jedná se o budovu čp. 4 v dnešní obci Vysoké, zde se kovaly pilové listy pro uvedenou pilu. Cesta dřeva z pily vedla kolem pilárny na vysoké stráni až na místo, kde se stavěl klášter.\n\nPři jedné cestě, kdy se zatoulali do pralesa lidé jezdící se dřevem, zjistili, že půda v pralese je velice dobrá a schopná rodit. Nezůstalo to utajeno a klášter vše ověřil a postavil na vysoké stráni usedlost asi dvě stě metrů od pilárny. Původní usedlost, která se nacházela v místě dnešního čp. 1 v obci Vysoké prosperovala a byla zde provozována i krčma, bylo rozhodnuto postavit i osadu. Při stavbě osady bylo v půlkruhu od pilárny, ve stejné vzdálenosti postaveno osm obdélníkových usedlostí a určena rychta. Mezi ně byly postaveny tři další trojúhelníkové. Dále po nějaké době bylo postaveno ještě pět dalších usedlostí. Osadníci: Mycza, Thoma, Stefan, Waczlaw, Mathegek, švec neznámého jména, Maress, Nowak a Swanczyn. Jména uvedených jsou z roku 1780 (dvojité „W“ neznamená cizí názvy, ale v tu dobu se jednoduché „V“ většinou nepsalo). Tato osada dostala roku 1407 jméno \"Alta willa\", což je latinsky „stráň vysoká“. Dále byly postaveny pro několik usedlostí pazderny, kde se sušil len a ty musely být z důvodu bezpečnosti umístěny mimo usedlosti kvůli nebezpečí požáru. Po čase vznikly z pazderen další usedlosti s názvem „dolní konec“ vesnice. Roku 1673 se uvádí \"Wysokh\", roku 1718 \"Wysoky\", roku 1751 \"Wisoky\", roku 1906 \"Wysoky\", též \"Vysoké\", a roku 1924 \"Vysoké\".\n\nHospodaření na vrchovině bylo náročné, ale lidé si na klášter nestěžovali a ten je nadměrně nezatěžoval. Cesta do míst dnešní Lhotky musela být velice frekventovaná, když se ve Vysokém po celou dobu udržela i krčma. Z toho by se dalo usuzovat, že odtud byla kolonizována další oblast. Je známo, že pan Boček založil osadu východním směrem, jejíž jméno bylo Bočkov, někdy též uváděno Bočekov. Tato osada se rozrůstala a po přejmenování na název Nové Město se z ní stalo významné sídlo.\n\nVesnice povstala z klášterské kolonizace části získaného pomezního hvozdu. Po prvé se o ní lze dozvědět z urbáře z roku 1407 a pak v urbářích z let 1462 a 1483. Bylo tu tehdy 14 drobných hospodářských celků v úhrnné výměře pouze 3 lánů; společně užívali panskou louku. Po celé 15. století se tu tyto hospodářské celky počtem i velikostí zcela nepatrně změnily; přibývalo jen panských luk, které v roce 1462 užívali osadníci jako dřívější společně, v roce 1483 však byly rozděleny nestejně k užívání jen osmi osadníkům. Lze z toho soudit, že osada vznikala asi současně s Počítkami teprve v 2. polovici 14. stol., ale dříve než sousední klášterské osady na české straně pomalejším způsobem jen zemědělským . O rychtáři se lze dozvědět, že má také jen menší grunt (1,5 prutu) a že je svobodník. Erb a rod jeho zatím není znám; lze se jen domnívat, že to byl rod Vysockých, který se psal jistě po této obci a s jehož členy se v kraji lze shledat. K nim asi patřili i sourozenci Václav, Anna, Mikuláš, Jan a Zikmund, jimž prodal doživotně s povolením Jiřího z Poděbrad 20. září 1446 opat Jan na zotavení zchudlého kláštera rychtářství ve Vysokém s krčmou a 4 pruty role za hotové 2 kopy pražských grošů mor. čísla. V urbáři z roku. 1483 se nachází mezi poddanými již rychtářka se 4 pruty. Roku 1568 koupil Jan Vysocký z panství žďárského zákupní rychtu v Černém za 500 zl.\n\nV městských knihách novoměstských se nachází roku 1554 Bernard z Vysokého jako příbuzný Zikmunda Šitenpergara z Schöntalu, 1594 Štěpán z Vysokého, který má pohledávku za šíny a 1602 Václav z Vysokého s pohledávkou za železo. Všichni byli jistě v nějakém vztahu k rychtě, jakož i rebelant Vavřinec Vysocký, jemuž byla konfiskována nová tvrz v Polničce.\n\nVe fasi z roku 1750 uvádí se na čís. 17 domkář Ondřej Mach, učitel, což by svědčilo o vyučování před školskými reformami. Při tereziánsko-josefínské školní organizaci byla obec Vysoké přidělena škole ve M. Žďáře a když roku 1816 zřízena excurendo žďárská škola v sousedních Počítkách, přiděleno k ní i Vysoké. Tak to potrvalo až do roku 1890, kdy došlo k stavbě nové školní budovy. Ta postavena o samotě za j. koncem osady Počítek skoro v samé obci, ale již na katastru obce Vysokého. To zavdalo podnět k tuhému sporu obou obcí, který se vedl vlastně jen o pojmenování školy. Rozhodl jej až správní dvůr, který potvrdil název „škola ve Vysokém“. Dne 25. srpna 1890 povoleno rozšířiti od školního roku 1891/2 školu na dvojtřídní a 14. září 1891 povoleno otevření druhé třídy. Pamětní knihu školy založil roku 1880 učitel Fr. Koutník; školní knihovnu založil roku 1889 Fr. Štourač a má dnes 92 svaz. pro učitele a 169 svaz. pro žáky. V roce 1933 byly třídy 2, učitelé 2; školou povinných dětí 82. Rozpočet místní školní rady dělal 3638 Kč. Školní spořitelna byla založena roku 1931.\n\nV letech 1961–1980 byla původně samostatná obec součástí Počítek a od 1. července 1980 do 31. prosince 1991 součástí města Žďár nad Sázavou, poté se Vysoké opět osamostatnilo.\n\n\n\n"}
{"id": "118484", "url": "https://cs.wikipedia.org/wiki?curid=118484", "title": "Bořislav", "text": "Bořislav\n\nObec Bořislav se nachází v okrese Teplice v Ústeckém kraji. Žije v ní obyvatel.\n\n\nBořislav byla založena na zemské cestě spojující Prahu se Saskem. Stalo se tak nejpozději v polovině 12. století, protože první písemná zmínka o obci pochází už z roku 1169. Tehdy daroval král Vladislav II. Bořislav spolu s dnes již zaniklými Hrbovicemi řádu johanitů, které po návratu z druhé křížové výpravy uvedl do Čech. Zřejmě na začátku 14. století přešla vesnice do majetku kláštera benediktinek v Teplicích, který založila Vladislavova manželka královna Judita. Roku 1352 se vesnice uvádí jako farní, což znamená, že zde neznámo kdy před tím benediktinky zřídily centrum farní správy s kostelem. Z roku 1405 pochází listina, v níž Oldřich a Pešík z Radovesic obdarovali bořislavské kostel, který v té době spravoval farář Mikuláš. Majitel Bořislavi a patron zdejšího kostela, teplický klášter benediktinek, za husitských válek zanikl. Ještě v roce 1434 sice jeho abatyše jmenovala do Bořislavi faráře, v té době ale již konvent sídlil na hradě Střekově.\n\nPo husitských válkách se majitelé klášterního majetku střídali. Roku 1435 ho vlastnil Jakoubek z Vřesovic. Klášterní majetek zůstal co do rozsahu přibližně stejný, dostal se ale natrvalo do rukou světské šlechty. Před třicetiletou válkou se v držení Bořislavi, kde nikdy nevzniklo panské sídlo, postupně Vřesovcové, Fictumové, Valdštejnové, Schönbergové a Vchynští. Podle urbáře z roku 1561, kdy vesnice patřila Volfovi z Vřesovic, zde bylo 15 usedlostí.\n\nOd roku 1592 spravoval bořislavskou farnost Michal Longolius, narozený v Kralovicích. Do Bořislavi přišel z Chyše. Longolius byl vzdělaný muž. V roce 1617 vyšel jeho překlad zásadního latinského díla německého luteránského teologa Johanna Arndta \"Čtyři knihy o pravém křesťanství\", o tři roky později následoval překlad německého spisku hvězdáře Paula Nagela \"Doplněk astronomie\". Bořislavský farář byl zámožný; roku 1612 půjčil městu Louny 1500 míšeňských kop.\n\nPo zavraždění Viléma Kinského v Chebu v roce 1634 získal teplické panství Jan Aldringen. Clary-Aldringenové pak byli bořislavskou vrchností až do zrušení poddanství.\n\n\nÚzemím obce prochází lokální železnice Lovosice – Teplice se zastávkou Bořislav situovanou na severovýchodním okraji obce. Osobní vlaky zde jezdí ve dvouhodinovém intervalu.\n\nObec leží na hlavní silnici I/8 z Prahy do Německa a je proto sužována tranzitní dopravou. V současnosti (2011) se buduje dálnice D8, která má většinu dopravy odvést mimo území obce (z Lovosic ve směru Řehlovice).\n\n\n\n"}
{"id": "118485", "url": "https://cs.wikipedia.org/wiki?curid=118485", "title": "Křišťanov", "text": "Křišťanov\n\nObec Křišťanov () se nachází v okrese Prachatice, kraj Jihočeský. Leží na severu Želnavské hornatiny v nadmořské výšce 925 m. Žije zde  obyvatel.\n\n\nPrvní písemná zmínka o obci pochází z roku 1694. Obec se značně vylidnila po druhé světové válce, kdy rovněž zanikla velká část zástavby (v roce 1921 žilo v Křišťanově 1464 obyvatel), zejména při silnici do Ktiše. Kromě toho se část katastrálního území stala součástí sousedního vojenského újezdu Boletice. Od roku 2016 se naopak v důsledku zmenšení vojenského újezdu součástí obce stalo malé katastrální území Hájenky.\n\nMezi Křišťanovem a Arnoštovem stávala osada Vyšný (Miesau), připomínaná poprvé roku 1343. Po odsunu německého obyvatelstva byly zbytky staveb srovnány se zemí v 70. letech 20. století. Dříve byla součástí Bělé také osada \"Schoberstätten\" (po roce 1949 Seníky).\n\nJižně od Křišťanova leží rozsáhlá přírodní rezervace Pod Farským lesem. V katastrálním území se nachází zaké přírodní památka Vyšný – Křišťanov, národní přírodní památka Prameniště Blanice a do západní části zasahuje část národní přírodní památky Blanice. Západně od Křišťanova leží přírodní památka Polučí.\n\n\n"}
{"id": "118486", "url": "https://cs.wikipedia.org/wiki?curid=118486", "title": "Záluží (okres Beroun)", "text": "Záluží (okres Beroun)\n\nObec Záluží se nachází v okrese Beroun, kraj Středočeský, asi 3 km západně od města Hořovice. Žije zde obyvatel.\n\nPrvní písemná zmínka o obci pochází z roku 1331.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Záluží \"(526 obyvatel)\" byly v roce 1932 evidovány tyto živnosti a obchody: výroba cementového zboží, 2 hostince, kovář, 2 půjčovny mlátiček, obuvník, pekař, řezník, 3 obchody se smíšeným zbožím, Spořitelní a záložní spolek pro Záluží, trafika, zahradnictví.\n\n\nDopravní síť\n\nVeřejná doprava 2011\n"}
{"id": "118487", "url": "https://cs.wikipedia.org/wiki?curid=118487", "title": "Vincencov", "text": "Vincencov\n\nObec Vincencov se nachází v okrese Prostějov v Olomouckém kraji. Žije zde obyvatel.\n\nPrvní písemná zmínka o obci pochází z roku 1798. V roce 1867 zachvátil vesnici požár.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "118488", "url": "https://cs.wikipedia.org/wiki?curid=118488", "title": "Vílanec", "text": "Vílanec\n\nObec Vílanec (německy \"Willenz\") se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Byelandes (1327), Wylancz (1335), Wylands (1363), Wylantcz (1365), Wylancz, Wylans, Byelancz a Wilancz (1376), Wylanku (1501), Bielaincz (1529), Wiellantz (1678), Wielentz (1718), Willantz (1720), Willentz (1751), Wilenz, Wilanz, Bielands, Wylánec, Wylanka (1846), Willenz a Vílanec (1872), Vilánec (1881), Willenz a Vilance (1885) až k podobě Vílanec v roce 1924. Místní jméno vznikl odvozením od osobního jména Wieland.\n\nPrvní písemná zmínka o obci pochází z roku 1327. V letech 1869–1889 pod Vílanec jako osady patřily Cerekvička a Loučky.\n\nV letech 1961–1988 sem jako místní část příslušel Čížov a zase Loučky. V letech 1989 až 1990 byl Vílanec součástí města Jihlava, poté se od 1. srpna 1990 osamostatnil a Loučky se staly opět jeho místní částí.\n\nVílanec leží v okrese Jihlava v Kraji Vysočina. Nachází se 7 km jižně od Jihlavy a 6 km severně od Stonařova. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Průměrná nadmořská výška činí 535 metrů. Nejvyšší bod obce, V Klučí (683 m n. m.), leží v jižním cípu území obce na katastru místní části Loučky. Na území Vílance se nachází Okrouhlík (622 m) a Vraní kopec (607 m).\n\nObcí protéká řeka Jihlávka, do níž se na severním okraji katastru zleva vlévá Popický potok, na němž leží Starý rybník. Na katastrálním území Vílanec se nachází přírodní rezervace Vílanecké rašeliniště, ochrana byla zřízena v souvislosti se zachováním přirozeného fytocenologického typu. Rezervace se nachází v západní části na Popickém potoce. Na katastrálním území Loučky se dále nachází 2 přírodní rezervace Rašeliniště Loučky a V Klučí a evropsky významná lokalita Velký Špičák.\n\nPodle sčítání 1930 zde žilo v 45 domech 249 obyvatel. 29 obyvatel se hlásilo k československé národnosti a 218 k německé. Žilo zde 247 římských katolíků.\n\nObec má dvě místní části Loučky a Vílanec, které leží na 2 stejnojmenných katastrálních územích („Loučky u Jihlavy“ a „Vílanec“) a má dvě stejnojmenné základní sídelní jednotky.\n\nVílanec je členem místní akční skupiny Třešťsko a od 31. 5. 2018 i Mikroregionu Třešťsko.\n\nObec má sedmičlenné zastupitelstvo, v jehož čele stojí starostka Lenka Pernová.\n\nV obci sídlí firmy AMT SERVIS s.r.o., KK sped s.r.o., Losinet s.r.o., EUROFARMS, s.r.o., EuroAuto Partner, s.r.o., ČTYŘKOLKY VYSOČINA, s.r.o., JIVAS PLUS s.r.o., VILANA, s.r.o., BROJAN, spol. s r.o. a pobočka České pošty. Ubytování nabízí Mlýnhotel Vílanec u Jihlavy. Obcí prochází silnice I. třídy č. 38 z Jihlavy do Stonařova a komunikace III. třídy č. 03830 do Louček a č. 03828 do Cerekvičky. Dopravní obslužnost zajišťují dopravci ICOM transport, TRADO-BUS a Radek Čech - Autobusová doprava. Autobusy jezdí ve směrech Znojmo, Moravské Budějovice, Jihlava, Hrotovice, Želetava, Telč, Loučky, Stonařov, Opatov, Stará Říše, Nová Říše a Dačice. Obcí prochází cyklistická trasa č. 5215 z Popic do Uhřínovic.\n\nMístní děti dojíždějí do základní školy ve Stonařově. Sídlí zde knihovna. Působí zde Sbor dobrovolných hasičů Vílanec.\n\n\n\n"}
{"id": "118489", "url": "https://cs.wikipedia.org/wiki?curid=118489", "title": "Nenkovice", "text": "Nenkovice\n\nNenkovice ( , dříve \"Ninkowitz\") jsou obec v okrese Hodonín v Jihomoravském kraji, 8 km západně od Kyjova. Žije zde obyvatel. Od roku 2002 je členem Mikroregionu Babí lom.\n\nPrvní písemná zmínka o obci pochází z roku 1341. Název obce se odvozuje od osobního jména Nynek. V roce 1877 zde byla postavena škola. V První světové válce bojovalo 37 občanů, z toho 9 v legiích. Roku 1928 byla obec elektrifikována. Budova nové Základní školy na východním okraji obce pochází z roku 1954. Roku 1972 byl vybudován kulturní dům a o tři roky později zdravotní středisko. V roce 1980 byla obec sloučena se sousedními Želeticemi, ale roku 1989 se opět osamostatnila.\n\nZe středověku existují písemné zprávy o vesnici stejného jména snad v okolí Lovčic či Nechvalína. V roce 1466 se uváděly již jako pusté a zůstal pouze místní název \"Nenkůvky\".\n\n\nV Nenkovicích bývaly dva větrné mlýny. Jeden stával v letech 1864–1948 v místě zvaném \"Na Klínkách\" a druhý shořel v roce 1923 na \"Padělkách\".\n\nZastupitelstvo obce má 7 členů. Voleb do zastupitelstva v říjnu 2014 se účastnilo 256 (tj. 67,72 %) voličů. Ve volbách zvítězilo místní uskupení \"Sdružení nestraníků\" které získalo 83,02 % hlasů a 6 mandátů v zastupitelstvu, dále KDU-ČSL (16,98 %, 1 mandát). Starostou byl po čtvrté zvolen Petr Zálešák. Ve stejném roce se stal vítězem celostátní ankety \"Starosta roku\".\n\nDle sčítání lidu v roce 2011 žilo v obci 448 obyvatel, z nichž se 373 (82,3 %) přihlásilo k české národnosti, 61 (13,6 %) k moravské a 2 ke slovenské. 12 (2,7 %) obyvatel svou národnost neuvedlo. V obci bylo 180 domů, z toho 175 rodinných. V roce 2008 v obci žili i občané Irska, Nizozemska, Německa, Mongolska a Romové.\n\nV roce 2011 se 306 (68,3 %) obyvatel označilo za věřící, 295 (65,8 %) se jich přihlásilo k Římskokatolické církvi, 1 k Církvi československé husitské a 1 k Českobratrské církvi evangelické. 125 (27,9 %) obyvatel se označilo jako bez náboženské víry a 17 (3,8 %) na otázku víry neodpovědělo. Obec s kapli Nanebevzetí Panny Marie patří do Římskokatolické farnosti Želetice u Kyjova v rámci hodonínského děkanátu.\n\n\nObcí prochází silnice č. III/41924. Má přímé autobusové spojení s Kyjovem a Brnem. Jsou zde tři autobusové zastávky (Škola, Obecní úřad a U kašny). Zeleně značená turistická trasa spojuje Nenkovice se sousedními vesnicemi.\n\n\n"}
{"id": "118490", "url": "https://cs.wikipedia.org/wiki?curid=118490", "title": "Svinaře", "text": "Svinaře\n\nObec Svinaře se nachází v okrese Beroun, kraj Středočeský, asi 13 km jihovýchodně od Berouna. Žije zde obyvatel.\n\nPrvní písemná zmínka o obci pochází z roku 1088. Podle schváleného územního plánu je v obci naplánována rozsáhlá bytová výstavba bez odpovídající infrastruktury.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Svinaře \"(přísl. Halouny, Hodyně, Lhotka, 933 obyvatel, poštovní úřad)\" byly v roce 1932 evidovány tyto živnosti a obchody: cihelna, 5 hostinců, 2 koláři, 2 kováři, 4 krejčí, lihovar, malíř, mlýn, 5 obuvníků, obchod s lahvovým pivem, 11 rolníků, řezník, 5 obchodů se smíšeným zbožím, Sořitelní a záložní spolek pro Svinaře, 3 trafiky, 2 truhláři, velkostatek Kahler.\n\nObec Svnaře se skládá ze tří částí v katastrálním území \"Svinaře\":\n\n\nDopravní síť\nVeřejná doprava 2011\n\n"}
{"id": "118493", "url": "https://cs.wikipedia.org/wiki?curid=118493", "title": "Příčina (okres Rakovník)", "text": "Příčina (okres Rakovník)\n\nObec Příčina se nachází v okrese Rakovník, kraj Středočeský, zhruba 6 km jihozápadně od Rakovníka. Žije zde obyvatel. K obci náleží i samota Divín.\n\nPrvní písemná zmínka o obci (\"Przeczna\") pochází z roku 1357. Podle jazykovědce Antonína Profouse zněla původní staročeská podoba názvu \"Přiečna\", tj. „příčná“ (hora) a vztahovala se k vybíhajícímu návrší, na němž je ves situována. Později se jméno připodobnilo jiným místním názvům s koncovkou -ina.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Příčina \"(přísl. Žďáry, 550 obyvatel)\" byly v roce 1932 evidovány tyto živnosti a obchody: 4 hostince, kovář, 2 obchody se smíšeným zbožím, řezník, sochař kamene, trafika, truhlář.\n\n\nDopravní síť\nVeřejná doprava 2018\n\n"}
{"id": "118494", "url": "https://cs.wikipedia.org/wiki?curid=118494", "title": "Světlá", "text": "Světlá\n\nObec Světlá se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1499.\n\n\nObcí protéká Uhřický potok, který je pravostranným přítokem Jevíčky.\n\n\n"}
{"id": "118495", "url": "https://cs.wikipedia.org/wiki?curid=118495", "title": "Spešov", "text": "Spešov\n\nObec Spešov se nachází v okrese Blansko v Jihomoravském kraji. Obec je členem mikroregionu Spolek pro rozvoj venkova Moravský kras. Nachází se 2 km jihozápadně od Rájce-Jestřebí a žije zde obyvatel.\n\nPrvní písemná zmínka o obci pochází z roku 1373. Od roku 1549 byla obec v držení pánů z Boskovic a byla tak připojena k černohorskému panství.\n\nV roce 1846 zde bylo 53 domů a 306 obyvatel. Roku 1900 v obci žilo 445 obyvatel. První škola v obci byla postavena roku 1806. Ta byla zbořena a místo ní postavena nová roku 1873. Sbor dobrovolných hasičů byl založen roku 1898\n\nOd 1. srpna 1980 do 31. prosince 1999 byl Spešov místní částí města Blanska, poté se na základě výsledků místního referenda od 1. ledna 2000 osamostatnil. Od 17. dubna 2009 obec užívá znak a vlajku.\n\n\n\n\n"}
{"id": "118496", "url": "https://cs.wikipedia.org/wiki?curid=118496", "title": "Podůlší", "text": "Podůlší\n\nPodůlší je obec v okrese Jičín, kraj Královéhradecký. Žije zde obyvatel.\n\nObec se nachází na východní straně kopce \"Brada\", v nadmořské výšce okolo 345 m, cca 4 km severně od města Jičín, na silnici z Jičína do Turnova, která obec rozděluje na dvě části – Horní Podůlší a Dolní Podůlší. Jihovýchodně od Dolního Podůlší je samota \"Luňáček\", kde před postavením nové silnice do Turnova býval u staré formanské cesty zájezdní hostinec.\n\nPrvní písemná zmínka o obci pochází z roku 1399, kdy Dětřich z Podůlší prodal dvůr se vsí tohoto jména Kunešovi ze Sukorad. Kolem roku 1500 získal bradské panství Mikuláš Trčka z Lípy a Vlašimi, které připojil k panství Veliš. Jeho dědicové prodali v roce 1606 velišské panství Jindřichu Matyáši Thurnovi; Jičín a některé okolní vesnice včetně Podůlší připojili ke kumburskému panství.\n\nMezi roky 1756–1788 vznikla zástavba v horní části obce (původní zástavba se nacházela v nynější dolní části), v letech 1832–1838 byla postavena nová silnice z Jičína do Turnova a roku 1905 byl založen místní Sbor dobrovolných hasičů. Elektrifikace obce byla provedena v letech 1940–1941.\n\nDne 1. července 1960 byla k Podůlší připojeny obce Brada-Rybníček, Dílce, Jinolice a Kbelnice, ovšem 24. listopadu 1990 se uvedené obce opět osamostatnily. V roce 1998 zde byla postavena nová budova obecního úřadu.\n\n\n"}
{"id": "118497", "url": "https://cs.wikipedia.org/wiki?curid=118497", "title": "Pacetluky", "text": "Pacetluky\n\nObec Pacetluky se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1131.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\nŘímskokatolická farnost Prusinovice\n"}
{"id": "118498", "url": "https://cs.wikipedia.org/wiki?curid=118498", "title": "Zavidov", "text": "Zavidov\n\nObec Zavidov se nachází v okrese Rakovník, kraj Středočeský, zhruba 9 km jihozápadně od Rakovníka. Aktuálně zde žije obyvatel. Obcí prochází železniční trať 162 Rakovník – Mladotice.\n\nPrvní písemná zmínka o obci pochází z roku 1360.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Zavidov \"(351 obyvatel)\" byly v roce 1932 evidovány tyto živnosti a obchody: 3 hostince, pražírna kávy, kolář, kovář, krejčí, mlýn, obuvník, palivo, pekař, pila, řezník, 3 obchody se smíšeným zbožím, stavitel, trafika, truhlář, uzenář.\n\nDopravní síť\nVeřejná doprava 2011\n\n\n"}
{"id": "118499", "url": "https://cs.wikipedia.org/wiki?curid=118499", "title": "Sulejovice", "text": "Sulejovice\n\nObec Sulejovice () se nachází v okrese Litoměřice v Ústeckém kraji, přibližně 2 km jihozápadně od Lovosic. Žije v ní obyvatel.\n\nNa katastru obce byl Státní statek Lovosice, farma Sulejovice, později i ředitelství Státního statku, Fruta a do katastru obce zasahuje čížkovická cementárna. Po roce 1990 byla dokončena plynofikace obce a veškerá kanalizace byla svedena do čističky odpadních vod. Obec má všude bezprašné vozovky, stará se o veřejnou zeleň a dětské hřiště. Na katastru obce pracuje několik soukromých firem, jednou z nich je i zemědělská Terra Kaplíř.\n\nPrvní bezpečná zpráva o Sulejovicích (ve středověku též Sulevice) pochází z roku 1251, kdy jsou doloženi Pavlík a Štěpán ze Sulevic. Kaplířové měli od počátku úzký vztah ke královskému městu Litoměřicím a v dominikánském klášteře, který založil podle staré tradice biskup Bernard, byla od 13.století rodinná hrobka. Část Sulejovic držel ještě hejtman z Trable, který ji v roce 1273 prodal litoměřickému měšťanu Dětmaru z Kouřimě. V roce 1251 je již o vesnici písemná zmínka v kupní smlouvě mezi Smilem, rytířem z Lichtenburgu a ciste-riánským klášterem v Alt-Zellu. V té době již zřejmě v Sulejovicích sídlil rod Kaplířů, který se později psal Kaplířové ze Suiewitz. Kaplířové drželi Sulejovice až do roku 1627. Kaplířové se Suiewitz patřili k významným rodům v Čechách. Připomeňme si například: v roce 1322, kdy římský král Ludvík Bavor pasoval na rytíře Buriana Kaplíře ze Sulevic za statečnost v bitvě u Mühldorfu. Ten v roce 1323 provázel prince Karla, pozdějšího císaře Karla IV, do Francie. Po něm se připomínají v letech 1341 - 1346 Pešek a Kunát ze Sulevic. Jan Kaplíř ze Sulevic obdržel za své služby císaři Zikmundovi v roce 1436 listinu s majestátem císaře, ve které mu císař zapisuje majetek. 21.června 1621 byl na Staroměstském náměstí v Praze popraven mezi 27 českými pány Kašpar Kaplíř se Sulevic a Čížkovic, který seděl na Neustupově a Milčině. Jeho vnuk Kašpar Zdeněk Kaplíř ze Sulevic, žil v letech l6ll- 1686, byl postavou v naší historii celkem spornou a tajemnou. Jako exulant musel žít v cizině. Byl hlavně vojákem. Na sklonku svého života byl velmi významnou postavou v bitvě o Vídeň roku 1683. Nechal postavit zámek Milešov. V šestnáctém století při obnově Desek zemských byly do těchto vloženy dva zápisy a to roku 1543, že z rodiny Kaplířů jen ti musí se \"ze Sulevic\" jmenovati a psáti, kteří Sulevice skutečně drželi. I když nelze zjistit, zda Kaplířové byli od počátku vladyckým rodem, či zda byli nobilitováni až později, je jisté, že rozmach tohoto rodu úzce souvisí s vnitřní kolonizací, na které se Kaplířové zřejmě intenzivně podíleli. Byla to především západní část Českého středo-hoří, kde se usadili jednotliví členové rodu a založili pak četné větve Kaplířů (např. Milešov, Skalka, Chotiměř, Ostré Třebívlice, Želkovice, Újezd, Velemín, Zim, Dubice, Měrunice, Siřejovice, Solany, Marhostice, Šachov). Nalézáme je i v Podkrušnohoří a v okolí Duchcova.\n\n\nRoku 1611 se zde narodil Zdeněk Kašpar Kaplíř ze Sulevic, český vojevůce, účastník bojů třicetileté války, zastupující velitel rakouských vojsk ve válce proti Turkům při obraně Vídně roku 1683\n\n"}
{"id": "118500", "url": "https://cs.wikipedia.org/wiki?curid=118500", "title": "Vilémovice (okres Blansko)", "text": "Vilémovice (okres Blansko)\n\nObec Vilémovice se nachází v okrese Blansko, kraj Jihomoravský. Žije zde obyvatel. Obec leží v chráněné krajinné oblasti Moravský kras. Jediné katastrální území obce nese název Vilémovice u Macochy.\n\nPrvní písemná zmínka o obci pochází z 3. prosince 1267, kdy zde biskup Bruno ze Schauenburku koupil od šlechtice Mukaře třináct lánů a připojil je ke své državě na hradě Blanseku. V této době se ves uvádí jako Willemslag. Podruhé se ves uvádí na soupisu blanenského zboží z let 1317-1320. Vesnice se v pozdějším období stala součástí holštejnského panství, protože roku 1349 ji (Wilhlemschlag) kupuje spolu s hradem Holštejnem, městečkem Jedovnice a dalšími vesnicemi Vok I. z Holštejna. V roce 1481 vlastnil část Vilémovic držitel jedovnického panství Matěj ze Želetavy. V letech 1569 a 1573 přešla část vesnice koupí na majitele rájeckého panství Bernarta Drnovského z Drnovic.\n\nV roce 1715 řádil ve vsi mor a zemřelí byli pochováni v hromadném hrobě poblíž vesnice, toto místo se dnes nazývá \"Krchůvek.\" Roku 1725 byla na památku ukončení tohoto moru postavena kaple sv. Petra z Alkantary. Občané se tehdy zavázali, že podniknou každoročně v pátek před sv. Duchem pouť na Svatý Kopeček u Olomouce.\n\nV roce 1846 bylo v obci 68 domů a 491 obyvatel. Roku 1900 ve Vilémovicích žilo 565 obyvatel.\n\nPřed koncem druhé světové války nedaleko vesnice havarovala dvě vojenská letadla.\n\n\n\n\n"}
{"id": "118501", "url": "https://cs.wikipedia.org/wiki?curid=118501", "title": "Pustověty", "text": "Pustověty\n\nObec Pustověty se nachází v okrese Rakovník, kraj Středočeský, v údolí Rakovnického potoka zhruba 8 km jihovýchodně od Rakovníka. Žije zde obyvatel. Obcí prochází železniční trať 174 Beroun - Rakovník (zastávka \"Pustověty\").\n\nPrvní písemná zmínka o obci pochází z roku 1391. Název je nejspíše odvozen od staročeského slovesa \"větovati\", „mluvit“ (srv. slova věta, odvětit, obětovat, závěť) a znamenal tedy „ves pustovětů“, lidí pustě, rozpustile mluvících.\n\nOsady Pustověty a Nový Dům se roku 1950 oddělily z tehdejší obce Ryšín jako nové obce.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nDopravní síť\nVeřejná doprava 2011\n\n"}
{"id": "118502", "url": "https://cs.wikipedia.org/wiki?curid=118502", "title": "Nový Ples", "text": "Nový Ples\n\nObec Nový Ples () se nachází v okrese Náchod, kraj Královéhradecký. Žije zde  obyvatel.\n\nVesnice Nový Ples byla založena pro obyvatele střední části vsi Ples, zaniklé v důsledku stavby pevnosti Ples, od r. 1793 zvané Josefov. Oboustranně zastavěná ulicovka na kraji lesa Rasošky vznikla na počátku stavby pevnosti v letech 1780-1781. Shodnou historii mají i Rasošky, umístěné západně od Plesu.\nV průběhu 19. století se zástavba obce rozvíjela především severním směrem.\n\n\n"}
{"id": "118503", "url": "https://cs.wikipedia.org/wiki?curid=118503", "title": "Zahnašovice", "text": "Zahnašovice\n\nObec Zahnašovice se nachází v okrese Kroměříž ve Zlínském kraji, zhruba 3 km jjz. od Holešova. Žije zde obyvatel.\n\nV obci se nachází obecní úřad, knihovna, hospoda, potraviny, dětské hřiště u obecného domu a i velké hřiště, které se nachází na konci obce. V obci se dodržují tradice jako například masopust, stavění a kácení máje, slivkošt a mnoho dalších.\n\nPrvní písemná zmínka o obci pochází z roku 1131.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "118504", "url": "https://cs.wikipedia.org/wiki?curid=118504", "title": "Bas", "text": "Bas\n\nBas (z lat. \"bassus\" – nízký) je nejnižší mužský hlas. Tento výraz též může označovat hluboké tóny či rejstříky u hudebních nástrojů.\n\nTónový rozsah basu jsou přibližně dvě oktávy, od velkého E do e¹. Je užívaný jak v pěveckých sborech, tak sólově v opeře, kde basisté obvykle zpívali starší muže či záporné postavy.\n\nNěkteří basisté dokážou speciální technikou zazpívat i tóny až o oktávu nižší, než je běžný basový rozsah, tedy kontra E – této techniky využívají zejména ruské sbory. Basu, který má ve svém rozsahu tóny z kontra oktávy, se říká profondní („basso profondo“, občas též psáno „profundo“).\n\nPodle barvy tónu a dalších charakteristik se rozlišuje několik druhů basu:\n\n\n"}
{"id": "118505", "url": "https://cs.wikipedia.org/wiki?curid=118505", "title": "Hrádek (okres Rokycany)", "text": "Hrádek (okres Rokycany)\n\nMěsto Hrádek (katastrální území a železniční zastávka nesou název \"Hrádek u Rokycan\") se nachází v okrese Rokycany, v Plzeňském kraji, při říčce Klabavě zhruba pět kilometrů jihovýchodně od Rokycan. Žije v něm obyvatel. Městem vede železniční trať 175 Rokycany–Nezvěstice.\n\n\nPrvní písemná zmínka o městě Hrádek (\"Hradek\") se vyskytuje v listině z listopadu 1325, jíž král Jan Lucemburský daroval několik „vesnic v Plzeňském kraji, toho času pustých“ (\"vilas sitas in Pilsnensi provincia nunc desertas\"), totiž Dobřív, Hrádek a Kuškov (dnes zaniklý), Petrovi z Rožmberka. Z uvedené zmínky tak vyplývá, že Hrádek musel existovat již nějakou dobu před tímto datem.\n\nZejména už předtím byly podél Padrťského potoka (dnešní Klabavky) postaveny vodní hamry, proto má železárenství v Hrádku u Rokycan dlouhou tradici. Hamry okolo potoka se však v Hrádku nezachovaly, jediný zachovalý hamr se nachází 4 km daleko v obci Dobřív. V hamrech se původně vyráběly hřebíky a v roce 1900 byla v městské části Nová Huť postavena železárna. Je to velký komplex budov, do jehož areálu vede potok i železniční vlečka. První bytové domy pro dělníky železáren byly na třídě 1. máje postaveny v 1. polovině 20. století. Mají obdélníkový tvar, střechy jsou valbové bez střešních štítů, na omítce jsou občasně sgrafita. Domy jsou dvouvchodové, jediný čtyřvchodový je panelový dům s výtahem v Učňovské ulici, ale ten nebyl postaven v době rozkvětu železáren. Některé domy mají již novou omítku, zateplení a střechu.\n\n\n"}
{"id": "118506", "url": "https://cs.wikipedia.org/wiki?curid=118506", "title": "Dolany (okres Náchod)", "text": "Dolany (okres Náchod)\n\nObec Dolany () se nachází v okrese Náchod, kraj Královéhradecký. Žije zde  obyvatel.\n\n\nPrvní písemná zmínka o obci pochází z roku 1654.\n\n\n"}
{"id": "118507", "url": "https://cs.wikipedia.org/wiki?curid=118507", "title": "Valašská Senice", "text": "Valašská Senice\n\nObec Valašská Senice se nachází v okrese Vsetín ve Zlínském kraji. Žije zde obyvatel.\n\nPrvní písemná zmínka o obci pochází z roku 1500. Až do roku 1924 název neobsahoval přídavné jméno \"Valašská\".\n\n\n\n"}
{"id": "118508", "url": "https://cs.wikipedia.org/wiki?curid=118508", "title": "Sedliště (okres Plzeň-jih)", "text": "Sedliště (okres Plzeň-jih)\n\nObec Sedliště se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1552.\n"}
{"id": "118509", "url": "https://cs.wikipedia.org/wiki?curid=118509", "title": "Jevišovka (okres Břeclav)", "text": "Jevišovka (okres Břeclav)\n\nObec Jevišovka (do roku 1949 Frélichov, poté v letech 1949–1950 \"Charvátská\", , ) se nachází v okrese Břeclav v Jihomoravském kraji. Obcí protéká stejnojmenná řeka. Žije zde obyvatel.\n\nPrvní písemná zmínka o obci pochází z roku 1353. V roce 1900 zde žilo 1160 obyvatel. Početné chorvatské (74 % roku 1930) obyvatelstvo bylo v roce 1948 násilně přesídleno do vnitrozemí. Rovněž byli odsunuti obyvatelé německé národnosti (17 % roku 1930). V roce 1949 získala ve vlně přejmenování německých názvů obcí jméno Charvátská, hned o rok později však byla přejmenována podruhé na stávající jméno podle protékající řeky.\n\nOd roku 2009 se obec zabývá tříděním a snižováním množství odpadů. Všechny domácnosti byly vybaveny bezplatně nádobami s obsahem 110 litrů, čímž se snížilo množství netříděného komunálního odpadu. Svozová firma zajistila vozidla a kompostárnu, kam se ukládá bioodpad. Dalším krokem bylo zajištění nádob na třídění papíru a plastů v domácnostech.\n\n"}
{"id": "118510", "url": "https://cs.wikipedia.org/wiki?curid=118510", "title": "Hrdlořezy (okres Mladá Boleslav)", "text": "Hrdlořezy (okres Mladá Boleslav)\n\nObec Hrdlořezy se nachází v okrese Mladá Boleslav, kraj Středočeský. Rozkládá se asi sedm kilometrů severozápadně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1406.\nO původu názvu obce Hrdlořezy je několik verzí. Všeobecně používaná verze je ta, že jméno obec obdržela dle určitého případu, kdy někdo někomu podřezal hrdlo. Druhá verze se zdá pravděpodobnější. Dle své polohy ves Hrdlořezy vznikla u opevněného území na „Předlišce“, které chránilo brod přes řeku Jizeru nebo tu sídlil nějaký vladycký rod. Jméno Hrdlořezy dokazuje význam tohoto osídlení. Sídlili zde lidé, jejichž úkolem bylo strážit. Byla to služba vojenská, tvrdá a bezohledná, tudíž se i hrdla řezala.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Hrdlořezy s 1000 obyvateli v roce 1932 byly evidovány tyto živnosti a obchody: autobusový dopravce, cihelna, obchod s drůbeží, 2 hostince, 2 kováři, obuvník, 2 obchody se smíšeným zbožím, spořitelní a záložní spolek, 3 trafiky, vodárna, zámečník.\n\n\nSilniční doprava\n\nObcí vede silnice I/38 Nymburk - Mladá Boleslav - Bělá pod Bezdězem - Doksy - Jestřebí.\n\nŽelezniční doprava\n\nŽelezniční trať ani stanice na území obce nejsou. Nejbližší železniční stanice je Mladá Boleslav-Debř ve vzdálenosti 0,5 km ležící na trati 070 z Prahy do Turnova.\n\nAutobusová doprava\n\nObcí projížděly v květnu 2011 autobusové linky do těchto cílů: Bělá pod Bezdězem, Mladá Boleslav, Praha , do obce zajížděly linky Městské autobusové dopravy Mladá Boleslav \n\n"}
{"id": "118512", "url": "https://cs.wikipedia.org/wiki?curid=118512", "title": "Nejepín", "text": "Nejepín\n\nNejepín () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1488.\n\n"}
{"id": "118513", "url": "https://cs.wikipedia.org/wiki?curid=118513", "title": "Mukařov (okres Mladá Boleslav)", "text": "Mukařov (okres Mladá Boleslav)\n\nObec Mukařov se nachází v okrese Mladá Boleslav, kraj Středočeský. Rozkládá se asi dvacet kilometrů severně od Mladé Boleslavi a osm kilometrů severozápadně od města Mnichovo Hradiště. Žije zde obyvatel.\n\n\nPrvní písemná zmínka o obci pochází z roku 1352.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Mukařov s 598 obyvateli v roce 1932 byly evidovány tyto úřady, živnosti a obchody: katolický kostel, 3 družstva pro rozvod elektrické energie, 4 hostince, kolář, 2 kováři, 3 mlýny, pekař, 2 pily, 2 řezníci, 5 obchodů se smíšeným zbožím, spořitelní a záložní spolek, 3 trafiky, 2 truhláři.\n\n\nSilniční doprava\n\nObcí prochází silnice III. třídy.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice Mnichovo Hradiště ve vzdálenosti 6 km ležící na trati 070 v úseku z Mladé Boleslavi do Turnova.\n\nAutobusová doprava\n\nV obci zastavovaly v pracovních dnech května 2011 autobusové linky Mnichovo Hradiště-Jivina-Cetenov,Hrubý Lesnov \"(2 spoje tam i zpět)\" a Mnichovo Hradiště-Mukařov,Vicmanov \"(4 spoje tam i zpět)\" .\n\n"}
{"id": "118514", "url": "https://cs.wikipedia.org/wiki?curid=118514", "title": "Lážovice", "text": "Lážovice\n\nObec Lážovice se nachází v okrese Beroun, kraj Středočeský, asi 13 km jižně od Berouna a 14 km východně od města Hořovice. Žije zde obyvatel (v roce 2006 jich zde žilo 69). Součástí obce je i vesnice Nové Dvory.\n\nPrvní písemná zmínka o obci pochází z roku 1232.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nDopravní síť\n\nVeřejná doprava 2011\n"}
{"id": "118515", "url": "https://cs.wikipedia.org/wiki?curid=118515", "title": "Roztoky u Semil", "text": "Roztoky u Semil\n\nObec Roztoky u Semil se nachází v okrese Semily, kraj Liberecký. Žije zde  obyvatel\n\nSlavní občané: Doc. PhDr. Růžena Váňová CSc.\n\nPrvní písemná zmínka o obci pochází z roku 1356.\n\n"}
{"id": "118516", "url": "https://cs.wikipedia.org/wiki?curid=118516", "title": "Žeretice", "text": "Žeretice\n\nObec Žeretice se nachází v okrese Jičín v Královéhradeckém kraji. Žije v ní obyvatel.\n\n\nPrvní písemná zmínka o obci pochází z roku 1350. V roce 2014 zde žilo 254 obyvatel.\n\nPodle místní povídky vznikl název obce takto: Kdysi ve 14. století pod Hradištěm, kde stojí nyní obec Hradíštko, byl brod přes řeku Cidlinu. Vozkové čekající navzájem než jeden přejede zde postávali, a tak jeden neznámý řezník si zde otevřel řeznictví, kde by se čekající vozkové najedli a napili. Aby dokázal, že má vždy čerstvé maso a uzeniny, každý den skládal nápis \"Řeznictví z čerstvých jitrnic\". Jednou se stalo, že špatně přidělal písmeno C a to spadlo na zem. To začal žrát pobíhající pes a kdosi na řezníka volal „Žere ti cé“. Tak vznikl název osady Žeretice.\n\n\n"}
{"id": "118525", "url": "https://cs.wikipedia.org/wiki?curid=118525", "title": "Ostrov (okres Havlíčkův Brod)", "text": "Ostrov (okres Havlíčkův Brod)\n\nOstrov () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1408.\n\n"}
{"id": "118526", "url": "https://cs.wikipedia.org/wiki?curid=118526", "title": "Sendraž", "text": "Sendraž\n\nObec Sendraž () se nachází v okrese Náchod, kraj Královéhradecký. Leží v severozápadní oblasti orlickohorského podhůří, na sever od Nového Města nad Metují. Žije zde obyvatel.\n\nSendraž leží na jihozápadním svahu stejnojmenného kopce. Z celé obce, a především pak z rozhledny, která se nachází na vršku kopce, se naskýtá výhled do kraje. Za příznivých podmínek lze v dálce spatřit dokonce Kunětickou horu tyčící se za Hradcem Králové. Nejvyšším bodem Sendraže je kopec Varta s výškou 618 m n. m.\n\nPrvní písemná zmínka o obci pochází z roku 1403. Podle knihy Hrady a zámky kraje hradeckého však sahá původ obce až do 12. století. Sendražská tvrz, která stávala západně od vesnice v lokalitě \"Na zámečku\", zanikla po požáru roku 1564.\n\n\n"}
{"id": "118527", "url": "https://cs.wikipedia.org/wiki?curid=118527", "title": "Dolní Vilímeč", "text": "Dolní Vilímeč\n\nObec Dolní Vilímeč () se nachází v okrese Jihlava v Kraji Vysočina. Žije zde obyvatel.\n\nNázev se vyvíjel od varianty Wylemicz (1349), v Vílemci (1481), Wylemcze (1482), Wylimczie (1573), Wylimicie (1592), Wyllimecz (1678), Willimicž (1718), Wylymtze (1720), Willimetsch (1751), Willimetsch a wilimeč (1846), Unter Wilimetsch a Dolní Vilímeč (1872), Vilímeč (1881), Unter Wilimetsch a Dolní Vilimeč (1885), Unterwilimetsch a Dolní Vilímeč (1815) až k podobě Dolní Vilímeč v roce 1924. Místní jméno je odvozeno od osobního jména Vilém a znamenalo Vilémova ves, přívlastek dolní získala obec až v 19. století, aby se odlišila od Horní Vilímče, zeměpisné určení se vztahovalo k Telči.\n\nPrvní písemná zmínka o obci pochází z roku 1349, kdy se podle ní psal Luneta z Vilémovic. Koncem 15. století se Vilímeč dostala do držení novoříšského ženského kláštera, který se snažil o restituci svého majetku. Se statkem Novou Říší se dostala Vilímeč roku 1528 prostřednictvím Adama z Hradce a na Telči obci Nové Říši. Obec pak prodala veškerý svůj pozemkový majetek v roce 1536 klášteru, takže od tohoto roku se počítala Vilímeč ke klášternímu zboží. Ves pak sdílela osudy novoříšského klášterního panství až do roku 1849. Podle vceňovacího operátu žilo v roce 1843 v Dolní Vilímči 257 obyvatel, z toho 145 mužů  a 112 žen v 45 domech a 62 domácnostech. Z nich se živilo 21 zemědělstvím, 6 živnostmi, vedle 45 nádeníků. Desátky se odváděly panství Nová  Říše. Z Dolní Vilímče se jezdilo na týdenní úterní trhy do Telče. Z uvedených živností zde byl 1 podkovář, 2 tkalci lněného  plátna a 3 krejčí. Obec po územní reorganizaci roce 1949 zůstala ve správním okrese Dačice a v jeho rámci v nově vzniklém Jihlavském kraji. Při další územní reorganizaci v polovině roku 1960 připadla pod správní okres Jihlava a Jihomoravský kraj až do zrušení Okresního  úřadu v Jihlavě koncem roku 2002. V roce 1980 byla připojena pod obec Nová Říše, aby se v roce 1990 opět osamostatnila. Od roku 2003 spadá jako samostatná obec pod pověřený městský úřad v Telči.\n\nV letech 2006–2010 působil jako starosta František Herynek, od roku 2010 vykonává tuto funkci Antonín Doležal.\n\nVe 2. polovině 19. a v 1. polovině 20. století se většina obyvatelstva obce živila zemědělstvím. Živnosti roce 1924: 1 cihlář, 1 hostinský, 1 kovář, 1 obuvník, 30 hosp. rolníků. Elektrifikace obce byla provedena v roce 1931 připojením na síť ZMS Brno. JZD vzniklo roku 1957, v roce 1974 se sloučilo s JZD Vystrčenovice a roku 1975 s JZD Zvolenovice, čímž vzniklo JZD Jiskra Dolní Vilímeč a to bylo roku 1978 sloučeno s JZD Nová Říše. Po roce 1945 postaveno: hasičská zbrojnice, přestavba a přístavba bývalé školy v kulturní dům.\n\nDolní Vilímeč leží v okrese Jihlava v Kraji Vysočina. Nachází se 2 km jižně od Vystrčenovic, 3 km jihozápadně od Nové Říše, 2 km severozápadně od Červeného Hrádku, 3,5 km severně od Jersic, 2,5 km východně od Strachoňovic, 3,5 km jihovýchodně od Radkova, 7 km od Telče a 3 km od Zvolenovic. Geomorfologicky je oblast součástí Česko-moravské subprovincie, konkrétně Křižanovské vrchoviny a na rozmezí jejích podcelků Dačická kotlina Brtnická vrchovina, v jejíž rámci spadá pod geomorfologický okrsek Markvartická pahorkatina. Průměrná nadmořská výška činí 534 metrů. Nejvyšší bod o nadmořské výšce 600 metrů leží 0,5 km severovýchodně od obce. Dolní Vilímčí protéká Vilímečský potok, na němž se severně od obce rozkládá Vilímečský rybník. Jižní část východní hranice katastru tvoří Řečice.\n\nPodle sčítání 1930 zde žilo v 42 domech 211 obyvatel. 211 obyvatel se hlásilo k československé národnosti. Žilo zde 210 římských katolíků a 1 příslušník Církve československé husitské.\n\nDolní Vilímeč je členem mikroregionů Sdružení pro likvidaci komunálního odpadu Borek a Mikroregion Telčsko a místní akční skupiny Mikroregionu Telčsko.\n\nObec má sedmičlenné zastupitelstvo, v jehož čele stojí starosta Antonín Doležal.\n\nNachází se zde kovářství. Obcí prochází silnice III. třídy č. 4074 z Červeného Hrádku do Zvolenovic. Dopravní obslužnost zajišťují dopravci ICOM transport a ČSAD Jindřichův Hradec. Autobusy jezdí ve směrech Dačice, Nová Říše, Stará Říše, Telč, Budeč, Řásná, Želetava, Třebíč, Studená a Jihlava. Obcí prochází cyklistická trasa č. 5124 ze Strachoňovic do Červeného Hrádku.\n\nObec byla dříve přiškolena do Nové Říše, ale již v roce 1788 žádala o zřízení vlastní samostatné školy v obci. Teprve roku 1808 při generální vizitaci povolil brněnský biskup Schrattenbach vyučování v obci učitelským pomocníkem v chalupě zakoupené obcí. V letech 1836 až 1870 bylo žactvo posíláno opět do školy v Nové Říši a v letech 1870 až 1892 do bližšího Červeného Hrádku. V roce 1888 obec postavila na paměť 40letého panování císaře novou školu nákladem 6700 zl., otevřenou v roce 1892. Jednotřídní škola byla zrušena v 70. letech 20. stol. a žactvo převedeno do Nové Říše.\n\nSbor dobrovolných hasičů Dolní Vilímeč vznikl v roce 1941.\n\n\n"}
{"id": "118528", "url": "https://cs.wikipedia.org/wiki?curid=118528", "title": "Dřevnovice", "text": "Dřevnovice\n\nObec Dřevnovice se nachází v okrese Prostějov v Olomouckém kraji. Žije zde obyvatel.\n\nPrvní písemná zmínka o obci pochází z roku 1365.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118529", "url": "https://cs.wikipedia.org/wiki?curid=118529", "title": "Dolní Stakory", "text": "Dolní Stakory\n\nObec Dolní Stakory se nachází v okrese Mladá Boleslav, kraj Středočeský. Rozkládá se asi šest kilometrů severovýchodně od Mladé Boleslavi. Má obyvatel a rozloha katastrálního území činí 386 hektarů.\n\nPrvní písemná zmínka o obci pochází z roku 1325. Obec se jmenovala Stakorce.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nSilniční doprava\n\nObcí prochází silnice III. třídy.\n\nŽelezniční doprava\n\nŽelezniční trať ani stanice na území obce nejsou. Nejblíže je železniční zastávka Kolomuty (jen pro osobní dopravu) ve vzdálenosti 3,5 km ležící na trati 064 mezi Mladou Boleslaví a Dolním Bousovem. Nejbližší železniční stanicí (pro veškerou dopravu) je Mladá Boleslav-Debř ve vzdálenosti 8 km ležící na trati 070 z Prahy do Turnova.\n\nAutobusová doprava\n\nV obci zastavovaly v pracovních dnech května 2011 tyto autobusové linky:\n\n"}
{"id": "118531", "url": "https://cs.wikipedia.org/wiki?curid=118531", "title": "Minas Morgul", "text": "Minas Morgul\n\nMinas Ithil (sindarsky \"Věž vycházejícího měsíce\"), později Minas Morgul (sindarsky \"Věž Černé magie\"), je město v Morgulském průsmyku, který umožňoval spojení Mordoru a Gondoru ve fiktivním světě Středozemi od britského spisovatele J. R. R. Tolkiena.\n\nPo Pádu Númenoru přistáli Isildur a Anárion ve Středozemi a založili říši Gondor. Roku 3320 Druhého věku Isildur založil v Morgulském průsmyku Minas Ithil a zasadil zde Bílý strom. Jakmile se Sauron vrátil do Mordoru, zaútočil na město, dobyl jej a Bílý strom spálil. Isildur unikl po Anduině do Arnoru a ponechal Gondor spravovat Anárionovi. Po porážce Saurona ve válce s Posledním spojenectvím bylo město obnoveno.\n\nV roce 1980 Třetího věku se Černokněžný král Angmaru vrátil do Mordoru a roku 2000 s ostatními nazgûly město oblehl. Po dvouletém obléhání nakonec padlo do Sauronových rukou včetně palantíru v něm. Pán nazgûlů z města učinil své sídlo a bylo proto nazváno Minas Morgul. Roku 2050 sem vylákal a podle všeho zabil posledního gondorského krále Eärnura.\n\nBěhem Války o Prsten z Minas Morgul vyšla vojska skřetů, která překročila Anduinu a posléze byla zničena v bitvě na polích Pelennoru. Po Sauronově porážce zůstalo Morgulské údolí opuštěné a město už nebylo znovu osídleno Gondorskými, protože tu ještě dlouho určitým způsobem přetrvávala zlá moc nazgûlů.\n"}
{"id": "118532", "url": "https://cs.wikipedia.org/wiki?curid=118532", "title": "Niva", "text": "Niva\n\nNiva může být:\n\n\n\n\n\n\n"}
{"id": "118537", "url": "https://cs.wikipedia.org/wiki?curid=118537", "title": "Marocký dirham", "text": "Marocký dirham\n\nMarocký dirham (MAD) je současnou měnou v Maroku.\n\nJeden dirham se dělí na 100 centimů. Poprvé se v Maroku začal používat v roce 1960, kdy nahradil do té doby používaný frank. Frank však zůstal v oběhu do roku 1974, kdy jej v roli dílčí jednotky dirhamu nahradily centimy. V současnosti tuto měnu používá kromě samotného Maroka ještě Západní Sahara.\n"}
{"id": "118538", "url": "https://cs.wikipedia.org/wiki?curid=118538", "title": "The Mars Volta", "text": "The Mars Volta\n\nThe Mars Volta byla americká progrocková kapela založena v roce 2001 bývalými členy známých At the Drive-In Cedricem Bixlerem-Zavalou a Omarem Rodriguezem-Lopezem a dále Isaiahem \"Ikeym\" Owensem spolu s Jeremym M. Wardem. Dle slov Omara a Cedrika bylo třeba rozšířit jejich hudební obzory, punk se stal příliš omezujícím (na rozdíl od druhé poloviny ATDI ze které vznikla formace Sparta, víceméně pokračující v podobném stylu). Tuto snahu prezentovali s EP Tremulant v roce 2001 a okamžitě si získali většinu fanoušků někdejších At The Drive-In. Dají se zařadit do škatulky progressive-rock, nezapřou své latinskoamerické kořeny ani punkový základ ze své předchozí kapely ATDI a experimentální směřování.\n\nV lednu 2013 skupina ukončila svou činnost.\n\n\n"}
{"id": "118540", "url": "https://cs.wikipedia.org/wiki?curid=118540", "title": "Ondřejov (okres Pelhřimov)", "text": "Ondřejov (okres Pelhřimov)\n\nObec Ondřejov () se nachází 7 km od Pelhřimova v okrese Pelhřimov a kraji Vysočina. Žije zde obyvatel.\n\nNázev vesnice se v historických pramenech objevuje ve tvarech: Ondrzeow (1406), Ondřejova (1489) a Wondrzegow (1549).\n\nPrvní písemná zmínka o obci pochází z roku 1406.\n\n\nSbor dobrovolných hasičů zde působí již více než 100 let.\n\n"}
{"id": "118541", "url": "https://cs.wikipedia.org/wiki?curid=118541", "title": "Uhřice (okres Blansko)", "text": "Uhřice (okres Blansko)\n\nObec Uhřice se nachází v okrese Blansko v Jihomoravském kraji. Žije zde obyvatel. Západně od obce protéká Uhřický potok, který je pravostranným přítokem Jevíčky.\n\nPrvní písemná zmínka o obci pochází z roku 1078, kdy tehdejší olomoucký kníže Ota se svou manželkou Eufémií založili klášter sv. Štěpána v Hradišti u Olomouce a darovali mu Úsobrno, Uhřice a další přilehlé obce. Posléze byly Uhřice v držení šebetovského panství do roku 1784, kdy byl hradišťský klášter zrušen.\n\n\n\n"}
{"id": "118542", "url": "https://cs.wikipedia.org/wiki?curid=118542", "title": "Víska (okres Havlíčkův Brod)", "text": "Víska (okres Havlíčkův Brod)\n\nVíska () je obec v okrese Havlíčkův Brod v Kraji Vysočina. Žije zde obyvatel. Obcí protéká Novoveský potok, který je levostranným přítokem řeky Doubravy. Při východním okraji Vísky se do Doubravy vlévá zprava Blatnický potok.\n\nPrvní písemná zmínka o obci pochází z roku 1515.\n\nV roce 2018 získala obec ocenění v soutěži Vesnice Vysočiny 2018, konkrétně obdržela Diplom za příkladný rozvoj meziobecní a mezinárodní spolupráce. V roce 2019 získala obec ocenění v soutěži Vesnice Vysočiny 2019, konkrétně obdržela Diplom za podporu sportu v obci.\n\n\nNarodil se zde Jan Nevole (1812–1903), architekt činný v Čechách a Srbsku.\n\n"}
{"id": "118543", "url": "https://cs.wikipedia.org/wiki?curid=118543", "title": "Ostrata", "text": "Ostrata\n\nObec Ostrata se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1391.\n\nV letech 1980–2000 byla součástí města Zlína, osamostatnila se k 1. lednu 2001.\n\n\n\n"}
{"id": "118545", "url": "https://cs.wikipedia.org/wiki?curid=118545", "title": "Radkov (okres Tábor)", "text": "Radkov (okres Tábor)\n\nObec Radkov () se nachází v okrese Tábor v Jihočeském kraji. Žije v ní obyvatel.\n\n\nPrvní písemná zmínka o obci pochází z roku 1419. Obec patřila v té době přímo pod pravomoc krále Václava IV. při universitě pražské (\"kollej krále Václava\"). Poddaní neměli žádnou panskou vrchnost a platili do roku 1620 daně přímo králi. Ve třicetileté válce trpěl Radkov (v tehdejší transkripci \"Radkow\") zvůlí švédských žoldnéřů, kteří tam měli na linii Veselka - Radkov - Balkova Lhota vojenský tábor, neustále ostřelovaný císařským dělostřelectvem z tzv. „Marradova vrchu“ u Tábora. Psaní datované 18. května 1621: „\"Když Tábor od vojska císařského byl obležen, prosili Radkovští mistrů, aby jim dali přímluvné psaní ku generálu Marradasovi, by jim alespoň stavení nebyla popálena, když o všechno jiné od vojáků švédských již jsou oloupeni.\"“\n\nRoku 1682 získává obec rytíř Jiří Sádlo z Vrážného, který tam má ovšem statek patrně již od roku 1670. Jeho dcera Alžběta žije v té době s Alexandrem hrabětem Buquoyem na nedaleké tvrzi v Liderovicích a v vrací se zpět do Radkova až v roce 1676.\n\nRoku 1859 získala obec jako první v tomto regionu svojí budovu obecné školy, do které docházejí děti, mimo Radkova, i z Paseky, Balkovy Lhoty a Liderovic.\n\n\n\n\n"}
{"id": "118547", "url": "https://cs.wikipedia.org/wiki?curid=118547", "title": "Lomec (okres Klatovy)", "text": "Lomec (okres Klatovy)\n\nObec Lomec se nachází v okrese Klatovy, kraj Plzeňský. Žije zde obyvatel.\n\n\nPrvní písemná zmínka o obci pochází z roku 1358.\n\n\n"}
{"id": "118548", "url": "https://cs.wikipedia.org/wiki?curid=118548", "title": "Pochvalov", "text": "Pochvalov\n\nObec Pochvalov (hovorově \"Pochválov\") se nachází v okrese Rakovník, kraj Středočeský, pod severovýchodními svahy plošiny Džbán zhruba 15 km severovýchodně od Rakovníka a 14 km jižně od Loun. Žije zde obyvatel.\n\nNázev vesnice je odvozen z osobního jména ve významu Pochvalův dvůr. V historických pramenech se objevuje ve tvarech Pochwalow (1346 a 1407), Pochvalov (1420), Pochwalow (1547), ve vsi Pochwalowczy (1566) a Pochwalow (1787 a 1845).\n\nPochvalov v nejstarších dobách patřil křižovníkům s červenou hvězdou z Chlumu Svaté Maří. První písemná zmínka o obci se nachází v dokumentu z 13. července 1346, kterým křižovníci ves Pochvalov (\"villam Pochwalow\") pronajali Buškovi z Rochova. Roku 1420 byl Pochvalov zastaven k Vinařicům, v roce 1456 se připomíná ve vlastnictví pánů ze Žerotína, pak do roku 1547 patřil městu Louny, poté pánům z Klinštejna, od roku 1574 postupně k panství Peruc, Cítoliby (1585), Žerotín (1587) a Smilovice (1637).\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Pochvalov \"(553 obyvatel, katol. kostel, sbor dobrovolných hasičů)\" byly v roce 1932 evidovány tyto živnosti a obchody: bednář, družstvo pro rozvod elektrické energie v Pochvalově, 4 hostince, 2 koláři, konsum Budoucnost, kovář, 4 krejčí, 3 obuvníci, 3 obchody s ovocem, pekař, 3 pojišťovací jednatelství, 2 porodní asistentky, 2 řezníci, obchod se smíšeným zbožím, obchod se střižním zbožím, trafika, truhlář.\n\nDopravní síť\nVeřejná doprava 2011\n\n"}
{"id": "118549", "url": "https://cs.wikipedia.org/wiki?curid=118549", "title": "Roudná", "text": "Roudná\n\nObec Roudná () se nachází v okrese Tábor v Jihočeském kraji, asi 5 km na jih od Plané nad Lužnicí. Žije v ní obyvatel. Na západ od Roudné protéká směrem na severovýchod řeka Lužnice, na které je vodní dílo s elektrárnou.\n\n\nPrvní písemná zmínka o obci pochází z roku 1381.\n\n\n"}
{"id": "118550", "url": "https://cs.wikipedia.org/wiki?curid=118550", "title": "Osíčko", "text": "Osíčko\n\nObec Osíčko se nachází v okrese Kroměříž ve Zlínském kraji. Žije zde obyvatel.\n\nVesnice Osíčko svou polohou, jménem i osudem patří k nejzajímavějším na Záhoří. Podle starých dokladů se v případě majetkové záležitosti Zdeňka z Domaželic roku 1360 (první písemná zmínka o obci) zaznamenává „Nový Osek“, později v jiné věci roku 1371 již Osíčko. Příkazy jsou poprvé zmiňovány v roce 1309.\n\nSoučasná obec Osíčko vznikla roku 1951 sloučením dvou do té doby samostatných obcí – Osíčka (k. ú. \"Osíčko\") a Příkaz (k. ú. \"Příkazy u Osíčka\").\n\nProchází tudy železniční trať Kojetín - Valašské Meziříčí s železniční stanicí.\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118555", "url": "https://cs.wikipedia.org/wiki?curid=118555", "title": "Týniště nad Orlicí", "text": "Týniště nad Orlicí\n\nTýniště nad Orlicí () je město v Královéhradeckém kraji v okrese Rychnov nad Kněžnou. Nachází se 20 km jihovýchodovýchodně od centra Hradce Králové. Společně s přilehlými vesnicemi Křivice, Petrovice, Petrovičky, Rašovice a Štěpánovsko má  obyvatel. Rozkládá se na katastrální ploše 5244 ha v nadmořské výšce 253 m n. m.\n\nMěsto leží v blízkosti soutoku Tiché a Divoké Orlice, 13 km severovýchodně od Holic.\n\nPro borové lesy, které město obklopují, bývá Týniště nad Orlicí označováno jako „město v lesích“. Jeho název vznikl ze slova „týn“, které znamenalo opevněný hrádek na vyvýšeném místě. Znak města představuje borovice se zelenými větvemi na červeném štítu. Na kmeni stromu je bílý štít se třemi černými pruhy v horní části, což je znak pánů z Kunštátu. Znak městu udělil v roce 1487 kníže Jindřich starší z Kunštátu a z Poděbrad.\n\nVlajku schválila Poslanecká sněmovna 24. února 2011. Popis vlajky je dle vexilologů: Červený list se zelenou borovicí se žlutým vykořeněným kmenem. Přes kmen černo-bíle dělený gotický štítek, nahoře se dvěma bílými břevny. Poměr šířky k délce listu je 2 : 3. Autorem návrhu je Tomáš Zdechovský.\n\nPrvní písemná zmínka o obci je z roku 1361, kdy náležela k opočenskému panství a držel ji Sezema z Dobrušky. V roce 1577 se připomíná tvrz, kterou od roku 1559 vybudoval podkomoří markrabství moravského Hanuš Haugvic z Biskupic.\nNa nevysoké výspě při soutoku Tiché a Divoké Orlice původně vznikla kupecká osada s trojhranným náměstím a farním kostelem sv. Mikuláše \"in oppido\". V 15. století obec náležela k panství pánů z Kunštátu, od roku 1577 byl její osud spojen s častolovickým panstvím, které bylo od roku 1695 v držení Šternberků. V 1. polovině 16. století byly v obci a jejím okolí vybudovány četné rybníky. Roku 1619 se napposledy připomíná tvrz, když ji vlastnil Ota z Oppersdorfu. Pak byla opuštěna nebo upravena na panský dům.\n\nNovodobý ráz Týniště nad Orlicí získalo v 19. století, kdy se stalo důležitou železniční křižovatkou tratí z Prahy do Hanušovic (vybudována roku 1874) a z Chocně do Meziměstí (vybudována roku 1875). Železniční spojení bylo předpokladem vzniku a rozvoje průmyslu, zejména zpracování dřeva, výroby nábytku, strojírenské výroby a koželužnictví.\n\nNa město bylo Týniště nad Orlicí povýšeno 1. února 1914 císařem Františkem Josefem I. Ve 20. století bylo město známé díky výrobě tkalcovských stavů v závodě Elitex, který vznikl sloučením menších strojírenských podniků.\n\nV období od 1. ledna 1981 do 23. listopadu 1990 pod Týniště spadala jako místní část Albrechtice nad Orlicí.\n\nV době pobělohorské během slezských válek emigrovaly z náboženských důvodů celé rodiny, a to pod ochranou vojska pruského krále Fridricha II. Velikého. Hromadnou emigraci nekatolíků zpočátku organizoval Jan Liberda a zprostředkoval ji generál Christoph Wilhelm von Kalckstein. V roce 1742 takto prokazatelně opustil svou vlast a odešel do Münsterbergu Jiřík Vyklous z Týniště nad Orlicí. Tam se v roce 1746 oženil a tam i zemřel v roce 1776. V Čechách zahrnovaly jezuitské metody rekatolizace povinnou docházku na katolické bohoslužby, domovní prohlídky prováděné duchovními i světskými úředníky, odpírání souhlasu vrchnosti k uzavírání sňatků... Číst nebo vlastnit Bibli bylo zakázáno. Místodržitelský patent, vydaný dne 29. ledna 1726, zpřísnil tresty pro usvědčené nekatolíky, a to od jednoho roku nucených prací až po trest smrti. Dne 7.9.1734 byl v Týništi n. O. vězněn Jan Štěřík se synem Francem. (Příjmení Štěřík má cca deset podob – Škeřík, Skersick, Schklerschik, SSterzik, Skerzick...) Později všichni emigrovali. Osmnáct (18) hospodářů z tohoto velmi početného rodu Štěříků mělo své usedlosti ve Friedrichově Hradci, čtyři z nich patří k zakladatelům této české kolonie v pruském Slezsku.\n\nNejdostupnější informace jsou v knihách Edity Štěříkové (včetně zdrojů a údajů z matrik). Po druhé světové válce potomci českých exulantů, pokud žili v Polsku, z této země odešli.\n\n\nVe městě jsou dvě mateřské školy, základní škola a základní umělecká škola. Nachází se zde městská poliklinika s ordinacemi praktických i specializovaných lékařů. Pro seniory bylo vybudováno geriatrické centrum, které slouží jako domov důchodců i jako dům s pečovatelskou službou.\n\nNachází se zde i divadlo a od roku 2007 znovuotevřené kino. Do poloviny 90. let 20. století ve městě působil amatérský divadelní soubor Jirásek. Po jeho rozpadu bývalá dlouholetá herečka, vedoucí a režisérka souboru Eva Drábková v roce 1998 založila nový soubor Jirásek-Temno. V roce 2013 byla otevřena Galerie Jaroslava Dostála a malířů Týnišťska.\n\nTýniště nad Orlicí má vlastní atletický stadion a fotbalové hřiště. Sportovní klub města má více než 500 členů, kteří působí ve 12 oddílech – v oddíle fotbalu, atletiky, kanoistiky, kuželek, tenisu, košíkové, stolního tenisu, odbíjené, sálové kopané, střelby, kulečníku a orientačního běhu.\n\nMěstská autobusová doprava v Týništi nad Orlicí na jedné lince vedoucí do několika směrů byla zavedena 1. října 2004 a provozuje ji AUDIS BUS s. r. o. Od roku 2005 je součástí systému IREDO.\n\n\n\n\n\n"}
{"id": "118557", "url": "https://cs.wikipedia.org/wiki?curid=118557", "title": "Seznam měst v Jihočeském kraji", "text": "Seznam měst v Jihočeském kraji\n\nStav k 31.12.2019.\n\nV Jihočeském kraji je 55 měst (v roce 2006 byl status města obnoven obcím Deštná, Rožmberk nad Vltavou, Sedlice, Stráž nad Nežárkou, Strmilov a Vlachovo Březí, v roce 2007 obci Husinec, v roce 2011 obci Jistebnice, v roce 2015 obci Bělčice):\n"}
{"id": "118558", "url": "https://cs.wikipedia.org/wiki?curid=118558", "title": "Schwarzenbergové", "text": "Schwarzenbergové\n\nSchwarzenbergové jsou český a německý šlechtický rod, původem ze středofranského města Seinsheim v Bavorsku, kde jsou poprvé doloženi v roce 1172. Schwarzenbergové patří mezi prominentní evropské šlechtické rody a hráli významnou roli v české a německé historii, neboť dosáhli titulu princů ve Svaté říši římské a knížat a vévodů v Českém království.\n\nErkinger ze Seinsheimu (1362–1437) zakoupil panství Schwarzenberg v dnes bavorském okrese Střední Frankách a začal se psát ze Seinsheimu na Schwarzenbergu (německy \"von Seinsheim auf Schwarzenberg\") a po vynechání prvního jména pak jen ze Schwarzenbergu (německy \"von Schwarzenberg\"). V letech 1420–21 se účastnil válečné výpravy proti husitům. Tím jakož i značnými půjčkami získal od krále Zikmunda zástavu měst Žatec, Kadaně a Berouna. Roku 1429 byl povýšen do stavu svobodného pána ze Schwarzenbergu (\"Freiherr von Schwarzenberg\"). Po rozmnožení rodu bylo potomstvo rozděleno na několik linií, např. bavorskou, stefansberskou, hohenlandsberskou, lutyšskou, západofrískou a nizozemskou. Mnohé z těchto větví vymřely.\n\nV roce 1599 obdržel Adolf Schwarzenberg za vítězství nad Turky v bitvě u Rábu titul říšského hraběte a polepšení erbu (pole s hlavou Turka, kterému vyklovává oči krkavec). V roce 1654 získali Schwarzenbergové inkolát v Čechách a roku 1670 byl Jan Adolf ze Schwarzenbergu povýšen na říšského knížete (\"Reichsfürst zu Schwarzenberg\") a stal se maršálem. Prvním trvalým majetkem v Čechách bylo panství Třeboň získané roku 1660, dále pak Hluboká nad Vltavou. Kníže Jan Adolf I. navštívil svá panství v dubnu 1661.\n\nNákupem statků a dědictvím po rodu Eggenbergů vytvořili po roce 1719 Schwarzenbergové postupně rozsáhlou državu v jižních a severních Čechách. Mj. jim patřila města a panství Český Krumlov, Hluboká nad Vltavou, Netolice, Prachatice, Volary, Vimperk, Orlík. Všechen tento majetek v Čechách připojili k územím drženým v Bavorsku, Dolních Rakousích a ve Štýrsku. V roce 1723 získali také titul vévodů z Krumlova.\n\nDiplomat Karel Filip (1771–1820) působil v Petrohradě a Paříži a snažil se odvrátit válku od Rakouska. Jako velitel rakouského sboru doprovázel Napoleona Bonaparte při jeho výpravě do Ruska, avšak když se rakouský postoj k Napoleonovi změnil, stál v roce 1813 v čele spojeneckých vojsk, která jej porazila v Bitvě národů u Lipska. Jako druhorozený syn vládnoucího knížete měl Karel Filip nejprve nárok jen na titul „princ“. Byl však rakouským císařem povýšen na knížete; tak byla založena tzv. schwarzenberská sekundogenitura (2. majorát), jejímž přímým potomkem je Karel Schwarzenberg, podle rodinné tradice 7. kníže ze Schwarzenbergu z tzv. orlické větve (Schwarzenberg-Orlík).\n\nV 19. století působil kníže Felix ze Schwarzenbergu (1800–1852) z tzv. primogenitury (hlubocko-krumlovská větev) ve funkci rakouského ministerského předsedy a přispěl k potlačení revoluce 1848. Karel III. (1824–1904) se stal zemským i říšských poslancem, patřil k představitelům a tvůrcům programu české konzervativní šlechty a hájil českou otázku. Jeho syn Bedřich Schwarzenberg (1862–1936) pokračoval v otcových vlasteneckých myšlenkách, předsedal Společnosti Národního musea či Národní besedě a České zemědělské radě. Jeho starší syn Karel IV. kníže ze Schwarzenbergu toto nadšení nesdílel.\n\nPřed 1. světovou válkou vlastnily obě dvě větve rodu (hlubocko-krumlovská a orlická) jen v Čechách 176 146 ha půdy s významným lesním, polním a rybničním hospodářstvím, dále doly, pivovary, cukrovary, pily, cihelny, vápenky a jiné podniky. Tehdy patřili Schwarzenbergové k nejbohatším rodům v celé Evropě. Kromě celkově zhruba 200 tisíc hektarů zemědělské a lesní půdy vlastnil rod více než tucet zámků v Rakousku, Čechách a Německu, kromě toho značné podíly v průmyslových podnicích a v jiných podnikatelských oblastech.\n\nV rámci první pozemkové reformy převzal československý stát v roce 1922 postupně 61 000 ha zemědělské a lesní půdy z majetku rodu Schwarzenbergů. V roce 1940 byla na majetek hlubocko-krumlovské a v roce 1942 také orlické větve Schwarzenbergů dosazena německá nucená správa. Po skončení druhé světové války v roce 1945 byl majetek obou větví v Rakousku a Německu rodu vrácen. Členové hlubocko-krumlovské větve Schwarzenbergů, z nichž nejstarší Adolf Schwarzenberg byl v době světové války v exilu v USA a Jindřich Schwarzenberg uvězněn v koncentračním táboře Buchenwaldu, se po válce nemohli do Československa vrátit.\n\nV roce 1947 byl zákonem č. 143/1947 Sb. \"o převodu vlastnictví majetku hlubocké větve Schwarzenbergů na zemi Českou\" neboli Lex Schwarzenberg převeden veškerý nemovitý majetek hlubocko-krumlovské větve i s inventářem a provozním kapitálem do vlastnictví státu. Představitel orlické větve Karel VI. ze Schwarzenbergu, který zůstal po dobu války na českém území, musel se svou rodinou opustit Československo koncem roku 1948. Republiku opustil i jeho bratr František Schwarzenberg, který tou dobou pracoval na ministerstvu zahraničí a byl československým velvyslancem u Svatého stolce (ve Vatikánu).\n\nKarel VI. ze Schwarzenbergu v exilu oživil činnost českého velkopřevorství Maltézského řádu a zastával funkci velkopřevora Řádu svatého Lazara do roku 1973.\n\nHlavním představitelem rodu je v současnosti syn knížete Karla VI. Karel Schwarzenberg (jako Karel VII. kníže ze Schwarzenbergu), který byl v roce 1962 adoptován členem hlubocko-krumlovské větve rodu JUDr. Jindřichem Schwarzenbergem. Po Jindřichově smrti a smrti adoptivního strýce Josefa Schwarzenberga v roce 1979 se obě schwarzenberské větve a část jejich původního majetku spojily v osobě Karla Schwarzenberga. Po přesídlení do České republiky v roce 1990 zrestituoval Karel Schwarzenberg majetek orlické větve. Roku 2007 a opět v roce 2010 se stal ministrem zahraničních věcí ČR. Mezi lety 2009 a 2015 předsedal politické straně TOP 09. V roce 2013 kandidoval na funkci prezidenta České republiky, kde skončil jako druhý.\n\nTři fáze vývoje:\n\nPopis erbu:\nHlavní štít je čtvrcený. Uprostřed je polcený střední (srdeční) štítek.\n\nErb Schwarzenbergů vytvořený z lidských kostí se nachází v kostnici v Kutné Hoře.\n\n\n\nJsou zde uvedeni potomci knížete Jana I. (1742–1789), kteří se rozdělili na větev hlubocko-krumlovskou a orlickou. Pro zjednodušení jsou zde uvedeni výhradně mužští potomci. Tučně jsou označeni hlavní představitelé rodu.\n\nJan I. Nepomuk (1742–1789), 5. kníže ze Schwarzenbergu, 10. (z tohoto rodu 3.) vévoda krumlovský\n\n\n\nSpojili se s mnoha českými a zahraničními rody, nejčastěji se mezi sebou ženili a vdávali synové a dcery Schwarzenbergů a Lobkowiczů. Jaroslav Lobkowicz je také členem strany TOP 09 jako Karel Schwarzenberg. Dále pak uzavírali sňatek i s Lichtenštejny (např. lichtenštejnské princezny Marie Terezie (1721-1753), manželka knížete Josefa I. ze Schwarzenbergu; Eleonora (1812-1873), manželka Jana Adolfa II. ze Schwarzenbergu a Ida (1839 – 1921), manželka knížete Adolfa Josefa ze Schwarzenbergu.\n\n\n\n"}
{"id": "118561", "url": "https://cs.wikipedia.org/wiki?curid=118561", "title": "Thymin", "text": "Thymin\n\nThymin je heterocyklická sloučenina, pyrimidinová nukleová báze, která je v RNA ve většině případů nahrazena uracilem. V DNA tvoří komplementární pár s adeninem, se kterým se spojuje dvěma vodíkovými můstky.\n\nDNA je evolučně mladší záležitost než RNA a thymin tak původně pravděpodobně v nukleových kyselinách nehrál tak důležitou roli. Je metabolicky složitější ho vyrobit – na rozdíl od uracilu má ještě na uhlíku C5 methylovou skupinu. Když však vznikla DNA, která musí uchovávat přesnou genetickou informaci i poměrně složitých organizmů a nepodléhat vlivům vnějšího prostředí, uracil se ukázal jako problém. Pároval s různými bázemi (nejen s adeninem, ale i např. s guaninem) a navíc je příliš podobný cytosinu, z něhož může vzniknout tzv. deaminací. Pokud by se uracil běžně v DNA vyskytoval, po deaminaci cytosinu by nešlo poznat, zda uracil na toto místo patří či zda vznikl deaminační mutací.\n\nJako všechny nukleové báze absorbuje ultrafialové záření, navíc však thymin vlivem záření UV-C tvoří dimery – vznik thyminových dimerů vede k poškození DNA, zlomům nebo bodovým mutacím, které musejí být opraveny. Je-li poškození nukleové kyseliny příliš rozsáhlé, dojde ke smrti buňky nebo k jejímu zvrhnutí a vzniku nádoru.\n\nV buňkách je thymin vyráběn jako součást nukleotidu deoxythymidinmonofosfátu (dTMP), a to methylací dUMP pomocí thymidylátsyntázy. Reakce se děje na úrovni monofosforylovaných deoxynukleotidů (dNMP) a nikoliv jejich trifosfátů (dNTP), aby se v buňce držela minimální hladina deoxyuridintrifosfátu (dUTP). Ten by se jinak mohl inkorporovat do DNA při replikaci.\n"}
{"id": "118563", "url": "https://cs.wikipedia.org/wiki?curid=118563", "title": "Pán nazgûlů", "text": "Pán nazgûlů\n\nPán nazgûlů je literární postava ve fantasy příbězích J. R. R. Tolkiena. Jde o náčelníka a velitele Nazgûlů. Byl též nazýván Černokněžným králem Angmaru nebo Černým kapitánem. Podle legendy jej nemohl zabít žádný muž. Jeho pravé jméno není odhaleno.\n\nČernokněžný král byl velkým králem lidí. Ve Druhém věku on a osm dalších mužů\ndostalo Devět prstenů moci od Temného pána Saurona. \n\nBojoval ve válce Poslední aliance mezi roky 3434 a 3441 Druhého věku. Po Sauronově pádu odešel do stínů. O tisíc let později ve Třetím věku, kdy Sauron na sebe vzal podobu Nekromanta a založil pevnost Dol Guldur v jižním Temném hvozdu v roce 1050 Třetího věku. S ním se vrátili nazgûlové.\n\nV roce 1300 Třetího věku založil říši Angmar na severu. Podle černé magie a moci, kterou proti svým nepřátelům používal, byl nazýván Černokněžným králem. Přes 500 let válčil s Dúnadany na severu. Nakonec zničil království Arthedain, ale byl poražen v bitvě u Fornostu. V této válce se proti němu postavili také elfové a Gondor.\n\nTehdy Glorfindel vyslovil svou věštbu:\n\nV roce 1980 T. v. se vrátil do Mordoru. Poté (v roce 2000 Třetího věku) oblehl Minas Ithil. Po dvouletém obléhání město dobyl a zmocnil se palantíru.\n\nVe válce o prsten byl vyslán Sauronem, aby nalezl Nositele prstenu. Zasáhl jej dýkou, ale Frodo s pomocí elfů unikl. Elfové také zničili koně nazgûlů.\n\nPo Sarumanově porážce odletěl do Železného pasu pro Nositele prstenu. Ten tam však nebyl. Vedl vojska Mordoru k útoku na Gondor, dobyl Osgiliath a oblehl Minas Tirith v bitvě na Pelennorských polích. Poté co bránu zničilo beranidlo, pozdvihl meč proti Gandalfovi, avšak k souboji nedošlo, protože konečně přijeli Jezdci Marky a zvuk severských rohů se rozezněl nad bojištěm. Kohout svým kokrháním přivítal úsvit. Pán nazgûlů se zarazil, otočil se a na svém létajícím monstru odletěl, aby čelil novému nepříteli. Zaútočil na krále Théodena a rozehnal jeho vojáky hrůzou své přítomnosti. Králův kůň Bělohřívák se v hrůze vzepjal a byl zasažen černou střelou; padl a rozdrtil krále pod svým tělem. Mrchožravý létavec Černokněžného krále se snesl na Bělohřívákovo tělo, zaryl do něj drápy a ohnul svůj holý krk, aby mohl hodovat.\n\nThéodén však nezůstal sám, ačkoliv většina jeho družiny byla rozehnána nebo pobita. Na pomoc mu přišel jezdec Dernhelm a vybídl Pána nazgûlů, aby odtáhl a nechal mrtvé na pokoji. Černokněžný král se mu vysmál a prozradil mu proroctví, podle nějž ho nemůže zabít žádný živý muž. Dernhelm se mu v tu chvíli odhalil, zasmál se a zvolal:\n\nLétající nestvůra na Éowyn zaútočila, ale Éowyn jí mečem uťala hlavu. Z umírajícího monstra povstal sám Černý jezdec, vydal výkřik a udeřil svým palcátem. Éowyn jeho ránu kryla štítem, ten se však roztříštil na malé kousky. Zraněná Éowyn klopýtla a padla na kolena. Černokněžný král pozvedl palcát, aby ji zabil. To ale překazil Smíšek, který se k Černému jezdci připlížil zezadu a přeťal mu šlachu pod kolenem mečem, jenž byl ukován za časů války mezi Arnorem a Angmarem a byl určen samotnému Černokněžnému králi. Zraněný Pán nazgûlů zakolísal, Éowyn povstala a zarazila meč mezi jeho korunu a plášť, čímž ho zabila; zbraň přitom byla zničena a sama Éowyn se zhroutila.\n\n\n"}
{"id": "118568", "url": "https://cs.wikipedia.org/wiki?curid=118568", "title": "Guanin", "text": "Guanin\n\nGuanin je heterocyklická sloučenina, purinová dusíkatá báze. Nukleotidy obsahující guanin jsou součástí nukleových kyselin (DNA i RNA), guanin tvoří komplementární pár s cytosinem, se kterým se váže třemi vodíkovými můstky.\n\nU některých živočichů je guanin příčinou fyzikálního zbarvení, např. u obojživelníků. Jeho nukleotid, cyklický guanosinmonofosfát (cGMP) je součástí některých signálních kaskád v mezibuněčné komunikaci, guanosintrifosfát je alternativou ATP v některých biochemických pochodech.\n\nGuanin lze izolovat ze šupin některých ryb; v krystalické formě je pak využíván např. v kosmetickém průmyslu jako přídavná látka do šampónů, laků na nehty, očních stínů a dalších výrobků jimž dodává barevně měňavý lesk.\n"}
{"id": "118570", "url": "https://cs.wikipedia.org/wiki?curid=118570", "title": "Cytosin", "text": "Cytosin\n\nCytosin je heterocyklická sloučenina, pyrimidinová nukleová báze. Je odvozena od pyrimidinu. V nukleových kyselinách vytváří komplementární pár s guaninem, se kterým se váže třemi vodíkovými můstky.\n\nNukleotidy obsahující cytosin, hlavně cytidintrifosfát (CTP), slouží také jako kofaktor přenášející fosfátové skupiny při některých fosforylačních reakcích.\n"}
{"id": "118572", "url": "https://cs.wikipedia.org/wiki?curid=118572", "title": "Mák (rod)", "text": "Mák (rod)\n\nMák (\"Papaver\") je rod rostlin z čeledi makovitých. Jsou to jednoleté nebo vytrvalé byliny s různým způsobem členěnými listy a nápadnými, pravidelnými květy s množstvím tyčinek. Plodem je tobolka, známá jako makovice. Rod zahrnuje asi 100 druhů a je rozšířen především na severní polokouli. V přírodě České republiky se vyskytuje 6 druhů. Nejrozšířenější je mák vlčí.\n\nHospodářsky nejvýznamnějším druhem je mák setý. Pěstuje se pro makové semeno, je zdrojem opia, lékařsky významných alkaloidů (zejména morfinu a kodeinu) a narkotik. Různé atraktivně kvetoucí druhy jsou pěstovány jako zahradní rostliny nebo skalničky. Náležejí mezi ně např. různé kultivary máku východního, máku zahradního a máku setého, ze skalkových druhů mák šarlatový či mák Burserův.\n\nMáky jsou jednoleté, dvouleté nebo vytrvalé byliny s přímým nebo vystoupavým, větveným nebo jednoduchým stonkem. Rostliny jsou většinou chlupaté nebo řidčeji lysé a obsahují bílou, oranžovou nebo červenou mléčnou šťávu. Listy přízemní růžice jsou zpravidla řapíkaté, zpeřeně laločnaté až zpeřené nebo i dřípené, na okraji většinou pilovité nebo vroubkované, řidčeji celokrajné. Lodyžní listy bývají podobné přízemním, jsou však obvykle přisedlé a někdy i objímavé. Květy jsou jednotlivé nebo výjimečně ve vrcholičnatých hroznech. Kalich je tvořen zpravidla 2, řidčeji 3 lístky. Koruna je nápadná, zpravidla červená, řidčeji bílá, žlutá, oranžová nebo růžová, většinou čtyřčetná, často opadavá. Tyčinek je velký počet a mají bílé, žluté, zelené, purpurové, červené nebo tmavé nitky. Semeník je srostlý ze 4 až 18 plodolistů až obsahuje jedinou komůrku s parietální placentací a mnoha vajíčky. Někdy je komůrka nedokonale rozdělená falešnými přehrádkami, vzniklými jako výrůstky placenty. Blizny jsou přisedlé, srostlé do terčovitého útvaru na vrcholu semeníku. Plodem je lysá nebo chlupatá tobolka otevírající se póry pod bliznovým terčem. Obsahuje mnoho drobných semen. Semena jsou na povrchu drobně důlkatá, bez míšku.\n\nRod mák zahrnuje asi 100 druhů. Je rozšířen v Evropě, Asii, severní a jižní Africe a Severní Americe. Některé ruderální druhy se druhotně rozšířily téměř po celém světě. Největší počet druhů roste ve Středomoří a temperátní Asii.\n\nV České republice roste celkem 6 druhů máku. Vyskytují se charakteristicky na narušených místech, jako jsou pole, úhory, rumiště a okraje cest. Nejběžnějším druhem je mák vlčí (\"P. rhoeas\"), roztroušený výskyt má mák polní (\"P. argemone\"), mák časný (\"P. confine\") a mák pochybný (\"P. dubium\"). Na jižní a jihovýchodní Moravě se vyskytuje mák bělokvětý jihomoravský (\"P. maculosum\" subsp. \"austromoravicum\"). Nejvzácnějším druhem je mák Lecoqův (\"P. lecoqii\"), který se vzácně vyskytuje jen v Lounském středohoří. Občas také přechodně zplaňují některé pěstované druhy, zejména mák setý a mák šarlatový. Vzácně je zavlékán mák zvrhlý (\"P. hybridum\"). V celé Evropě roste asi 30 až 40 druhů. Většina z nich roste ve Středomoří, některé druhy jsou vysokohorské (skupina máku alpského) nebo severské (mák šarlatový, \"P. laestadianum\", \"P. lapponicum\", \"P. radicatum\"). Rozsáhlý areál, zahrnující téměř celou Evropu, mají ruderální druhy mák polní, mák vlčí, mák pochybný a mák zvrhlý.\n\nV Asii sahá areál rozšíření rodu mák na východ po Sibiř, ruský Dálný východ a Japonsko. Do Indočíny a jihovýchodní Asie nezasahuje. V Číně rostou 4 původní druhy.\nV Severní Americe roste 11 původních druhů. Všechny s výjimkou \"Papaver californicum\" jsou severské nebo horské, bezlodyžné máky. Jako zavlečené rostliny zde zdomácněly i některé evropské ruderální druhy, jako je mák vlčí, mák polní, mák zvrhlý, mák pochybný, a rovněž asijský mák východní.\nV subsaharské Africe roste jediný původní druh máku, \"Papaver aculeatum\", rozšířený v Jihoafrické republice, Namibii, Svazijsku a Lesotho. Na Kapverdách roste endemický druh \"Papaver gorgoneum\".\n\nKvěty máků jsou opylovány hmyzem, zejména včelami. Navštěvuje je hmyz sbírající pyl a neobsahují žádný nektar. Zralé makovice se otevírají otvory v horní části. Při silném větru se plody spočívající na dlouhých stvolech rozkývají a semena se z nich rozsévají do okolí. U máku setého bylo zjištěno, že mohou být takto rozptylována až na vzdálenost 15 metrů.\nNa máku setém se živí larvy i dospělci nosatcovitého brouka krytonosce kořenového (\"Stenocarus ruficornis\"), který patří mezi významné škůdce jeho polních kultur. Na divokých druzích máku se občas živí housenky můry kukléřky diviznové (\"Cucullia verbasci\").\n\nMáky obsahují četné biologicky aktivní látky, zejména alkaloidy. Ty jsou obsaženy ve všech částech rostlin s výjimkou zralých semen. V rámci rodu bylo zjištěno okolo 200 různých alkaloidů, které jsou rozřazovány podle struktury do 12 skupin. Jejich nejvýznamnějším zdrojem je mák setý, u nějž bylo zjištěno celkem 44 různých alkaloidů. Nejdůležitější z nich je morfin, kodein, thebain, papaverin a narkotin. Morfin byl poprvé izolován již v roce 1805. Rámcově podobná skladba alkaloidů je obsažena i v blízce příbuzném středomořském druhu \"Papaver setigerum\", který je považován za předka kulturního máku setého.\nHlavním alkaloidem máku vlčího je rhoeadin (obsah činí asi 0,03 %), dále je obsažen např. berberin, protopin, koptisin aj. Mléko z nezralých makovic máku vlčího má lehce sedativní účinky a byly v něm zjištěny stopy morfinu. Rovněž mák polní (\"P. argemone\") obsahuje rhoeadin a protopin. Mák východní obsahuje zejména oripavin a thebain, u máku zahradního byly zjištěny orientalidin, isothebain, brakteolin aj.\n\nMáky jsou více či méně jedovaté rostliny. Otravy domácích zvířat mákem jsou vzácné, neboť rostliny zvířatům zejména v čerstvém stavu nechutnají. Dochází k nim zejména tam, kde zvířata zkonzumují např. odpadní materiál po zpracování máku.\nByly zaznamenány případy otravy koní či skotu po konzumaci máku šarlatového (\"P. nudicaule\"), který náleží mezi silněji jedovaté druhy.\nMezi symptomy otravy mákem náleží v závislosti na obsažených alkaloidech zejména zvracení, křeče, útlum dýchání, zácpa, gastroenteritida a bezvědomí. Předávkování opiem vede vlivem útlumu centrálního nervového systému k apnoe až zástavě dechu a následnému kómatu. Někdy se objevuje též plicní edém.\n\nPoslední velká revize rodu \"Papaver\" byla zveřejněna v roce 1988. Rod je v ní rozčleněn celkem do 11 sekcí.\n\nSekce \"Meconella\" zahrnuje vytrvalé bezlodyžné druhy, květní stvoly jsou nevětvené, jednokvěté a bezlisté. Květy mohou mít různé barvy. Sekce zahrnuje asi 30 druhů a je rozšířena v Evropě a Střední, Vnitřní a východní Asii, severní Sibiři, ruském Dálném východě a v Severní Americe. Všechny druhy této sekce mají velkou morfologickou variabilitu, např. barva květů může být u některých druhů proměnlivá i v rámci jedné populace. Náleží sem též komplexní vysokohorská skupina \"Papaver alpinum\" agg., sestávající z několika blízce příbuzných mikrospecií, které jsou někdy hodnoceny jen jako poddruhy široce pojatého druhu \"Papaver alpinum\". Skupina je rozšířena v mohutnějších evropských pohořích: v Alpách, Karpatech, Dinárských horách a Pyrenejích. Ze severoamerických druhů náleží do této sekce 10 druhů.\n\nRelativně málo prozkoumaná sekce, zahrnující dvouleté a vytrvalé druhy. Vyznačují se víceméně vytrvalou listovou růžicí a tlustým hlavním kořenem. Stonek je olistěný drobnými listy nebo bezlistý, objevuje se druhým rokem a je větvený. Skupina zahrnuje asi 10 druhů a je rozšířena v Asii v oblasti severozápadního Íránu, Kavkazu a Středního východu, jeden endemický druh roste v Libanonu.\n\nTato sekce zahrnuje jediný, geograficky izolovaný druh, \"Papaver californicum\". Je to jednoletý, oranžově kvetoucí druh, rostoucí jako endemit výhradně v Kalifornii. Vyskytuje se v suché keřové vegetaci typu chaparral a v podrostu řídkých dubových lesů v nadmořských výškách do 900 metrů.\n\nSekce zahrnuje 4 druhy a je rozšířena od Evropy a Středomoří po západní Himálaj. Z druhů vyskytujících se v České republice náleží do této skupiny mák polní (\"P. argemone\"). V teplejších částech Evropy dále roste mák zvrhlý (\"P. hybridum\"), v jihovýchodní Evropě \"Papaver apulum\".\n\nDo této sekce je řazeno celkem 5 druhů. Jsou to vytrvalé, nižší rostliny s hroznovitým květenstvím a velkými, oranžovými, dlouze stopkatými květy. Vyskytují se pouze v západní Anatolii.\n\nMáky této sekce jsou podobné druhům sekce \"Pilosa\", od nichž se odlišují přisedlým habitem (bez patrného stvolu). Květy jsou dlouze stopkaté. Sekce zahrnuje 5 druhů, které jsou soustředěny do 2 oblastí výskytu. V západním Středomoří roste mák atlantský (Maroko) a \"Papaver rupifragum\" (jižní Španělsko). Zbývající druhy jsou rozšířeny na Kavkaze a severovýchodním Turecku.\n\nSekce zahrnující jediný druh, \"Papaver aculeatum\". Je to jednoletý až dvouletý druh s listy v přízemní růžici. Rostlina je pokrytá štětinovitými ostny. Oranžové květy jsou uspořádané v hroznovitých svazečcích. Je to jediný zástupce rodu vyskytující se přirozeně na jižní polokouli. Je rozšířen ve východních oblastech Jihoafrické republiky. Synantropně se rozšířil též do Austrálie.\n\nDo této sekce je řazen jediný druh, \"Papaver macrostomum\". Dříve od něj byly oddělovány druhy \"P. bornmuelleri\" a \"P. dalechianum\", dnes řazené na úrovni variet. Jsou to jednoleté máky, připomínající celkovým habitem mák vlčí. Druh je rozšířen v Asii v oblasti od Turecka po východní Himálaj. Roste i na Kavkaze.\n\nJsou to jednoleté nebo řidčeji i dvouleté máky. Stonek může být nevětvený nebo různým způsobem větvený. Sekce zahrnuje 16 druhů a je zastoupena v Evropě a Asii se 2 centry rozšíření. Jedno je v západním Středomoří, druhé v oblasti od východního Středomoří po Střední Asii. Druhy mák vlčí a mák polní byly rozšířeny po Evropě spolu s pěstováním obilí. V České republice roste mimo zmíněných 2 druhů též mák pochybný (\"P. dubium\") a mák bělokvětý jihomoravský (\"P. maculosum\" subsp. \"austromoravicum\").\n\nDo této sekce jsou řazeny 3 druhy, rozšířené v různých oblastech Turecka, Kavkazu a Íránu. Patří sem pěstované velkokvěté druhy mák východní (\"P. orientale\"), mák zahradní (\"P. pseudo-orientale\") a mák listenatý (\"P. bracteatum\").\n\nSekce zahrnuje 4 nebo 5 druhů jednoletých máků s větveným květním stvolem. Je rozšířena v oblasti od západního Středomoří po Pákistán. Nejvýznamnějším zástupcem této sekce je mák setý. Blízce příbuzný druh \"Papaver setigerum\" je někdy považován za jeho poddruh. Další druhy z této sekce jsou \"Papaver glaucum\" (Turecko až Írán a Arábie), \"Papaver gracile\" (Turecko) a \"Papaver decaisnei\" (Egypt až Pákistán)\n\nHospodářsky nejvýznamnějším druhem je mák setý. Je to stará kulturní rostlina, která je v Evropě pěstována již od neolitu pro olejnatá semena. Za oblast původu je považována buď Přední Asie nebo jihozápadní Evropa. Je pěstován též jako zdroj opia a lékařsky významných alkaloidů, z nichž nejdůležitější je morfin, kodein, thebain, papaverin a narkotin. Morfin je používán jako silné analgetikum, kodein a narkotin jako antitussivum, papaverin se používá k uvolnění hladkého svalstva a jako bronchodilatans. Byla vypěstována řada kultivarů vhodných pro rozličné účely a klimatické podmínky. Opium je v asijské medicíně podáváno m.j. při průjmech, cukrovce a revmatismu, k útlumu bolesti a jako antidotum při hadím uštknutí a bodnutí štírem. Mák vlčí je v bylinné léčbě používán jako mírné sedativum, při poruchách spánku a zejména k tlumení kašle a při různých jiných neduzích dýchacího ústrojí. Sbírají se zejména korunní plátky, řidčeji šťáva z nezralých makoviček. Opium a vlčí mák se používají i v homeopatii.\n\nNěkteré druhy máku jsou pěstovány jako zahradní okrasné rostliny. Mák východní je vytrvalý druh a pěstuje se v množství kultivarů. V době květu (v květnu) je to velmi atraktivní rostlina, kvete však poměrně krátce. Z dalších vytrvalých druhů se pěstuje např. mák atlantský a mák klasnatý. Rovněž jednoletý mák setý se pěstuje v řadě různých okrasných kultivarů. Některé jsou plnokvěté a připomínají květy pivoněk.\nNěkteré vytrvalé horské či severské druhy máku jsou pěstovány jako atraktivní skalničky. Patří mezi ně např. mák Burserův, mák šarlatový a druh \"Papaver rhaeticum\".\n\n"}
{"id": "118576", "url": "https://cs.wikipedia.org/wiki?curid=118576", "title": "Vršovci", "text": "Vršovci\n\nVršovci (někdy i Wrissowici) byl český raně středověký velmožský rod, který v 11. a na počátku 12. století významně ovlivňoval dějiny přemyslovského státu. Vršovci bývají vedle Municů a Těpticů uváděni jako příklad tzv. rané šlechty. Přemyslovci se Vršovce pokusili třikrát vyvraždit (poprvé v roce 1003, znovu asi 1014, naposled a opět ne důsledně v roce 1108 v obci Vraclav nedaleko Vysokého Mýta).\n\nO původu rodu existují diskuze. Tradičně historici zastávají názor, že se jedná o starou pozemkovou šlechtu, vyskytují se i názory, že Vršovci byli úřednickou šlechtou. Kosmas Vršovce zmiňuje v souvislosti s vybitím Libice v roce 995. Vršovci měli za pomoc při útoku na Slavníkovce získat právě libické hradiště.\n\nUž koncem 10. století Vršovci v rámci Čech s Přemyslovci soupeřili a mezi rody několikrát došlo k násilným činům. Přemyslovci se pokusili o vyvraždění Vršovců třikrát, poprvé už v r. 1003 (Boleslav III.), pak v r. 1014 (Oldřich) a potřetí v r. 1108 (Svatopluk). Vršovcům byla naopak přičítána smrt knížete Jaromíra (1035), Břetislava II. (1100) a potom také strůjce jejich třetího vraždění Svatopluka (1109).\n\nRod Vršovců získal silné pozice v 2. polovině 11. století, kdy se jeho přední člen Mutina stal pobočníkem a tajemníkem knížete Břetislava II. V roce 1108 pak dokonce zastupoval Svatopluka v době jeho výjezdu do Uher. V této době byl i kastelánem v litoměřické kastelánii. Další člen rodu, Božej byl kastelánem v Žatci.\n\nSnad na 3000 členů rodu Vršovců bylo povražděno roku 1108 na příkaz knížete Svatopluka poté, co byl po Svatoplukově návratu z Uher Mutina označen za zrádce. Český kronikář Kosmas ve své kronice popisuje scénu, jež se odehrála 28. října roku 1108 na pražském tržišti a jíž byl očitým svědkem:\n\nPo vyvraždění v roce 1108 zůstala z rozsáhlého rodu naživu jen jedna rodina. Tito zbylí Vršovci dokázali do konce 12. století v podstatě získat zpět dřívější pozice. Nemoj II. se stal nejdříve kastelánem v Litoměřicích a kolem roku 1160 i královským komorníkem. Jeho bratr Jarohněv byl kastelánem v Žatci v dlouhém období mezi roky 1146/7 až 1177.\n\nVedle českých Vršovců existovala ve 12. století i moravská větev Dětřichovců (Hrutovců), kteří drželi pevné pozice v rámci znojemsko-bítovské provincie.\n\n\n\n"}
{"id": "118577", "url": "https://cs.wikipedia.org/wiki?curid=118577", "title": "Ryby (znamení)", "text": "Ryby (znamení)\n\nRyby jsou dvanácté, poslední znamení zvěrokruhu, spojené se souhvězdím Ryb.\n\nRyby jsou vodní znamení a jedno ze čtyř nejproměnlivějších znamení. (Proměnlivé znaky mají touhu po pohybu a jsou velmi neklidné. Ryby jsou nejvíce vodnaté znamení. Neustále se snaží přizpůsobit.)\nRyby jsou ovládány planetou Neptun.\n\nV západní astrologii je Slunce v konstelaci Ryb zhruba od 20. února do 20. března, v okamžiku jarní rovnodennosti. V sideralistické astrologii je v ní zhruba od 15. března do 14. dubna.\n\n"}
{"id": "118581", "url": "https://cs.wikipedia.org/wiki?curid=118581", "title": "Alsaština", "text": "Alsaština\n\nAlsaština (alsasky \"Elsassisch\", německy \"Elsässisch\", francouzsky \"Alsacien\") je alemanský dialekt Alsaska.\n\nAčkoliv není mluvčím standardní němčiny snadno srozumitelná, je blízce příbuzná ostatním alemanským dialektům, například švýcarské němčině nebo bádenštině. Často je zaměňována se vzdáleněji příbuznou západogermánskou frančtinou. Obě jsou ve francouzštině nazývány \"alsacien\".\n\nMnoho mluvčích píše ve standardní němčině názvy ulic (původně pouze francouzské, nyní na některých místech, zvláště ve Štrasburku, dvojjazyčné) ačkoliv užívají místní výslovnost a zápis.\n\nPodle ústavy páté francouzské republiky není žádnému místnímu jazyku propůjčen status jazyka úředního, nicméně francouzská vláda zahrnula alsaštinu do seznamu jazyků Francie.\n\n\n"}
{"id": "118582", "url": "https://cs.wikipedia.org/wiki?curid=118582", "title": "Exponenciální funkce", "text": "Exponenciální funkce\n\nExponenciální funkce čili exponenciála je matematická funkce ve tvaru\nkde formula_2 je kladné číslo různé od formula_3, které se nazývá základ. Číslu formula_4 se říká exponent.\n\nDefiničním oborem exponenciální funkce jsou všechna reálná, resp. všechna komplexní čísla (a lze ji rozšířit i na složitější objekty, zejména lineární operátory).\n\nInverzní funkcí k exponenciále je logaritmus o stejném základu:\n\nDerivací exponenciály je tato exponenciála vynásobená přirozeným logaritmem základu:\n\nProtože přirozený logaritmus Eulerova čísla formula_7 je rovný jedné, používá se toto číslo často jako základ exponenciální funkce. Derivace exponenciální funkce s tímto základem\n\nje rovna opět exponenciální funkci o stejném základu formula_7. To přináší usnadnění při práci s výrazy obsahujícími exponenciálu. Proto se často pod označením exponenciální funkce automaticky myslí exponenciála se základem formula_7 a exponenciály s obecným základem se převádějí na tento základ pomocí vzorce formula_11. Alternativní notace formula_12 se používá, aby se exponent mohl zapsat na jeden řádek se zbytkem výrazu.\n\nExponenciální funkce může být charakterizována různými ekvivalentními způsoby. Zejména může být definována následující mocninnou řadou:\nMéně často je definováno jako řešení rovnice\nLze ji definovat také následující limitou:\n\nPro každou exponenciální funkci formula_16 (formula_17) platí:\n\nČasto používaný základ exponenciální funkce je Eulerovo číslo formula_7. Funkce formula_23 je až na násobek jediné řešení diferenciální rovnice\n\nFunkce formula_25 se obvykle definuje mocninnou řadou\nkterá konverguje pro každé reálné i komplexní formula_4. Obecná exponenciální funkce se pak dá definovat jako\nkde formula_29 je přirozený logaritmus čísla formula_2.\n\nDosazením čistě imaginárního čísla formula_31 do definice exponenciály dostáváme vztah\nformula_32\n\nDůležitost exponenciální funkce v matematice a přírodních vědách pramení hlavně z vlastností její derivace, zejména:\nDůkaz:\nTo znamená, že je svou vlastní derivací a tedy je jednoduchým příkladem pfaffovské funkce. Funkce tvaru (kde je konstanta) jsou jediné funkce s touto vlastností (podle Picardovy–Lindelöfovy věty).\n\nTato vlastnost se dá vyjádřit i následujícími způsoby:\nKrom toho u diferencovatelné funkce používáme řetízkové pravidlo:\n\nExponenciální a logaritmická funkce jsou navzájem inverzní, tedy platí:\nGrafy těchto funkcí jsou osově souměrné podle přímky formula_38.\nŘetězový zlomek pro lze získat prostřednictvím Eulerovy rovnosti:\nNásledující celkový řetězový zlomek pro konverguje mnohem rychleji:\nnebo použitím substituce formula_42:\nzvláštní případ pro :\nTento vzorec také konverguje, ale pomaleji, protože . Například:\n\nMocninná řada v definici exponenciály umožňuje definovat exponenciálu i mnohem komplikovanějších objektů, než jsou komplexní čísla, zejména matic a operátorů. Mocniny a součty operátorů, respektive matic, jsou dobře definované a příslušná řada konverguje.\nStejně jako v reálném případě, exponenciální funkce může být definována na komplexní rovině několika ekvivalentními formami. Jedna taková definice je ekvivalentní definicí mocninnou řadou, kde je reálná proměnná nahrazena komplexní:\nExponenciální funkce je periodická s imaginární periodou a může být psána jako\nkde a a b jsou reálné hodnoty a kde na pravé straně se vyskytují reálné funkce, pokud je tento předpis použit jako definice (Eulerův vzorec). Tento vzorec propojuje exponenciální funkci s goniometrickými a hyperbolickými funkcemi.\n\nUvažujeme-li funkci definovanou na komplexní rovině, pak exponenciální funkce zachovává tyto vlastnosti:\n\n\nPak můžeme definovat obecnou mocninu:\npro všechna komplexní čísla a . To je také vícehodnotová funkce, a to i když je reálné. Tento fakt je poněkud problematický, neboť vícehodnotové funkce  a lze lehce zaměnit s jejich jednohodnotovými ekvivalenty dosazením reálného čísla za . Pravidlo o násobení exponentů v případě pozitivních reálných čísel musí být upraveno pro vícehodnotový kontext:\nExponenciální funkce zobrazuje každou přímku v komplexní rovině na logaritmické spirály v komplexní rovině se středem v počátku. Existují dva zvláštní případy: když původní přímka je rovnoběžná s reálnou osou, výsledná spirála se nikdy neuzavírá do sebe; a když původní přímka je rovnoběžná s imaginární osou, výsledná spirála je kruh o nějakém poloměru.\n\n"}
{"id": "118583", "url": "https://cs.wikipedia.org/wiki?curid=118583", "title": "Tisíciletá lípa ve Staré Lysé", "text": "Tisíciletá lípa ve Staré Lysé\n\nTisíciletá lípa ve Staré Lysé je mohutným památným stromem, který roste na návsi ve středočeské obci Stará Lysá u silnice III/3314.\nLípa roste v centru obce při červené turistické trase, cyklostezce 0037 u silnice nedaleko školy. Nedaleko stromu stojí drobná náboženská stavba - krucifix.\nStrom je ošetřený, v dobrém zdravotním stavu. Vytváří mohutné kořenové náběhy, boulovitý kmen i kořeny. Kmen je při zemi dutý, větví se ve výšce 6 metrů. Soliterní strom tvoří dominantu obce. 13. listopadu 2003 byla dutina stromu poškozena záměrně založeným požárem.\nLípa původně rostla na hrázi Starolyského rybníka. Ten byl ale roku 1850 vysušen a vesnice postupem času strom obklopila. Na lípě byly vyvěšovány vyhlášky o mobilizaci, loučili se pod ní se svými blízkými naverbovaní rekruti.\n\nPodle pověsti pod ní s vojskem tábořil husitský hejtman Prokop Holý, když táhl k Lipanům. Později zde prý začínal a končil hony hrabě Špork, majitel místního panství.\nLípě byl věnován prostor v televizním pořadu Paměť stromů, konkrétně v dílu č. 4: Stromy žijí s lidmi. Ve svém díle ji zachytil i akademický malíř Jaroslav Turek, jehož kresba zdobí slavnostní listy obecního úřadu Staré Lysé. Lípa ve Staré Lysé se v roce 2007 probojovala do finále soutěže Strom roku, kterou pořádá Nadace Partnerství. V celostátním kole skončila na druhém místě se ziskem 11 187 hlasů.\n\n\n"}
{"id": "118588", "url": "https://cs.wikipedia.org/wiki?curid=118588", "title": "Ázerbájdžánština", "text": "Ázerbájdžánština\n\nÁzerbájdžánština či azerština je oficiální jazyk v Ázerbájdžánu. V Ázerbájdžánu se nazývá Azərbaycan dili, Ázerbájdžánci ji často nazývají také Türki.\n\nCelkově ázerbájdžánštinu používá 25 až 30 milionů rodilých mluvčích. (Asi 16 až 23 milionů v Íránu, 8 milionů v Ázerbájdžánu a 800 000 v dalších menších komunitách.) Jde o turkický jazyk oghuzské větve blízce příbuzný turečtině ovlivněný perštinou a arabštinou.\n\nDalší dialekty jazyka jsou používány v severozápadních oblastech Íránu (Íránský Ázerbájdžán), kde jde o převládající jazyk a zároveň lingvu franku pro ostatní tamní menšiny, například Kurdy, Armény a další. Jazyk je dále rozšířen v Dagestánu (Rusko), jihovýchodní Gruzii, severním Iráku a východním Turecku.\n\nMezi ázerbájdžánštinou a jinými oghuzskými jazyky (např. turečtinou, turkmenštinou či kaškajštinou v Turecku, na Kavkazu, Kypru a Balkáně, v Iráku, Sýrii a Západní Evropě), je poměrně vysoká úroveň vzájemné srozumitelnosti. Počet rodilých mluvčích v této podskupině dosahuje 100 milionů a celkový počet mluvčích 125 milionů.\n\nÁzerbájdžánština používala do roku 1929 pro zápis arabské písmo. Od roku 1929 do roku 1939 používala latinku. Jelikož se Ázerbájdžán stal součástí Sovětského svazu, v roce 1939 se pro zápis začala používat cyrilice. Po vzniku republiky v roce 1991 se ázerbájdžánština opět začala psát latinkou, upravenou podle tureckého pravopisu.\nÁzerbájdžánská abeceda sestává z 32 písmen.\n\nVelká písmena:\n\nMalá písmena:\n\nÁzerbájdžánština má 9 samohlásek (A, E, Ə, I, İ, O, Ö, U, Ü) a 23 souhlásek:\n\nNásledující tabulka obsahuje vývoj ázerbájdžánské abecedy a její přibližnou výslovnost v češtině:\n\n"}
{"id": "118590", "url": "https://cs.wikipedia.org/wiki?curid=118590", "title": "Kostomlaty", "text": "Kostomlaty\n\nKostomlaty jsou obsaženy v názvu více českých obcí:\n"}
{"id": "118593", "url": "https://cs.wikipedia.org/wiki?curid=118593", "title": "Ignác Šustala", "text": "Ignác Šustala\n\nIgnác Šustala (; 7. prosince 1822 Kopřivnice – 29. ledna 1891 Vídeň) byl český podnikatel, zakladatel Kopřivnické vozovky, pozdější automobilky Tatra.\n\nIgnác Šustala se narodil v kopřivnickém fojtství, které podle tehdejších zvyklostí zdědil později Ignácův nejstarší bratr Jan Šustala. Jeho matka zemřela v roce 1828, kdy mu bylo šest let. V jedenácti letech se stal, po úmrtí otce, sirotkem. Základní vzdělání nabyl v kopřivnické obecné škole. Na závěr školního vzdělání se učil i němčinu v hlavní škole v Novém Jičíně, to bylo v letech 1834 až 1835.(zdroj: Fojtství v Kopřivnici, s. 11)\n\nDne 23. května 1836 zahájil Ignác Šustala své učení řemesla sedlářského u mistra Jana Kudlíka v Koloredově u Místku (dnes součást Frýdku-Místku. Při tom si osvojil i práce kolářské a lakýrnické. Svoji pozornost zaměřil zejména na kočáry, zaujaly ho zejména ty, které projížděly po Císařské silnici vedoucí přes Místek.(zdroj: Fojtství v Kopřivnici, s. 11)\n\nV roce 1841 se stal Šustala tovaryšem. Pro získání zkušeností se vydal na na zkušenou (vandr). Nejprve pracoval coby tovaryš u sedlářského mistra Josefa Svitáka v Hukvaldech. V roce 1842 přešel do Holešova za řemenářským mistrem Jakubem Pekárkem. U Pekárka pracoval v období od 5. června 1984 do 4. května 1843. Po zkušenostech u mistra Pekárka se přesunul do Vídně, která byla vyhlášenou mekkou výroby kočárů. Ve Vídni strávil 7 let svého života. Zprvu pracoval ve firmě Waniek, následně byl zaměstnán u firmy Friedrich Kindler. Propracoval se až k c. k. dvornímu dodavateli kočárů, sedláři Filipu Kollerovi. U Filipa Kollera nabyl potřebné znalosti k výrobě kočárů, a tak přichází první myšlenky na osamostatnění se. Ignác Šustala tak u sedláře Kollera rozvázal pracovní poměr a vrátil se zpět do Kopřivnice s cílem založit si vlastní dílnu. (zdroj: Fojtství v Kopřivnici, s. 11) \n\nPo návratu domů požádal nemajetný Ignác svého bratra Jana, který byl v té době již kopřivnickým fojtem, o pomoc. Jan mu v rámci svého fojtství přidělil jednu hospodářskou budovu, ze které Ignác vybudoval dílnu o rozměrech 6 x 7 m s předsíní o rozměrech 3 x 3,7 m. Jednalo se o objekt – stodolu. V roce 1850 se dvěma pomocníky postavil Šustala první kočár. Do výroby zapojil i další kopřivnické řemeslníky: železné součásti vyráběl kovář Bortel z domu č. p. 6, dřevěné korby na kočáry pak vytvářel kolář Kuchař pracující v dílně č. p. 206. Poptávka po kočárech byla tak vysoká, že se v dílně prováděly pouze některé montážní a dokončovací práce, ale převážná část prací se odehrávala na dvoře fojtství. V letech 1850 – 1852 se krom výroby kočárů věnuje i výrobě bryček a koňských povozů. (zdroj: Fojtství v Kopřivnici, s. 11)\n\nŠustalovy lehké vozíky vyhovovaly zejména potřebám venkova, a byly proto velmi žádané., Šustala proto brzy svou činnost rozšířil. Během tří let zaměstnávala jeho dílna již osm tovaryšů a několik učňů. Díky Šustalovým skvělým organizačním schopnostem a přísné kázni se podniku dařilo neustále zvyšovat výrobu.\n\nRoku 1853 vstoupil do podniku jako podílník továrník Adolf Raška, majitel firmy na keramiku, a zrodila se společnost Ignatz Schustala & Comp, která vyráběla bryčky, převážně takzvanou \"„Neutitscheinku”\", pojmenovanou podle německého názvu nedalekého okresního města Nový Jičín, ale i velké a luxusní cestovní kočáry, později též nákladní a poštovní vozy.\n\nVzrůstající export do Ruska, Haliče, do sousedního Pruska, ale i do zámoří, vedl k založení odbytového skladu v Haliči a filiálek a pobočných závodů v Ratiboři, Wrocławi, Vídni, Praze, Berlíně, Černovicích a v Kyjevě. Důvodem zřejmě bylo enormní geografické rozšíření „vnitrozemského“ trhu po utvoření Rakousko-Uherska v roce 1867.\n\nŠustala sám byl nejen zdatný obchodník a organizátor, ale byl velmi nadaný i po technické stránce. Ve své firmě uplatnil řadu vlastních patentů a zlepšení. V roce 1870 dokázal se 150 kvalifikovanými dělníky různých profesí vyrobit 1200 kočárů. Sortiment rozšířil i o různé užitkové vozy. Největší úspěchy slavily speciální poštovní vozy.\n\nPo smrti Adolfa Rašky v roce 1877 začal mít podnik finanční potíže. Proto byla uvítána objednávka vagonů pro roku 1881 otevřenou lokální dráhu Studénka–Štramberk. Přes nedostatek zkušeností v tomto oboru bylo rozhodnuto převést část kapacity podniku na stavbu železničních vagonů, včetně zřízení vlastní tovární vlečky. Jako technického poradce se podařilo získat Hugo Fischera z Röslerstammu, který byl přebírajícím inženýrem v roce 1841 otevřené Severní dráhy císaře Ferdinanda. Fischer se stal roku 1890 po přeměně podniku v akciovou společnost Kopřivnická vozovka ředitelem vagónky a prokuristou. Zakladatel podniku Ignác Šustala zemřel v roce 1891. Další rozmach svého podniku pod vedením svého syna Adolfa už nezažil.\n\n"}
{"id": "118594", "url": "https://cs.wikipedia.org/wiki?curid=118594", "title": "Vysoká (okres Svitavy)", "text": "Vysoká (okres Svitavy)\n\nObec Vysoká () se nachází v okrese Svitavy v Pardubickém kraji. Žije zde  obyvatel.\n\nPrvní písemná zmínka o obci pochází z roku 1750.\n\nMalou část hranice obce tvoří vodní tok Věžnice.\n\nNa území obce se rozkládá Přírodní park Bohdalov-Hartinkov.\n\n"}
{"id": "118596", "url": "https://cs.wikipedia.org/wiki?curid=118596", "title": "Topolná", "text": "Topolná\n\nObec Topolná se nachází v okrese Uherské Hradiště ve Zlínském kraji, 10 km severovýchodně od Uherského Hradiště a 5 km jihojihovýchodně od Napajedel. Žije zde obyvatel.\n\nPrvní písemná zmínka o obci pochází z roku 1318 (Codex diplomaticus moraviae 6), kdy český král Jan Lucemburský povolil výměnu několika obcí na Jihlavsku za Topolnou, Spytihněv a Skalku, a to mezi biskupstvím olomouckým a Janem z Hradce (Jindřichova).\n\nPo dobu téměř tří století biskupství dávalo ves do zástavy řadě šlechtických rodů, ji roku 1582 ji po vleklých sporech prodali Zdeňkovi z Vartenberka, majiteli panství napajedelského. Dalším napajedelským pánům, z nichž nejvýznamnější je rod Rotalů, patřila až do roku 1848, jim patřil i velký dvůr na katastru obce. V letech 1923 a 1926 byly pozemky dvora částečně rozparcelovány mezi občany Topolné a zbytek o rozloze 117 hektarů prodán Františku Nesvadbovi, který na tomto zbytkovém statku hospodařil do roku 1947. V současné době hospodaří na pozemcích katastru společnost TOPAGRA.\n\nV roce 1951 byl na katastru obce postaven radiovysílač, jehož dva stožáry jsou druhou nejvyšší stavbou na Moravě.\n\n\nKatastr obce má rozlohu 1100 hektarů. Obec má pětitřídní základní školu, poštu, zdravotní středisko a také nově zrekonstruovanou restauraci. Většina obyvatel dojíždí do zaměstnání do Napajedel, Otrokovic, Uherského Hradiště a Zlína. V roce 2006 zde bylo 473 domů, roku 2015 bylo postaveno přibližně 544 domů.\n\nVe vesnici působí dechová hudba \"Topolanka\", která v roce 2019 oslaví stodvacáté výročí nepřetržité činnosti, a národopisný soubor \"Včelaran\" s cimbálovou muzikou. Ze zvyků a obyčejů se drží především slovácké hody s právem, a to poslední zářijovou sobotu a neděli.\n\n\n"}
{"id": "118597", "url": "https://cs.wikipedia.org/wiki?curid=118597", "title": "Stavěšice", "text": "Stavěšice\n\nStavěšice ( ) jsou obec v okrese Hodonín v Jihomoravském kraji, 7 km západně od Kyjova. Žije zde obyvatel. V obci pramení Šardický potok s vodní nádrží Zápověď. Od roku 2002 jsou Stavěšice členem mikroregionu Babí lom.\n\nPrvní písemná zmínka o obci pochází z roku 1389. Obec byla v letech 1492–1687 v majetku pánů ze Zástřizl s výjimkou let 1550–1583. Krátce pak byla součástí svatoborského panství a od roku 1692 patřila milotickému panství, na kterém sídlili Serényiové (1692–1811) a Seilernové (1811–1945).\n\nV roce 1879 místní občan František Capita začal psát \"Kroniku kaple stavěšické\", jejíž některé části byly vydány v obecním Zpravodaji. Škola byla postavena v roce 1890. Roku 1896 zde Jindřich Wiktorin z Vídně, jehož předkové pocházeli ze Stavěšic, postavil továrnu na kovové zboží. V roce 1943 ji zakoupil Ladislav Šanda z Brna a vybudoval z ní závod na zpracování masa a uzenin. \n\n7. července 1944 jihovýchodně od obce havaroval stíhací letoun Messerschmitt Bf 109. Při průzkumu v roce 2010 byly nalezeny fragmenty tohoto letounu a část z nich umístěna na obecní úřad. V roce 2009 byla na Šardickém potoce vybudována vodní nádrž Zápověď na ploše 3,8 ha.\n\n\n\n"}
{"id": "118598", "url": "https://cs.wikipedia.org/wiki?curid=118598", "title": "Příseka", "text": "Příseka\n\nPříseka () je obec v mikroregionu Světelsko, v okrese Havlíčkův Brod, v kraji Vysočina. Leží v nadmořské výšce 420 m n. m. na pravém břehu Sázavy a rozkládá se na území 321 ha (z toho tvoří 48 % orná půda a cca 30 % území je zalesněno). Žije zde obyvatel.\n\nJméno obce Příseka se vykládá z apelativa \"přeseka\" „sekání, mýcení lesů, průseč přes les“.\n\nPrvní písemná zmínka o Přísece pochází z roku 1591. Obec byla součástí světelského panství.\n\nPodle reformy z roku 1774 musela být každá obec přidělena k některé škole. Přísecké děti chodily do školy ve Světlé nad Sázavou, kde se až do roku 1860 vyučovalo německy. Škola se nacházela nejprve v malé budově čp. 1 u kostela, později byla umístěna v nově upraveném panském špitále čp. 101. Nové budovy se děti dočkaly v roce 1879. Věřící římskokatolického vyznání také spadali pod farnost ve Světlé nad Sázavou a navštěvovali tamní kostel sv. Václava. Židé se v Přísece trvale neusadili, výjimkou byla jen rodina Heřmana Ohrensteina, který provozoval po roce 1850 hospodu v Přísece čp. 6. V roce 1862 byl zahájen provoz parní pily, která byla postavena nákladem 36 400 zlatých na pozemcích, jež byly zakoupeny od občanů Příseky.\n\nPřed druhou světovou válkou byl v obci též kamenický závod, centrála Rolnického družstva, výroba nábytku a restaurace u nádraží. Druhá světová válka si i v Přísece vybrala svou daň. Přísečtí rodáci František Prokop a Václav Radil prošli několika nacistickými věznicemi, Marie Pejcharová a Kateřina Ptáčníková zahynuly při náletu na vlak ve Světlé nad Sázavou 28. prosince 1944.\n\nV roce 1992 byly od Příseky odděleny obce Služátky a Pohleď.\n\nNa pozemcích katastru obce byla v letech 1867–1871 postavena železniční stanice. Obec protíná silnice ve směru Světlá nad Sázavou – Malčín a Pohleď.\n\nSoučasná občanská vybavenost zahrnuje budovu obecního úřadu, kde se nachází též prostory hostince a knihovny, součástí komplexu je i kulturní dům a přilehlý park a hřištěm pro nejmenší. Okolo nádraží ČD jsou objekty pro dřevozpracující průmysl, stavebniny, sběrné suroviny a zpracování kamene, u nádraží se též nachází restaurace. Zemědělské pozemky obdělává Malčínská a. s. Pro sportovní využití je určeno hřiště s travnatým povrchem. V obci je též rybník.\n\nV obci působí myslivecké sdružení, které též provozuje střelnici. Nedaleko kapličky na návsi stojí požární zbrojnice sboru dobrovolných hasičů. Oba tyto spolky se podílejí na společenském a kulturním životě v obci, pořádají plesy, zábavy a soutěže. V 70. letech se v blízkosti kapličky konaly závody do vrchu, po roce 2000 závody rallye.\n\nSchaller uvádí, že v roce 1787 stálo v Přísece 20 domů s číslem popisným. Vývoj počtu obyvatelstva ukazuje tabulka.\n\nUprostřed návsi se nachází opravená kaplička Panny Marie (N 49.67097 E 15.42569), která byla postavena v roce 1866 „ke cti Boží, k ochraně lidí všech a k odvrácení všech pohrom“. Rostou u ní tři staleté lípy. Ve věžičce kapličky byla při rekonstrukci nalezena listina z roku 1868 popisující dění ve vsi za pruské války. Během první světové války byl z kapličky zrekvírován zvon.\n\nDalší sakrální památkou je kamenný křížek (N 49.67119 E 15.41908) a barokní socha Panny Marie (N 49.67633333 E 15.41602778), která je zpodobena jako Immaculata (tj. Neposkvrněného početí), v tradičním zobrazení je to dívka zašlapující hada, jenž obtáčí sféru. Jedná se o dílo neznámého místního mistra. Socha v životní velikosti je umístěna na vysokém podstavci, jehož střední část je po stranách zdobená volutami a na čelní straně rytým zrcadlem s ustupujícími a zaoblenými rohy. Na soše lze nalézt zbytky polychromie. Kvalitní barokní práce patrně dílensky souvisí se skupinou soch před farním kostelem ve Světlé nad Sázavou.\n\n"}
{"id": "118599", "url": "https://cs.wikipedia.org/wiki?curid=118599", "title": "Mrákotín (okres Chrudim)", "text": "Mrákotín (okres Chrudim)\n\nObec Mrákotín se nachází v okrese Chrudim v Pardubickém kraji. Leží v mírném údolí mezi městy Hlinsko a Skuteč v nadmořské výšce 453 m. Žije zde  obyvatel. Obcí protéká Mrákotínský potok pramenící v ranských lesích. Obec má dvě soukromé prodejny potravin, obecnou knihovnu a zemědělské družstvo vlastníků, které se věnuje chovu krůt a kuřat.\n\nVýznamným spolkem v obci je Sbor dobrovolných hasičů, který v roce 1995 slavil sté výročí založení. Přírodní zajímavostí jsou tři chráněné stromy, které se v obci nacházejí.\n\nPrvní dochovaná zmínka pochází z roku 1456. Historie tvrdí, že název obce je odvozen od jména knížete Mrákoty, který dostal tuto obec darem v roce 1512. Kníže Mrákota žil na panství Rychmburk v Předhradí. Kníže Mrákota, byl v průběhu 16. a 17. století majitelem rychty. Rychta měla svoji vlastní pečeť, v jejímž středu byl okřídlený kůň a její obvod lemoval nápis. Na základě těchto historických podkladů byl obci předán 14. 5. 1996 znak a prapor s okřídleným koněm v červené barvě na stříbrném poli umístěném na španělském štítě.\n\n\n"}
{"id": "118600", "url": "https://cs.wikipedia.org/wiki?curid=118600", "title": "Balúčština", "text": "Balúčština\n\nBalúčština (také \"Baluchi\", \"Baloci\" nebo \"Baluci\") je severozápadní íránský jazyk. Jde o nejdůležitější jazyk Balúčů v Balúčistánu, v západním Pákistánu, východním Íránu a jižním Afghánistánu. Jako druhý jazyk jej často používají někteří Brahuiové.\n"}
{"id": "118601", "url": "https://cs.wikipedia.org/wiki?curid=118601", "title": "Újezd u Svatého Kříže", "text": "Újezd u Svatého Kříže\n\nÚjezd u Svatého Kříže je obec v okrese Rokycany v Plzeňském kraji, necelé tři kiometry západně od Radnic a něco přes třináct kilometrů severozápadně od Rokycan. V období komunistického režimu se nazývala \"Újezd u Radnic.\" Žije zde obyvatel.\n\nPrvní písemná zmínka o obci pochází z roku 1352.\n\n\n\n"}
{"id": "118602", "url": "https://cs.wikipedia.org/wiki?curid=118602", "title": "Sázavka", "text": "Sázavka\n\nSázavka, před rokem 1964 Smrdov (), je obec, bývalé městečko, v okrese Havlíčkův Brod v Kraji Vysočina. Obec leží 10 km severně od Světlé nad Sázavou. Žije zde obyvatel.\n\nPrvní písemná zmínka o obci pochází z roku 1226. Původní název obce byl Smrdov, pocházející ze staročeského slova \"smurdi\", což znamená pracující lid v zemědělství. Už od první zmínky v roce 1226 až do 17. století je Smrdov zmiňován jako (svobodné) městečko či městys. V roce 1787 je zmiňován jako největší vesnice světelského panství, ale již není zmiňován jako městys. Trhy se zde ve 13. století konaly každé pondělí, městysi příslušelo i soudní a hrdelní právo.\n\nHrad Smrdov, který ve 13. a 14. století stával v oblasti dnešního kostela a okolních domů, sloužil Lichtenburkům k ochraně brodského panství.\n\nV roce 1964 byla obec přejmenována na Sázavku.\n\n\nNa kraji obce stojí evangelický kostel z roku 1880, náležející sboru v Opatovicích.\n\n"}

{"id": "118603", "url": "https://cs.wikipedia.org/wiki?curid=118603", "title": "Bílý Újezd", "text": "Bílý Újezd\n\nBílý Újezd () je obec v okrese Rychnov nad Kněžnou, kraj Královéhradecký. Leží na jižním svahu při silnici I. třídy z Rychnova nad Kněžnou do Dobrušky. Žije zde obyvatel.\n\nDominantou vsi je zděná zvonice z konce 16. století se šindelovou střechou. Zajímavostí je sekerka zaseknutá v její špičce. Ze stejného období pochází opodál stojící kostel Proměnění Páně, jehož předchůdce je doložen již ve druhé polovině 14. století. Další historickou stavbou je bývalá krčma, která leží poblíž křižovatky před zvonicí. Přívlastek \"Bílý\" v názvu obce se odvozuje patrně od bílých stěn právě tohoto kostela.\n\n\nK nejstarším dokladům zdejšího osídlení patří nálezy kamenných nástrojů z mladší doby kamenné, tedy zhruba 5 000 let př. n. l. Přestože tehdejší zemědělci dávali přednost klimaticky příhodnějším oblastem, v lokalitě dnešního lomu v Mastech nalezli vhodnou surovinu pro své nástroje. Přímo z Mastů je doloženo 7 nálezů kamenných seker. Dle analogie z jiných lokalit lze usuzovat, že již tehdy se se zdejším kamenem čile obchodovalo.\n\nVe větší míře je zde pravěké osídlení doloženo až v průběhu 13. století př. n. l. Tehdy se zdejší oblast stává součástí rozsáhlého kulturního komplexu popelnicových polí, který získal název na základě převládajícího žárového pohřebního ritu. Rozlišuje se starší lužické období (1300–1000 př. n. l.) a navazující mladší slezskoplatěnické období, trvající až do časné doby laténské (5. století př. n. l.). K nejvýznamnějším nalezištím té doby v okolí patří návrší Chlum u Semechnic, Kostelec nad Orlicí, okolí Třebešova a Nové Město nad Metují. Po této vlně osídlení zde však na dlouhá staletí veškerý život téměř ustal. Uvedená centra jsou obývána i nadále, ale hustota osídlení se minimalizuje.\n\nJeden z náznaků nové vlny osídlení byl objeven nedaleko Hrošky proti proudu zdejšího Ještětického potoka. Nález nevelké osady spadá do 10.–11. století. Ze stejného období je z celého okresu známo jen osídlení vázané na cestu při Divoké Orlici (Týniště nad Orlicí, Kostelec nad Orlicí, Doudleby nad Orlicí) a hradiště v Opočně. Nalezenou osadu lze snad spojovat s nedalekou stezkou, která lemovala podhůří Orlických hor a napojovala se na stezky vedoucí z vnitrozemí přes průsmyky u Náchoda a Mladkova do dnešního Polska.\n\nV 11.–12. století se objevují toponyma Újezd. Přestože je zdejší Újezd písemně doložen až roku 1360, jeho poloha na uvedené obchodní stezce naznačuje, že zde již tehdy vznikl důležitý opěrný bod pro zabezpečení stezky pod správou blízkého Opočna. K systematickému osídlení zde došlo však až o několik století později.\n\nZdejší oblast tehdy ležela mezi rozvíjejícími se centry zastoupenými Opočnem (první písemná zmínka z roku 1068) a Dobruškou (1312) na západě a Rychnovem nad Kněžnou (1258) a Solnicí (1321) na východě. Rostoucí atraktivita zdejší lokality lákala různé panské rody, kteří zde kupovali nebo si pronajímali nevyužitá sídla nebo území, kam poté přicházeli se svými lidmi a případně zde zakládali nová sídla s patřičným zázemím.\n\nZ té doby je doložena sousední Skalka (1360) a také Hroška (1362). Za zakladatele jsou považováni bratři Ješek a Půta, zmínění jako patroni újezdeckého kostela. O něco později se v pramenech objevuje nedaleký Trnov (1388).\nNa počátku 15. století v Hrošce sídlila jedna z větví pánů z Rýzmburka, Újezd pro změnu připadl pánům z Častolovic. Skalka i Trnov se tehdy ze záznamů vytrácí.\n\nHusitská doba je na záznamy skoupá. Nečetné zmínky o zdejších vsích se vynořují až v druhé polovině století. Chybí zprávy o Hrošce, zato se objevuje informace o Ještěticích (1448) a o novém panství na Ostrově (1450). Název dává tušit, že již tehdy mohly být založeny rybníky, které jsou v jeho okolí doloženy až o století později.\n\nV kupních smlouvách té doby se prvně objevuje Byzhradec (1495), Brocná (1495), Lhota (1496) nebo Masty (1497).\n\nDalší úsek dějin lze charakterizovat jako období postupné ztráty sféry vlivu jednotlivých lokalit. Mohlo za to postupné slučování panství a přenášení kompetencí do nových center – Skalky, Opočna, Černíkovic a Rychnova nad Kněžnou.\nJako většina východních Čech byla i zdejší oblast už od husitských dob doménou protestantů. Po bitvě na Bílé hoře došlo k rozsáhlým konfiskacím jednotlivých panství. Panovník při jejich osazování dával přednost cizím katolickým rodům. Jako by nestačily dlouhodobé válečné konflikty, nedostatek obživy a z toho pramenící epidemie. Nyní navíc vzrůstal tlak na poddané opustit jednu z posledních nadějí, svou víru. A tak se množí záznamy o zběhnutí do svobodnější ciziny. Toto vše se samozřejmě promítlo na výrazném úbytku tehdejší populace.\n\nVe druhé polovině 17. století je dosazen do újezdeckého kostela katolický kněz. Se založením matrik (1663) a pamětních knih se začínají objevovat konečně i informace o životě prostých lidí.\n\nDozvídáme se o pochodech vojsk přes zdejší území, o drancování, o ničení úrody a následných hladomorech včetně epidemie cholery. Docházelo k častým požárům a zpravidla nezůstalo jen u jediného stavení.\n\nVýraznou změnou v životech vsí bylo zrušení roboty roku 1848. Avšak teprve na konci století se nabytá svoboda začala projevovat intenzivnější spolkovou činností, kdy vznikaly sbory dobrovolných hasičů, oddíly Sokola, ochotnické spolky a řada dalších.\nNadějně se rozvíjející etapu dějin přerušila první světová válka, která si prakticky v každé vsi vyžádala několik obětí. O to větší však byla euforie po vzniku republiky. Další postupné nadechování přerušila ve třicátých letech krize a následně druhá světová válka.\n\nKostel Proměnění Páně je gotická sakrální stavba ze 16. století. Měl svého, patrně roubeného předchůdce, který je doložen již roku 1360.\n\nArchitektonicky nejhodnotnější částí kostela je kněžiště s gotickou křížovou klenbou, vzácnou barokní řezbářskou památkou je hlavní oltář z roku 1748. Současnou podobu získal kostel během přestavby roku 1896, ale malířská výzdoba kostela je až z roku 1955. Jejím autorem je akademický malíř Jan Daněk z Letovic.\n\nZájezdní hostinec patřil k nejstarším krčmám v kraji. Jeho dvorem procházela spojovací silnice zemských stezek. Původně dřevěná krčma byla na sklonku 16. století vystavěna z kamene se zdmi metr silnými a mohutným klenutím stropů. Vchod do krčmy byl ze silnice (dnešního dvora), odkud se z chodby dveřmi nalevo vcházelo do nebývale veliké šenkovny. Napravo byl byt šenkýře a vzadu obchod. V podkroví bývala sýpka se vstupem ze zadního čela budovy, vedle kterého byl mohutný zděný pilíř.\n\nNa protější straně průjezdného dvora byl masný krám a dále stáje pro koně a kůlny pro povozy. Zde se též přepřahali poštovní koně. V krčmě se čepovalo solnické a později rychnovské pivo, které se vařilo částečně i z místního ječmene a chmele (chmelnice bývala směrem k Ostrovu). Ve druhé polovině 19. století vznikl v podkroví domu taneční sál. Zde se nejen tančilo, ale hrála se tu i první divadelní představení místních ochotníků. K uzavření hostince i přidružených obchodů došlo roku 1880. Stavba poté sloužila jako rodinný dům.\n\nKdo zná román o šťastném dětství Boženy Němcové Babička, snad si vzpomene i na Mančinku z ratibořického mlýna, kam babička chodívala s dětmi na návštěvu. Mančinka, vlastním jménem Marie Ludrová, nebyla jen literární postavou. Její další osudy jsou úzce spjaty s nedalekými Masty, kam se ve svých 26 letech provdala za mlynáře Antonína Toberného. Podle dřívějšího zvyku se dcery z mlýnů vdávaly většinou zase do mlýna.\n\nJejí manžel byl vzdělaný, pokrokový muž. V době, kdy se ještě psalo švabachem, on již psal latinkou a česky. Byl dobrým hospodářem a váženým člověkem. Mnozí rolníci si od něho půjčovali peníze na dobrý úrok a Mančinka se stala dobroditelkou celého okolí.\n\nOba byli pochováni na hřbitově v Bílém Újezdě při zdi sousedního motorestu. Jejich synové Antonín a Vincent jim nechali zhotovit štíhlý obelisk z bílého kararského mramoru. Ve druhé polovině 20. století byl do pomníku vytesán nápis „Hrob Mančinky“.\n\nObec má bohatou historii, avšak i v současnosti se čile rozvíjí.\n\nOd konce 90. let roste poptávka po novém bydlení. Obec reaguje přestavbou tehdy nevyužité hrošecké školky na bytový dům pro 8 rodin. Dále připravuje celkem 28 zasíťovaných stavebních parcel v Bílém Újezdě v lokalitě „U Jeřábku“. Nové bydlení si budují občané i ve staré zástavbě ve všech částech obce. Příliv mladých rodin obec podporuje investicemi do zázemí újezdecké školy i kapacitního navýšení zdejší školky.\n\nChloubou obce je víceúčelové hřiště s umělým povrchem a na něj navazující dětské hřiště a altánek, nacházející se v centru Bílého Újezda. Každoročně se zde o prázdninách koná Újezdecké sportovní léto – turnaje v tenise, nohejbalu a malé kopané. Zázemí zde má i úspěšný hokejový klub HC Bílý Újezd.\n\nV Hrošce provozuje v areálu bývalého koupaliště své aktivity Klub netradičních sportů. Patří mezi ně zejména Veteran Moped Show (v roce 2011 se konal již 19. ročník), vyhlášené diskotéky na přírodním parketu, koncerty a Hrošecká lávka (ukončena 15. ročníkem v roce 2007).\n\nSbory dobrovolných hasičů v Bílém Újezdě a Hrošce pořádají soutěže v hasičském sportu, Mastečtí si svépomocí za přispění obce přebudovali klubovnu. Činnost vyvíjejí i myslivecká sdružení Šesterák a Doubrava. O srpnové pouti pořádá spolek chovatelů výstavu králíků, holubů a drůbeže s večerním posezením. Školáci nacvičují besídky s programem pro všechny spoluobčany. Obecní úřad každoročně organizuje vítání občánků a setkání důchodců.\n\nV roce 1998 území obce postihly katastrofální povodně. Rozvodněný Zlatý potok pobořil v Mastech a v areálu lomu několik domů, v Hrošce pak Ještětický potok zatopil prakticky všechna obydlí podél břehu. Proto byla na Ještětickém potoce před Hroškou vystavěna suchá hráz, která už ves nejednou ochránila před vylitím vody z břehů. Navíc byl při budování učiněn významný archeologický nález.\n\nObec také investuje do oprav svých pamětihodností. Došlo ke generální opravě kostela, zřízení osvětlení hřbitova, obnově krytiny zvonice nebo opravě kamenného schodiště.\n\nObec je součástí mikroregionů Bělá a Rychnovsko. Roku 2006 obdržela v rámci soutěže Vesnice roku Zelenou stuhu za rozvoj obce.\n\n\n"}
{"id": "118604", "url": "https://cs.wikipedia.org/wiki?curid=118604", "title": "Horní Libochová", "text": "Horní Libochová\n\nHorní Libochová () je obec v okrese Žďár nad Sázavou v Kraji Vysočina. Žije zde obyvatel.\n\nPrvní písemná zmínka o obci pochází z roku 1364.\n\nV letech 2006–2010 působil jako starosta Václav Horký, od roku 2010 tuto funkci vykonává Pavel Dvořák.\n\n\n\n"}
{"id": "118605", "url": "https://cs.wikipedia.org/wiki?curid=118605", "title": "Zahořany (okres Praha-západ)", "text": "Zahořany (okres Praha-západ)\n\nObec Zahořany se nachází v okrese Praha-západ, kraj Středočeský, 3 km jihovýchodně od Mníšku pod Brdy a 28 km jihozápadně od centra Prahy. Žije zde obyvatel.\n\nPrvní písemná zmínka o vsi pochází z roku 1348.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (části obce) v roce, kdy ke změně došlo:\n\nVe vsi Zahořany \"(přísl. Rymaně, 490 obyvatel)\" byly v roce 1932 evidovány tyto živnosti a obchody: 2 cihelny, 3 hostince, kartáčník a štětkař, kovář, 2 krejčí, obuvník, 4 obchody se smíšeným zbožím, 2 trafiky, 2 truhláři.\n\nDopravní síť\n\nVeřejná doprava\nSbor dobrovolných hasičů byl založen 1. ledna 1912. V současnosti má asi 82 členů. Sbor se věnuje především práci s mládeží: kolektiv mladých hasičů a dorostu má celkem 38 členů. Sbor pomáhá obecnímu úřadu Zahořany při pořádání kulturních akcí a věnuje se také požárním sportu.\n\nSbor byl 2.9.2017 oceněn medailí Za příkladnou práci.\n\nJednotka sboru dobrovolných hasičů byla obnovena v květnu 2019. Sbor disponuje vozidlem Ford Transit , který hasičský sbor zakoupil z veřejné sbírky členů a příznivců sboru a za přispění obce Zahořany.\n\nSbor zaznamenal velký úspěch v roce 2017 , kdy se Tereza Šafářová stala I. vícemistryní České republiky v kategorii mladší dorostenky.\n\nVedoucí mladých hasičů Petr Kšána st. byl oceněn 16.2.2018 nejvyšším vyznamenáním v rámci SH ČMS za práci s mladými hasiči a dorostem medailí Za zásluhy o výchovu.\n\nSbor pořádal oslavy 100 let vzniku samostatného Československého státu dne 27.10.2018\n\n10.5.2019 pořádal hasičský sbor Okresní kolo hry Plamen a Okresní kolo dorostu pro OSH Praha - západ.\n\n"}
{"id": "118606", "url": "https://cs.wikipedia.org/wiki?curid=118606", "title": "Ovesná Lhota", "text": "Ovesná Lhota\n\nOvesná Lhota () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1382.\n\nV letech 2006–2010 působil jako starosta Ing. Vladimír Plešák, v letech 2010 - 2016 tuto funkci zastával Vladimír Šemík. V letech 2016 - 2017 zastával post starosty Ing. Pavel Mrkvička. Od dubna 2017 je starostkou obce Tereza Kadlecová.\n\nV obci je několik kulturních budov a objektů: obchod, pohostinství, kulturní dům a fotbalové hřiště. Na rok 2009 byla naplánována realizace výstavby hřiště na nohejbal a tenis a dětské hřiště.\n\n"}
{"id": "118607", "url": "https://cs.wikipedia.org/wiki?curid=118607", "title": "Vlasatice", "text": "Vlasatice\n\nVlasatice (německy \"Wostitz\") jsou obec v okrese Brno-venkov v Jihomoravském kraji. Nacházejí se v Dyjsko-svrateckém úvalu. Žije zde obyvatel.\n\nJedná se o vinařskou obec v Mikulovské vinařské podoblasti (viniční tratě Novoveské vinohrady, Branišovské vinohrady, Pohořelické vinohrady).\n\nPrvní písemná zmínka o obci pochází z roku 1276.\n\nDo historie obce silně zasáhla druhá světová válka. Zdejší obyvatelé byli tradičně převážně moravští Němci. Obec se po roce 1938 stala součástí nacistického Německa a po válce byla většina zdejších obyvatel vysídlena.\n\n\n\n"}
{"id": "118608", "url": "https://cs.wikipedia.org/wiki?curid=118608", "title": "Strachoňovice", "text": "Strachoňovice\n\nObec Strachoňovice () se nachází v okrese Jihlava v Kraji Vysočina, 6 kilometrů jihovýchodně od centra města Telče. Leží v Dačické sníženině pod vrchem Oleška na toku potoka Ochozína, pramenícího nad obcí a vlévajícího se do Moravské Dyje. Žije zde obyvatel.\n\nJméno Strachoňovice vzniklo přiřazením koncové přípony -ovice k osobnímu jménu Strachoň. Toto jméno je zřejmě odvozeno od staročeského jména Strachkvas, Strachuj nebo Strachota. Slovo Strachoňovice tedy znamená ves lidí Strachoňových. Již od nejstarších záznamů se vyskytuje latinsko-německá forma tohoto názvu, Strachonowitz, pouze v záznamech z 19. století se objevuje forma Strachonice nebo Strachomice.\n\nStrachoňovice jsou poměrně starou obcí, první zmínky o ní pocházejí z poloviny 14. století, přesněji z roku 1353, kdy Bohunek z Volfířova dal zapsat polovinu této obce Martinovi z Mutic, purkrabímu na hradě Roštejn. Od roku 1390, kdy byla prodána Jindřichovi z Hradce, majiteli Telče, až do poloviny 19. století (1849) pak byla ves součástí telčského panství a sdílela jeho osudy.\n\nV držení pánů z Hradce zůstalo toto panství až do vymření jejich rodu po meči – k tomu došlo v roce 1604, kdy panství přechází na Slavaty z Chlumu a Košumberka. V jejich držbě je do roku 1691, kdy poslední potomek rodu, Jan Karel Jáchym Slavata, odmítl převzít rodové dědictví a celé panství se dostalo do rukou rodu Lichtenstein-Castelcorn. O sedmdesát let později, tedy roku 1761, se panství přesunulo do vlastnictví Podstatských-Lichtensteinů. V jejich rukou pak majetek zůstal až do roku 1945, kdy bylo celé panství na základě dekretů prezidenta republiky zkonfiskováno a přešlo do rukou státu.\n\nVe 2. polovině 19. a v 1. polovině 20. století se většina obyvatelstva obce živila zemědělstvím. V roce 1900 byla výměra hospodářské půdy obce 422 ha. Obec byla elektrifikována připojením na síť ZME Brno roku 1941. JZD vzniklo v 50. letech 20. století, roku 1973 bylo sloučeno do JZD Černíč. Nyní převládající zaměstnání: zemědělství, v obci pila a klempířství.\n\nV roce 1980 byla obec připojena ke střediskové vsi Radkov. Od 1. ledna 1986 do 31. prosince 1991 byly částí Telče, 1. ledna 1992 se osamostatnily. Od roku 2003 spadají pod pověřený městský úřad v Telči v samosprávném Kraji Vysočina.\n\nV typologii vesnických sídel patří Strachoňovice mezi smíšené návesní obce. Vesnice se rozrůstala kolem návsi, která má obdélníkový tvar se zaoblenými rohy. V minulosti se ve středu obce nacházely dva rybníky, jeden z nich byl z důvodu zanášení kolem roku 1965 vysušen. V centru obce dnes stojí budova obecního úřadu, jednotlivé domy jsou situovány oválně kolem návsi. V současnosti je ze 42 domů s popisnými čísly 1–45 trvale obydleno 25 domů, 8 je používáno především k rekreaci a zbývající jsou trvale neobydlené.\n\nDo vsi, resp. ze vsi, vedou a i v minulosti vedly dvě hlavní a jedna vedlejší cesta, vycházející z návsi směrem na okolní vesnice. První z hlavních cest přichází do obce ze severozápadu, od obce Radkov přes lokalitu Vohoř. Druhá hlavní cesta vychází z obce směrem na jih, ke spojnici mezi obcemi Slaviboř a Dolní Vilímeč. Třetí, vedlejší, cesta spojuje Strachoňovice přímo s obcí Dolní Vilímeč.\n\nStrachoňovice leží v okrese Jihlava v Kraji Vysočina. Nachází se 3 km jižně od Zvolenovic, 5 km západně od Nové Říše a 2 km od Dolní Vilímče, 3,5 km severně od Hříšic, 7 km severovýchodně od Dačic a 2,5 km od Černíče, 1,5 km východně od Slaviboře a 5 km jihovýchodně od Telče a 1,5 km od Radkova.\n\nGeomorfologicky je oblast součástí Česko-moravské subprovincie, konkrétně Křižanovské vrchoviny a na rozmezí jejích podcelků Dačická kotlina a Brtnická vrchovina, v jejíž rámci spadá pod geomorfologický okrsek Markvartická pahorkatina. Průměrná nadmořská výška činí 513 metrů. Nejvyšší bod o nadmořské výšce 580 metrů stojí v severním cípu katastru. Obcí prochází potok Ochozín, část západní hranice tvoří Moravská Dyje.\n\nPodle sčítání 1930 zde žilo v 32 domech 143 obyvatel. 142 obyvatel se hlásilo k československé národnosti. Žilo zde 143 římských katolíků.\n\nObec má pětičlenné zastupitelstvo, v jehož čele stojí starosta František Bartík.\n\nStrachoňovice je členem Mikroregionu Telčsko a místní akční skupiny Mikroregionu Telčsko.\n\nObcí prochází silnice III. třídy č. 40618 do Radkova. Dopravní obslužnost zajišťuje dopravce ICOM transport. Autobusy jezdí ve směrech Telč, Černíč, Myslůvka a Řásná. Obcí prochází cyklistická trasa č. 5124 z Černíče do Dolní Vilímče.\n\n\n\n"}
{"id": "118609", "url": "https://cs.wikipedia.org/wiki?curid=118609", "title": "Vortová", "text": "Vortová\n\nObec Vortová se nachází v okrese Chrudim v Pardubickém kraji. Žije zde obyvatel. Obcí protéká Vortovský potok, který je levostranným přítokem řeky Chrudimky.\n\n\nPrvní písemná zmínka o obci pochází z roku 1548.\n\n"}
{"id": "118610", "url": "https://cs.wikipedia.org/wiki?curid=118610", "title": "Lužany (okres Plzeň-jih)", "text": "Lužany (okres Plzeň-jih)\n\nLužany (německy \"Luschan\") je vesnice v okrese Plzeň-jih, v kraji Plzeňském. Žije zde obyvatel.\n\nVes leží asi 3 kilometry jižně od města Přeštice. Ve vsi se nachází rybník, kolem vsi protéká řeka Úhlava, středem vsi prochází silnice I/27 (E53) z Plzně směrem ke Klatovům a německým hranicím.\n\n\nPrvní písemná zmínka o vsi je z roku 1175. Roku 1245 je zmiňován vladyka Imram z Lužan (\"Ymram de Luzan\"). Markvart z Příchovic na Skočicích vystavěl roku 1583 na místě tvrze renesanční zámek. Příchovští z Příchovic zde sídlili do roku 1721.\n\n\n\n"}
{"id": "118611", "url": "https://cs.wikipedia.org/wiki?curid=118611", "title": "Stvolová", "text": "Stvolová\n\nObec Stvolová se nachází v okrese Blansko v Jihomoravském kraji. Žije zde obyvatel. Obec se dělí na tři části, vlastní Stvolovou a vesnice Skřib a Vlkov.\n\nPrvní písemná zmínka o obci pochází z roku 1320. Zprvu byla biskupským lénem a roku 1389 se stala součástí mírovského obvodu. Často byl tento biskupský majetek pronajímán manům z řad nižší šlechty, až všechno církev rozprodala. K nejznámějším majitelům Stvolové v době předbělohorské patřila hrabata z Hardeka nebo Podstatští z Prusinovic. Roku 1797 léno koupil Jan František z Haydenburgu. A od roku 1880 patří ke Stvolové i osady Vlkov a Skřib. Podle posledních údajů bydlí ve Stvolové 183 obyvatel v 83 domech (i s Vlkovem a Skřibem).\n\n\n"}
{"id": "118612", "url": "https://cs.wikipedia.org/wiki?curid=118612", "title": "Postřekov", "text": "Postřekov\n\nObec Postřekov se nachází v okrese Domažlice v Plzeňském kraji. Žije v ní obyvatel.\n\n\nPrvní písemná zmínka o obci pochází z roku 1325.\n\n\n\nV zeleném štítě s modrou zvlněnou vodou v patě stojí svisle stříbrný nahý meč rukojetí nahoru obrácený a pod ním zkříženy dva zlaté čakany hlavicemi vzhůru.\n\nNa dolním okraji zeleného listu modrý pruh široký jednu čtvrtinu šířky listu se sedmi špičatými vrcholy a šesti oblými prohlubněmi. Přes oba pruhy na středu listu položen svisle bílý nahý meč rukojetí nahoru obrácený a pod ním zkříženy dva žluté čakany hlavicemi vzhůru.\n\n\n\n"}
{"id": "118613", "url": "https://cs.wikipedia.org/wiki?curid=118613", "title": "Třebonín", "text": "Třebonín\n\nObec Třebonín () se nachází v okrese Kutná Hora ve Středočeském kraji, asi 11 km jižně od Kutné Hory a 9 km jihozápadně od města Čáslav. Žije v ní obyvatel.\n\nPrvní písemná zmínka o obci pochází z roku 1194.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (části obce) v roce, kdy ke změně došlo:\n\nV obci Třebonín \"(485 obyvatel, katol. kostel)\" byly v roce 1932 evidovány tyto živnosti a obchody: 3 hostince, 2 koláři, kovář, 2 mlýny, obuvník, obchod s ovocem a zeleninou, sadař, 3 obchody se smíšeným zbožím, spořitelní a záložní spolek pro Třebonín, švadlena, trafika, truhlář\n\n\nPůvodní kostel stával na jiném místě, ale během husitských bouří byl zničen. Přitom se ztratil kostelní zvon, až jej za mnoho desítek let občané Třebonína náhodou vykopali v bystřině, která se vlévá do potoka Medenice. Bystřině se po staletí říkalo Zvonová strouha.\n\nDopravní síť\n\nVeřejná doprava 2011\n\n"}
{"id": "118614", "url": "https://cs.wikipedia.org/wiki?curid=118614", "title": "Hladké Životice", "text": "Hladké Životice\n\nObec Hladké Životice (německy \"Seitendorf\") se nachází v okrese Nový Jičín v Moravskoslezském kraji. Žije zde obyvatel.\n\nPrvní písemná zmínka o obci pochází z roku 1324.\n\nObcí prochází dvě železniční tratě. Místní trat č. 277 ze Suchdola nad Odrou do Fulneku, na které se nachází železniční zastávka Hladké Životice místní nádraží.\n\nTa druhá, důležitější, trať nese číslo 270 a leží na ní zastávka Hladké Životice. Ta byla až do konce devadesátých let nádražím, ale při modernizaci úseku tratě č. 270 z Přerova do Bohumína se rozhodlo, že bude nádraží kvůli malému významu uzavřeno a byla zřízena zastávka s novým podchodem pro cestující. Ještě v roce 2014 zde byla kvalitní vlaková obslužnost. Kvůli projektu dráhy na mošnovské letiště se zde však provoz vlaků s novým jízdním řádem výrazně zredukoval. 60 % vlaků z Přerova do Bohumína a zpět končilo nebo bylo výchozích v Suchdole nad Odrou. Několik vlaků bylo také zrušeno. Úsek Suchdol nad Odrou – Studénka se tak stal úsekem, kde vlaky jezdí pouze v ranní, odpolední a večerní špičce, a to ještě 45 % vlaků jede jen v pracovní dny. O víkendu se tak obyvatelé dostanou do Ostravy nebo do Přerova pouze čtyřmi vlaky v každém směru.\n\nV roce 2015 se situace zlepšila.Byla zavedena linka S3 Ostrava hl.n.-Suchdol nad Odrou,na které jsou nasazovány moderní dvouvozové jednotky RegioPanter,u kterých je nově zavedeno zastavování na znamení.Ve špičkových časech jezdí i klasická souprava nebo el.jednotka řady 460.\n\nNyní jede směr Ostrava v pracovní dny 10 spojů a směr Suchdol n.O. 11 spojů,o víkendu je nabídka nepatrně nižší.\n\nÚzemím obce prochází dálnice D1 s exitem 330, na kterém se kříží se silnicí I/57 v úseku Opava – Nový Jičín.\nSilnice III. třídy na území obce jsou:\n\n\n"}
{"id": "118617", "url": "https://cs.wikipedia.org/wiki?curid=118617", "title": "Barmština", "text": "Barmština\n\nBarmština je oficiálním jazykem Barmy. Ačkoliv vláda nazývá jazyk myanmarštinou, pokračuje její označování jako \"barmština\". Jde o mateřský jazyk Bamarů, Rakhinů a dalších příbuzných etnických skupin Barmy. Barmština patří mezi tibetobarmské jazyky, jež jsou podskupinou jazyků sinotibetských. Jako mateřským jazykem jí hovoří 32 milionů mluvčích, jako druhým jazykem cizí menšiny v Barmě. Je to jazyk tonální analytický. Pro zápis používá barmské písmo odvozené od písma Mon, respektive od brahmického písma.\n"}
{"id": "118627", "url": "https://cs.wikipedia.org/wiki?curid=118627", "title": "Karel Fialka", "text": "Karel Fialka\n\nKarel Francis Fialka je skotský písničkář.\n\nNarodil se v Bengálsku, v Indii, českému otci a skotské matce. V roce 1980 vytvořil menší hit \"The Eyes Have It\", který se v roce 1987 dostal do první desítky britské singlové hitparády se skladbou \"Hey, Matthew\".\n\n\n\n"}
{"id": "118633", "url": "https://cs.wikipedia.org/wiki?curid=118633", "title": "Seznam IC objektů 1–250", "text": "Seznam IC objektů 1–250\n"}
{"id": "118639", "url": "https://cs.wikipedia.org/wiki?curid=118639", "title": "Index Catalogue", "text": "Index Catalogue\n\nIndex Catalogue (IC), známý též jako katalog mlhovin, hvězdokup a galaxií, je astronomický katalog, který byl poprvé publikován roku 1895 a byl rozšířen na více než 5000 objektů, které jsou známé jako IC objekty. Slouží jako doplněk k New General Catalogue (NGC).\n\nKatalog sestavil John Dreyer v 80. letech 19. století, kdy ho publikoval jako dva dodatky k New General Catalogue. Obsahoval galaxie, mlhoviny a hvězdokupy objevené mezi lety 1888 a 1905.\n\n"}
{"id": "118641", "url": "https://cs.wikipedia.org/wiki?curid=118641", "title": "Seznam IC objektů", "text": "Seznam IC objektů\n\nToto je kompletní seznam IC objektů. Index Catalogue obsahuje 5386 objektů, proto je seznam rozdělený na části po 250 objektech.\n\n"}
{"id": "118644", "url": "https://cs.wikipedia.org/wiki?curid=118644", "title": "Lipnice (rod rostlin)", "text": "Lipnice (rod rostlin)\n\nLipnice (\"Poa\") je rod trav, tedy z čeledi lipnicovitých (\"Poaceae\"). Jedná se o jednoleté i vytrvalé byliny. Jsou hustě nebo i volně trsnaté, vytváří výběžky. Listy ploché nebo štětinovitě svinuté, na vnější straně listu se při bázi nachází jazýček. Květy jsou v kláscích, které tvoří latu. Klásky jsou zboku smáčklé, zpravidla vícekvěté (nejčastěji 2–10 květů). Na bázi klásku jsou 2 plevy, pluchy jsou zpravidla bez osin. Na hřbetě pluchy bývá při bázi chomáček vlnatých měkkých chlupů. Plušky jsou suchomázdřité. Plodem je obilka, která je elipsoidní a okoralá. Na světě se vyskytuje asi 500 druhů, hlavně v mírném pásu obou polokoulí.\n\nV České republice roste 16 druhů z rodu lipnice. Významným druhem rostoucím na loukách je lipnice luční (\"Poa pratensis\"). Druh lipnice úzkolistá (\"Poa angustifolia\") je blízce příbuzná lipnici luční a někteří autoři pochybují o taxonomické hodnotě druhu. Obsazuje sušší stanoviště a má na rozdíl od lipnice luční štětinovitě svinuté listy. Dalším blízce příbuzným druhem je lipnice namodralá (\"Poa humilis\", syn. \"Poa sucaerulea\"), kterou nejdeme spíše ve vyšších polohách. Běžným druhem spíše vlhčích a stinnějších míst je lipnice obecná (\"Poa trivialis\"). Druh je nápadný svým dlouhým jazýčkem. Vlhká místa obsazuje (alespoň většinou, tedy s výjimkou subsp. \"xerotica\") druh lipnice bahenní (\"Poa palustris\"). Jednoletým druhem je lipnice roční (\"Poa annua\"), velmi hojný druh v krátkostébelných trávnících a na zatravněných cestách. Velmi podobná lipnice nízká (\"Poa supina\") roste na lesních cestách spíše ve vyšších polohách a častěji v západních částech České republiky než na V. Moravě. Velmi hojným druhem světlých lesů nižších poloh je lipnice hajní (\"Poa nemoralis\"). Lipnice smáčknutá (\"Poa compressa\"), je spíše suchomilný druh ze skal, zdí nebo lomů. Jev zvaný živorodost (viviparie) se často vyskytuje u lipnice cibulkaté (\"Poa bulbosa\"), která obsazuje také suchá stanoviště, někdy i světlé lesy. Naopak horským druhem je lipnice širolistá (\"Poa chaixii\"), která je nápadná svými širokými listy a celkovou robustností. Podobným druhem je lipnice oddálená (\"Poa remota\") která roste ve vlhkých lesích spíše vyšších poloh. Lipnice bádenská (\"Poa badensis\") roste na vápencových skalách a patří do kategorie C2-silně ohrožené druhy. Kriticky ohroženým druhem (C1) je lipnice alpská (\"Poa alpina\"), která roste ve Velké kotlině v Jeseníkách a kdysi též na Šumavě. Silně ohroženým druhem (C2) je lipnice plihá (\"Poa laxa\"), která roste v ČR pouze v Krkonoších. Lipnice jesenická (\"Poa riphaea\") je kriticky ohroženým druhem (C1). Jedná se o endemit Jeseníků, jeho jediné stanoviště jsou Petrovy kameny.\n\n\nKvětena ČR: 8 díl\n\n \n \n"}
{"id": "118645", "url": "https://cs.wikipedia.org/wiki?curid=118645", "title": "Seznam IC objektů 251–500", "text": "Seznam IC objektů 251–500\n"}
{"id": "118646", "url": "https://cs.wikipedia.org/wiki?curid=118646", "title": "Skopec", "text": "Skopec\n\nSkopec může být:\n\n\n"}
{"id": "118652", "url": "https://cs.wikipedia.org/wiki?curid=118652", "title": "Grus", "text": "Grus\n\nSlovo Grus může být:\n\n"}
{"id": "118654", "url": "https://cs.wikipedia.org/wiki?curid=118654", "title": "Seznam IC objektů 501–750", "text": "Seznam IC objektů 501–750\n"}
{"id": "118655", "url": "https://cs.wikipedia.org/wiki?curid=118655", "title": "Lipnice", "text": "Lipnice\n\nLipnice může být:\n\n\n\n\n"}
{"id": "118658", "url": "https://cs.wikipedia.org/wiki?curid=118658", "title": "Seznam IC objektů 751–1000", "text": "Seznam IC objektů 751–1000\n"}
{"id": "118659", "url": "https://cs.wikipedia.org/wiki?curid=118659", "title": "Seznam IC objektů 1001–1250", "text": "Seznam IC objektů 1001–1250\n"}
{"id": "118660", "url": "https://cs.wikipedia.org/wiki?curid=118660", "title": "Seznam IC objektů 1251–1500", "text": "Seznam IC objektů 1251–1500\n"}
{"id": "118661", "url": "https://cs.wikipedia.org/wiki?curid=118661", "title": "Seznam IC objektů 1501–1750", "text": "Seznam IC objektů 1501–1750\n"}
{"id": "118662", "url": "https://cs.wikipedia.org/wiki?curid=118662", "title": "Seznam IC objektů 1751–2000", "text": "Seznam IC objektů 1751–2000\n"}
{"id": "118663", "url": "https://cs.wikipedia.org/wiki?curid=118663", "title": "Podmíněné zastavení trestního stíhání", "text": "Podmíněné zastavení trestního stíhání\n\nPodmíněné zastavení trestního stíhání je jeden ze způsobů rozhodnutí v českém trestním řízení vedeném o méně závažných trestných činech. Jde o specifické rozhodnutí mezitímní povahy, které následně může nabýt účinků konečného rozhodnutí ve věci samé. Podmíněné zastavení trestního stíhání se řadí mezi tzv. odklony (od klasického průběhu trestního řízení), v přípravném řízení může takto usnesením rozhodnout státní zástupce a po podání obžaloby soud. Rozhodnutí o podmíněném zastavení trestního stíhání nelze zaměňovat s rozhodnutím o zastavení trestního stíhání.\n\nInstitut podmíněného zastavení vychází z myšlenky, že v některých případech již samotné vedení trestního stíhání může mít na obviněného výchovný efekt a že není třeba provést celé řízení ukončené rozhodnutím soudu o vině a trestu. K rozhodnutí o podmíněném zastavení trestního stíhání dochází v dřívějších stadiích řízení, čímž dojde ke snížení zatížení orgánů činných v trestním řízení (např. pokud k takovému rozhodnutí dojde již v přípravném řízení, případ nezatíží soud, neboť před ním vůbec není projednáván).\n\nTrestní stíhání lze podmíněně zastavit při splnění následujících podmínek:\n\nPod jiným potřebným opatřením k náhradě škody si lze např. představit v případě trestné činnosti v dopravě nahlášení dopravní nehody příslušné pojišťovně, která z titulu pojištění odpovědnosti za škodu způsobenou provozem vozidla nahradí škodu poškozenému. S ohledem na posledně uvedenou podmínku dochází k podmíněnému zastavení trestního stíhání nejvíce u obviněných, kteří jsou bezúhonní a u kterých je projednávaná trestná činnost mimořádným vybočením z jinak společensky nezávadného způsobu života.\n\nV rozhodnutí o podmíněném zastavení trestního stíhání se obviněnému stanoví zkušební doba v rozpětí 6 měsíců až 2 roky. Pokud obviněný škodu nenahradil již před rozhodnutím, zároveň se mu uloží, aby ji nahradil v průběhu zkušební doby. Obviněnému lze také uložit, aby ve zkušební době dodržoval přiměřená omezení a povinnosti směřující k tomu, aby vedl řádný život (např. aby se zdržel nadměrné konzumace alkoholických nápojů, aby nenavštěvoval nevhodná místa a nestýkal se s určitými osobami, aby se podrobil léčení závislosti na návykových látkách). Ve zkušební době se poté sleduje chování obviněného, zda se dopustil další trestné činnosti, přestupků či správních deliktů, a pokud to bylo uloženo, zda nahradil škodu podle dohody s poškozeným a zda dodržel příslušné povinnosti a omezení.\n\nPo uplynutí zkušební doby se rozhodne, zda se obviněný osvědčil nebo zda se v jeho trestním stíhání bude pokračovat. Při osvědčení nastávají účinky věci rozhodnuté (tzv. \"res iudicata\"), a tedy pro stejný skutek již obviněného nelze trestně stíhat a k proběhlému řízení nelze přihlížet. Pokud je rozhodnuto o pokračování v trestním stíhání, v dané trestní věci jsou prováděny další úkony potřebné pro konečné rozhodnutí ve věci (např. pokud o podmíněném zastavení rozhodl státní zástupce, po rozhodnutí o pokračování podá na obviněného obžalobu a věc se projedná před soudem). O pokračování v trestním stíhání lze rozhodnout i v průběhu zkušební doby, např. je-li s ohledem na odsouzení obviněného pro jinou trestnou činnost spáchanou ve zkušební době jasné, že podmínky pro osvědčení nebudou splněny. Pokud by nebylo do jednoho roka po uplynutí zkušební doby bez zavinění obviněného rozhodnuto ani o jeho osvědčení ani o pokračování v trestním stíhání, nastává ze zákona fikce, že se ve zkušební době osvědčil.\n\nV evidenci Rejstříku trestů se rozhodnutí o podmíněném zastavení trestního stíhání vykazuje pouze do rozhodnutí o osvědčení či o pokračování v trestním stíhání, nejdéle však jeden rok po uplynutí zkušební doby. Poté jsou údaje vyřazeny a nelze je zjistit ani z opisu z evidence Rejstříku trestů (na rozdíl od podmíněného odsouzení, které je v takovém opisu vykazováno i po osvědčení).\n\n\n"}
{"id": "118664", "url": "https://cs.wikipedia.org/wiki?curid=118664", "title": "Seznam IC objektů 2001–2250", "text": "Seznam IC objektů 2001–2250\n"}
{"id": "118666", "url": "https://cs.wikipedia.org/wiki?curid=118666", "title": "Okres Bregenz", "text": "Okres Bregenz\n\nBregenz je správní okres ve spolkové zemi Vorarlbersko, v Rakousku. Má rozlohu 863,34 km² a žije zde 127 324 obyvatel (30. 6. 2011). Sídlem okresu je město Bregenz.\n\nOkres Bregenz tvoří 40 obcí, z nichž jedna je městem a dalších pět jsou městyse.\n\n"}
{"id": "118667", "url": "https://cs.wikipedia.org/wiki?curid=118667", "title": "Seznam IC objektů 2251–2500", "text": "Seznam IC objektů 2251–2500\n"}
{"id": "118668", "url": "https://cs.wikipedia.org/wiki?curid=118668", "title": "Seznam IC objektů 2501–2750", "text": "Seznam IC objektů 2501–2750\n"}
{"id": "118669", "url": "https://cs.wikipedia.org/wiki?curid=118669", "title": "Seznam IC objektů 2751–3000", "text": "Seznam IC objektů 2751–3000\n"}
{"id": "118670", "url": "https://cs.wikipedia.org/wiki?curid=118670", "title": "Seznam IC objektů 3001–3250", "text": "Seznam IC objektů 3001–3250\n"}
{"id": "118671", "url": "https://cs.wikipedia.org/wiki?curid=118671", "title": "Bregenz", "text": "Bregenz\n\nBregenz (česky též \"Břežnice\") je hlavní město rakouské spolkové země Vorarlbersko, jež je i zároveň hlavním městem okresu Bregenz. Leží na východním břehu Bodamského jezera. Bregenz se dělí na katastrální území: Bregenz-město (\"Bregenz-Stadt\"), Vorkloster, Schendlingen, Rieden, Weidach a Fluh (\"Weidach und Fluh\"). Žije zde obyvatel.\n\nMěsto je napojeno na Dálnicí A14 (Rheintal/Walgau Autobahn), která město obchází tunelem Pfändertunnel. ÖBB provozují na území města tři nádraží, resp. zastávky: Bregenz, Bregenz Hafen a Riedenburg, dvě poslední pouze pro regionální dopravu. Přes Bregenz projíždějí kromě vlaků railjet a InterCity z Vídně také vlaky EuroCity na trase Curych-Mnichov.\n\n\n"}
{"id": "118672", "url": "https://cs.wikipedia.org/wiki?curid=118672", "title": "Seznam IC objektů 3251–3500", "text": "Seznam IC objektů 3251–3500\n"}
{"id": "118673", "url": "https://cs.wikipedia.org/wiki?curid=118673", "title": "Seznam IC objektů 3501–3750", "text": "Seznam IC objektů 3501–3750\n"}
{"id": "118674", "url": "https://cs.wikipedia.org/wiki?curid=118674", "title": "Seznam IC objektů 3751–4000", "text": "Seznam IC objektů 3751–4000\n"}
{"id": "118675", "url": "https://cs.wikipedia.org/wiki?curid=118675", "title": "Seznam IC objektů 4001–4250", "text": "Seznam IC objektů 4001–4250\n"}
{"id": "118676", "url": "https://cs.wikipedia.org/wiki?curid=118676", "title": "Seznam IC objektů 4251–4500", "text": "Seznam IC objektů 4251–4500\n"}
{"id": "118677", "url": "https://cs.wikipedia.org/wiki?curid=118677", "title": "Seznam IC objektů 4501–4750", "text": "Seznam IC objektů 4501–4750\n"}
{"id": "118678", "url": "https://cs.wikipedia.org/wiki?curid=118678", "title": "Seznam IC objektů 4751–5000", "text": "Seznam IC objektů 4751–5000\n"}
{"id": "118679", "url": "https://cs.wikipedia.org/wiki?curid=118679", "title": "Seznam IC objektů 5001–5250", "text": "Seznam IC objektů 5001–5250\n"}
{"id": "118680", "url": "https://cs.wikipedia.org/wiki?curid=118680", "title": "Seznam IC objektů 5251–5386", "text": "Seznam IC objektů 5251–5386\n"}
{"id": "118688", "url": "https://cs.wikipedia.org/wiki?curid=118688", "title": "The Chemical Wedding", "text": "The Chemical Wedding\n\nThe Chemical Wedding je pátou studiovou sólovou deskou zpěváka Iron Maiden Bruce Dickinsona. Jedná se o koncepční album inspirované poezií velkého britského básníka Williama Blakea. Bylo nahráno v sestavě Bruce Dickinson - zpěv, Roy Z - kytara, Adrian Smith - kytara, Eddie Casillas - baskytara, Dave Ingraham - bicí.\n\n\n"}
{"id": "118694", "url": "https://cs.wikipedia.org/wiki?curid=118694", "title": "Bikurové", "text": "Bikurové\n\nBikurové jsou fiktivní domorodý kmen z Kantosu Hyperionu. Objevil a zmapoval je otec Paul Duré, který se je neúspěšně pokoušel obrátit na křesťanství.\n\nBikurové žijí v 28. století na planetě Hyperion, daleko od civilizace, ve vesnici na okraji skalní propasti, která se rozkládá v hlubokých lesích teslovníků. Je jich sedmdesát (sami sebe popisují jako \"Třikrát dvacet a deset\") a tvoří potomky původní posádky kolonizační lodi, která zde přistála v prvních fázích osídlování planety. Nejsou inteligentní, každý den scházejí na dno propasti pro vodu a potom opět šplhají po skalách do vesnice zpátky. Jsou bezpohlavní, a velmi stydliví. Disponují však nesmrtelností, kterou jim zajišťuje parazit zvaný Kruciform. Vždy, pokud někdo z nich zemře, donesou ostatní tělo do chrámu na dně propasti a počkají den; do té doby kruciform mrtvého oživí. Daní za toto oživení je postupná ztráta inteligence a pohlavní příslušnosti.\n\nÚkol, kteří plnili Bikurové v celém příběhu Hyperionského kantosu byl ten, že pomohli Technojádru otestovat technologii znovuzrození ještě předtím, než se zhroutila Hegemonie Člověka a moc získal Pax. Ten potom používal kruciformy jako prostředek šíření víry i moci.\n"}
{"id": "118695", "url": "https://cs.wikipedia.org/wiki?curid=118695", "title": "Phoenix (rozcestník)", "text": "Phoenix (rozcestník)\n\nSlovo Phoenix má více významů:\n\nDalší významy:\n\nPříjmení Phoenix má více lidí:\n\nSlovo Phoenix tvoří i součást názvů:\n\n"}
{"id": "118697", "url": "https://cs.wikipedia.org/wiki?curid=118697", "title": "Staré Místo", "text": "Staré Místo\n\nObec Staré Místo se nachází v okrese Jičín v Královéhradeckém kraji přibližně 4 km severně od Jičína. Žije zde obyvatel.\n\nNachází se zde motorest, samoobsluha a hřiště. Dříve zde byl také kravín a mlékárna.\n\nObcí prochází silnice I/32 a železniční trať Nymburk–Jičín.\n\nDopravní obslužnost zajišťují autobusové linky společnosti BusLine a vlakové spoje (spol. České dráhy).\n\nV obci se nachází železniční stanice. Bylo zde stanici bylo více kolejí, ale byly odstraněny. K několika bývalým podnikům vedou také dnes již nevyužívané vlečky.\n\nPrvní písemná zmínka o obci pochází z roku 1327.\n\nK 1. lednu 2015 měla obec 316 obyvatel, z toho 154 žen a 162 mužů.\n\n\n"}
{"id": "118698", "url": "https://cs.wikipedia.org/wiki?curid=118698", "title": "Staré Hutě", "text": "Staré Hutě\n\nStaré Hutě ( ) jsou obec v okrese Uherské Hradiště ve Zlínském kraji, 15 km severozápadně od Uherského Hradiště, na říčce Kyjovce v pohoří Chřiby. Žije zde obyvatel.\n\nHistorie obce je svázána se sklárnou, která zde vznikla na počátku 18. století. Dle záznamů vrchnostenského úřadu to bylo v roce 1701, dle jiných údajů v letech 1650–1675. V roce 1702 zde žilo 5 sklářských rodin z okolních obcí a také z Nového Města na Moravě. V roce 1806 sklárna ukončila provoz, ale už v roce 1814 ji kupuje syn buchlovického hostinského Izák Reich a výrobu obnovuje. Jeho potomci pak najímají další sklárny v Koryčanech, Kyjově nebo Karolince. V roce 1876 sklárna definitivně zastavila výrobu. V jejich prostorách ještě nějaký čas byla výrobna perleťových knoflíků a ozdobných předmětů s 15 zaměstnanci.\n\nNa území obce se nacházejí tato chráněná území:\n\n\n\n"}
{"id": "118699", "url": "https://cs.wikipedia.org/wiki?curid=118699", "title": "Val (okres Rychnov nad Kněžnou)", "text": "Val (okres Rychnov nad Kněžnou)\n\nObec Val () se nachází v okrese Rychnov nad Kněžnou, kraj Královéhradecký, zhruba 17 km severozápadně od Rychnova nad Kněžnou a 2,5 km severovýchodně od Dobrušky. Žije zde  obyvatel. Je zde sídlo občanského sdružení Místní akční skupina POHODA venkova.\n\n\nPrvní písemná zmínka o obci pochází z roku 1361.\n\n"}
{"id": "118700", "url": "https://cs.wikipedia.org/wiki?curid=118700", "title": "Svojetice", "text": "Svojetice\n\nObec Svojetice se nachází v okrese Praha-východ, kraj Středočeský. Je jedinou obcí tohoto jména v České republice. Rozkládá se asi dvacet osm kilometrů jihovýchodně od centra Prahy a sedm kilometrů východně od města Říčany. Žije zde obyvatel.\n\nPrvní písemná zmínka o obci pochází z roku 1407. Od 9. října 2007 obec užívá znak a vlajku.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Svojetice \"(434 obyvatel)\" byly v roce 1932 evidovány tyto živnosti a obchody: 4 obchody s dřívím, 2 hostince, kovář, mlýn, obuvník, 7 rolníků, řezník, 4 obchody se senem a slámou, 3 obchody se smíšeným zbožím, trafika, zednický mistr.\n\nDopravní síť\nVeřejná doprava 2011\n\nV obci se nacházejí dvě mateřské školy, původní již kapacitně nedostačovala, a tak byly od září 2015 otevřeny další třídy v nové školce vystavěné na kraji obce.\n\nSpádovost základního školství do Říčan a do Mukařova byla 31. března 2016 vypovězena. O spádovosti se stále jedná.\n\n\n"}
{"id": "118701", "url": "https://cs.wikipedia.org/wiki?curid=118701", "title": "Nesuchyně", "text": "Nesuchyně\n\nObec Nesuchyně (hovorově \"Nesuchyň\") se nachází v okrese Rakovník, kraj Středočeský, na Nesuchyňském potoce zhruba 9 km severozápadně od Rakovníka. Žije zde obyvatel.\n\nPrvní písemná zmínka o vsi pochází z roku 1316 (\"Ditricus de Nesuchynye\"). Název je odvozen od osobního jména a znamená „ves *\"Nesuchova\"“ či „ves \"Nesuchého\"“ (srv. Bavoryně, Bechyně).; tolik výklad jazykovědce Antonína Profouse.\n\nLidová etymologie si k názvu obce vymyslela pověst barvitější:\n\nTolik praví pověst. Pravda je, že dům číslo 1 opravdu stojí na břehu Nesuchyňského potoka. Je sice již od základů přestavěný, nicméně dobové fotografie napovídají leccos o jeho historii. Celé stavení je postaveno z opuky, ze které se v minulých dobách stavěla většina domů v této oblasti.\n\nV Nesuchyni je jeden z nejstarších sborů dobrovolných hasičů: zde byl založen již v roce 1874.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Nesuchyně \"(839 obyvatel, poštovna)\" byly v roce 1932 evidovány tyto živnosti a obchody: bednář, biograf Sokol, 2 cihelny, obchod se dřevem, holič, 5 hostinců, kapelník, kolář, 2 kováři, pekař, obchod s peřím, 16 rolníků, 3 řezníci, sedlář, 3 obchody se smíšeným zbožím, spořitelní a záložní spolek v Nesuchyni, trafika.\n\nKostel svaté Markéty na návsi, původně gotická stavba s barokní věží, v současné době není objekt přístupný a je ve špatném technickém stavu\n\nV obci se nachází nový relaxačně rekreační objekt a hotel Lions Nesuchyně.\n\nK osobnostem obce patří Miroslav Kluc, který zde začínal s hokejem.\n\nDopravní síť\n\nVeřejná doprava 2011\n\n"}
{"id": "118702", "url": "https://cs.wikipedia.org/wiki?curid=118702", "title": "Sebečice", "text": "Sebečice\n\nObec Sebečice se nachází v okrese Rokycany v Plzeňském kraji. Žije v ní obyvatel.\n\n\nPrvní písemná zmínka o obci pochází z roku 1359.\n\n6. listopadu 1887 zde František Kreisinger, 66letý výměnkář z domu č. 26, po opakovaných výhrůžkách zavraždil 42letou sousedku Marii Vaňkovou. Důvodem byla jeho patologická nenávist k ní a jejím dvěma dětem (sám byl svobodný a děti neměl), bezprostřední příčinou pak, že neměl na zaplacení náhrady za předchozí prohrané soudní spory. V lednu 1888 byl odsouzen k trestu smrti, ale dostal milost a zemřel v září téhož roku ve Svatováclavské trestnici.\n\n"}
{"id": "118703", "url": "https://cs.wikipedia.org/wiki?curid=118703", "title": "Jenišov", "text": "Jenišov\n\nJenišov () je obec v okrese Karlovy Vary v Karlovarském kraji. Žije zde obyvatel. Obec tvoří dvě části: Jenišov a Pod Rohem.\n\nPrvní písemná zmínka o obci pochází z roku 1390, samosprávnou obcí je od roku 1850. Mezi lety 1806 až 1928 se v Jenišově těžilo hnědé uhlí. Na katastru obce v té době bylo postupně otevřeno více jak 20 důlních děl. Vedla odtud lanovka na uhlí až na nádraží do nedalekého Chodova. Po roce 1928 a útlumu těžby uhlí se obec postupně stává zemědělskou vesnicí. Po odsunu německého obyvatelstva v roce 1946 se v obci pouze bouralo.\n\nKolem roku 1968 byl v obci postaven panelák s šesti byty. V roce 1975 se obec stala součástí města Karlovy Vary. Větší výstavba zde nastala po roce 1983, kdy byla postavena opravárenská hala Státních statků závodu služeb Jenišov. V osmdesátých letech 20. století byla postavena prodejna potravin, areál závodu STS Toužim a 4 RD typu okál. Po odtržení obce v roce 1990 od Karlových Varů dochází k velkému stavebnímu rozvoji. Za posledních deset let zde bylo postaveno více jak 140 rodinných domů a počet obyvatel se více jak zdvojnásobil. Obec nemá žádnou historickou stavbu a je v ní pouze kaplička z roku 1849 a tři chráněné duby.\n\nSpor o budoucnost obce vyvolal ruský investor, který má za cíl postavit domy pro šest set lidí, čímž by se počet obyvatel obce téměř zdvojnásobil. Proti plánu se postavili občané obce. Petici s nesouhlasným stanoviskem podepsalo více jak 200 obyvatel obce. Investor usiluje o schválení projektu stavebním úřadem v Karlových Varech.\n\nV říjnu 2014 proběhlo v obci referendum o těžbě kaolinu v katastru obce Jenišov. Občané obce Jenišov dali jasné ne těžbě kaolinu. 91,4 % zúčastněných v platném referendu nesouhlasí s těžbou kaolinu v katastru obce.\n\nOkolí obce tvoří především zemědělské plochy a pozemky k výstavbě nových domů. Protéká zde bezejmenná vodoteč, na které leží 3 rybníky. Východně od obce se nachází dominantní zalesněný vrch tvořený tělesem Loketské výsypky.\n\nV obci se nachází hypermarkety Globus, Makro, Moebelix několik autosalónů a autoservisů, například značek BMW nebo Mercedes-Benz. Dále zde sídlí několik společností, zabývajících se například výrobou palet, ocelových kontejnerů nebo přívěsných vozíků.\n\nV obci je vybudována oddílná kanalizace a rozvod zemního plynu.\n\nObcí prochází dálnice D6 a kříží se zde ze silnicí I/20.\n\n"}
{"id": "118704", "url": "https://cs.wikipedia.org/wiki?curid=118704", "title": "Police (okres Vsetín)", "text": "Police (okres Vsetín)\n\nObec Police se nachází v okrese Vsetín ve Zlínském kraji. Žije zde obyvatel.\n\nObec Police leží v nadmořské výšce 415 m. Jižní část katastru zabíhá do svahů Hostýnských vrchů, kde je také nejvyšší bod – Hůrka (557 m). Policemi protéká říčka Loučka.\nPrvní písemná zmínka o obci pochází z roku 1383. Název „police“ označuje otevřený, rovný, výše položený terén. Obec patřila k panství Kelč olomouckého biskupství. Byl zde poplužní dvůr, kam poddaní chodili robotovat. Ve dvacátých a třicátých letech 17. století poddaní utíkali z gruntů a ty pustly. Nejvíc takových opuštěných gruntů z okolních obcí měly právě Police.\n\nČást obce pojmenovaná Vrchovec (německy \"Hohendorf\") byla samostatnou obcí, která vznikla kolem roku 1788 rozdělením pozemků a budov náležejících k panskému dvoru v Policích. V roce 1877 osada Vrchovec skoro celá vyhořela. V roce 1949 byl Vrchovec připojen k Policím.\n\nNázev Police se asi odvozuje od toho, že osada byla založena v poli jako např. jména Poličná, Polná apod.\n\nDle jednoho ústního podání bývaly Police prý původně v místech, kde se nyní (v r. 1914) rozkládají lesy a pastviska u \"Polického lesa\": obecní les zvaný \"Kovářův včelín\", kníže-arcibiskupské lesy: \"Luh\" a \"Za lukami\", \"Cvikův úhor\" a obecní vrchovské pastvisko zvané \"Paseky\". Na pastvisku ,Kozára\" lze ještě rozpoznat zbytky základů staré chalupy.\n\nDle druhého ústního podání byly první Police na \"Dobrosnici, Včelínech a Kosisku\". Svým způsobem se toto podání shoduje s prvním, neboť \"Dobrosnice\" je částí obecního llouesa. Bývaly prý tu jednotlivé dřevěné chalupy postavené kus od sebe. V místech nynějšího obecního pastviska \"Ve Včelínech\" býval \"kolomaznický důlek\", kde se pálívala kolomaz. Stávala zde i nějaká chalupa, soudě podle nalezených zbytků zdiva. Rovněž staří pamětníci vykládají, že se zde při orání nacházely zbytky základů starých stavení.\n\nTato ústní podání potvrzují i staré listiny, v nichž se například potok, na němž stával loučský mlýn, nazýval \"Poličnou\". Zdá se, že toto jméno pochází od bývalých Polic, kde pramenil, nebo jimi protékal. Nasvědčuje tomu i tvorba jmen tohoto potoka, neboť v Brankách se nazýval Loučským (přitéká od Loučky), nad Poličnou se nazývá Bránecký potok (přitekl od Bránek).\n\nVšechny ústní podání však hovoří o přesídlení Polic z vrchů za potokem Loučkou na nynější své místo blíže ke Kelči.\n\nJe několik verzí k důvodu tohoto přesídlení:\n\n\nPrvní písemné zmínky o Policích pocházejí z r. 1383, kdy biskup Petr polickému fojtu Mikuláši potvrzoval staré výsady. Stalo se tak na základě vystoupení Arkleba z Kunštátu, hejtmana tvrze Šaumburka a dalších biskupových věrných, kdy potvrdili biskupovi, že Mikuláš, fojt Polický, měl od předešlých  olomouckých biskupů písemně vydané výsady ,ode dávných časů\" o které přišel při požáru. Protože předkové jmenovaného Mikuláše od založení obce Police zde sídlili a v Policích drželi fojství /s jedním lénem, hospodou, mlýnem, s právem honu a přisouzenými třemi denáry vína což vše přináleželo k fojství/, sám Mikuláš biskupu Petovi a olomouckému kostelu vždy věrně sloužil a sloužit slíbil, obnovil a potvrdil biskup Petr fojtu  Mikuláši, jeho dědicům a nástupcům tuto výsadu. Na základě toho však byl fojt, jeho dědicové a nástupcové zavázáni sloužit jedním koněm /jezdcem/ a kameno/šípo-/mečem kdykoli o to požádá purkrabí na hradě Šaumburku. Rovněž byl povinen, tak jako i v minulosti, pečovat o mosty a cesty náležící k mýtu v Kelči.\n\nDle této listiny lze usuzovat, že Police jsou osadou velmi starou, když se jí obnovují výsady dané předkům Mikulášovým ,již ode dávna\". Z mostů je nepochybně míněn most u Kelče přes Juhyni, snad i u Choryně přes Bečvu. Z toho plyne, že i v dávných dobách poličtí fojtové se starali o cesty a mosty.\n\nO pradávném osídlení obce Polic svědčí i názvy jednotlivých tratí a prehistorických nálezů na nich.\n\n\"Zápouští\" je mírná vypouklina podél silnice směrem ke Kelči s úrodnou půdou. Jméno trati je asi památkou na nějakou zaniklou prehistorickou osadu, čemuž nasvědčují nálezy střepů popelnic tzv. lidu popelnicových polí a zvláštní černá barva půdy.\n\nNiva - zde byly rovněž nalezeny podobné střepy jako v předešlé trati navíc s velikými bronzovými kruhy /náhrdelníky?/ a jehlicemi. Tyto nálezy byly  věnovány olomouckému muzeu a zveřejněny v Časopisu olomouckého muzea r. 1886 strana 64.\n\nBolavec někdy se říká pod Kopci - trať sahající pod \"Nivou\" do údolí Loučky má snad název od projevování bolu za zemřelé. I zde byly více než před půlstoletím nalezeny rozličné bronzové předměty, jež však prý byly rozprodány do staré mosazi!\n\npod Hájem - při kučování pařezů byl nalezen značný počet střibrných mincí snad římských, které se pak stratily mezi lidmi.\n\nAsi pohanské doby připomínají i názvy dalších dvou tratí.\n\nBabí lávky - jinak Bezedná - jež se rozkládají po stráni podél pěšiny do Bránek ,Koledou/ův/\" potok, žlab se studánkou na hranicích k obci Loučce.\n\nDalší názvy:\n\nLapač, nad Vrchovicí,  Huboček /Hluboček,  Rozsocháči,  u Sedlisk, Sýkoři,  Vrbka,  Dobroníž,  Niva - také Lipůvky - byly zde kdysi lipové lesy, Olší, Doubravka.\n\nZa potokem Loučka to jsou:\n\nHorecka,  Dobrosnice,  Včelíny,  Kosisko,  na Vražném,  Kozara,  Bučík,  Slaboška, Luh.\n\nJeden z nejhorších okamžiků v historii obce Police byl požár, jenž vznikl před půlnocí 16. května 1907. Vyhořelo tehdy 29 čísel, z polovic dřevěnic vesměs krytých šindelem. Uhořel muž, který se snažil zachránit z domu spisy a žena, která zachraňovala dobytek ze stáje. Úlekem onemocnělo sedmileté dítě a do roka umřelo.\n\nObec Police (společně i s Vrchovcem) dle sčítání:\n\n\nObyvatelstvo se většinou živilo orbou a chovem dobytka, chudší pletli sedadla pro továrny na nábytek. Vždy bývala v obci kovárna. Mlýn nad Policemi byl postaven na panských pozemcích v 18. stol. Nad dědinou \"na Zápouští\" byl v r. 1850 postaven z pevného zdiva větrný mlýn. V r. 1914 byl již bez křídel\n\nStavení č. 92 v Policích bylo stavěno ještě z neotesaných klád.\n\nStavení u Valů bylo roubené z neotesaných, na místě poražených stromů, jeden z kmenů neporazili a použili jej do rohu stavení.\n\nNa Plesníkovém gruntu měli z doupného vykotlaného stromu chlévek pro vepře.\n\n\nPolice byly původně přifařeny do Kelče, později do Podhradní Lhoty a krátkou dobu Loučky, než byla zřízena duchovní správa v Brankách. V údolí Loučky pod Policemi je zděná kaplička sv. Anny, kterou nechala vystavět hospodyně Tipečková. Vysvětil ji administrátor Bránecké lokalky P. František Habáň. Na okraji dědiny směrem k Bránkám stojí kamenný kříž a blízko něho Boží muka s obrazem \"Útěku do Egypta\". Boží Muka byla postavena Josefm Filipem, pololáníkem z Polic č. 30 asi r. 1886. Druhý kamenný kříž se železnou figurou Krista Pána byl postaven naproti škole ,na Kopečkoch\" nákladem obce polické r. 1863, r. 1888 byl obnoven, na západním konci vsi stojí třetí kříž, dřevěný, zdobený řezbami z umučení Páně. Nad  dědinou v Policích byl r. 1871 vystaven představenstvem obce Police dřevěný kříž na místě starého již sešlého kříže. Směrem k Loučce byl dřevěný kříž ,za dědinou\", o kterém již není nic známo.\n\nDle nejstarších záznamů vyučoval děti, které někteří rodiče posílali dobrovolně, vysloužilý chromý voják Kratochvila. Učil je v chaloupce ,u Cviků\". Nyní č. 84 Tomáš Ječmeň. Platem bylo palivo a naturálie dle uvážení rodičů dětí.\n\nPodle záznamů v gruntovní knize v r. 1821 prodala obec školní dům za 190 R domkáři Kutějovi. Z tohoto a dalších zápisů lze usuzovat, že školu asi v Policích měli již v r. 1800. Po prodeji školního domu chodily děti do školy v Brankách.\n\nDle církevního schemastismu z r. 1841 byly v Bránecké farnosti školy jen v Bránkách a Oznici, nikoli v Policích.\n\nV r. 1854 chodilo do Bránecké školy 60 dětí z Polic.\n\nNa podnět starosty Jiřího Ječmeňa byla r. 1859 zřízena v Policích jednotřídní škola. Vysvěcna byla v r. 1860 bráneckým farářem Ignácem Lindlerem /?Zindlerem/. Prvním učitelem od r. 1860 do roku 1879 byl Čeněk Killar, rodák z Klopotovic u Tovačova, který zde působil až do výslužby. Za jeho učitelování navštěvovalo školu průměrně 65 žáků. Druhým učitelem byl od r. 1879 do r. 1881 Jan Kutal, rodák z Valašského Meziříčí, který byl pro svou neschopnost a nepřístojné chování suspendován. Třetím učitelem byl v r. 1881 jmenovám Julius Kunda, rodák z Velkých Karlovic, který přišel do Polic ze Zubřího, kde byl podučitelem. V r. 1898 navštěvovalo školu v Policích 85 dětí /52 chlapců a 33 dívek/. Roku 1925 se nadučitel Jilius Kunda odstěhoval do Bratislavy. Místo něj nastoupil řídící Rudolf Lička, rodák z Valašského Meziříčí, který předtím působil ve Mštěnovicích. Spolu s ním zde učí Marie Blažková z Bystřice pod Hostýnem.\n\nDne 20. února 1896 rozhodla komise o rozšíření školní místnosti. Toto se uskutečnilo v r. 1898. Místnost byla zvětšena ze 70 m² na 90 m² a zvýšen strop o 60 cm na 3,40 m. V souvislosti s touto přestavbou zde byla instalována moderní železná kamna a instalována ventilační okna. Ze střechy byla sejmuta zvonice a prozatímně postavena opodál.\n\nAdámek, Baďura, Brňovják, Černoch, Čerňava, Dostálek, Dostal, Filip, Franta, Galasovský, Hlavica, Hadaš, Hradil, Hošák, Halva, Haas, Hermann, Havran, Holl, Janoš, Ječmeň, Juřica, Jankot, Indrůch, Králík, Kuběj, Kývala, Konvičný, Kubeša, Kuna, Klivar, Kunda, Kobliha, Kratschmar, Marek, Macháček, Mucha, Majdloch, Mašláň, Mikulénka, Miček, Němec, Novotný, Orsák, Pavlištík, Pekárek, Pavelka, Palata, Plesník, Pečínka, Rada, Ryšánek, Sedlář, Smrček, Svoboda, Slimáček, Sobek, Slavík, Staša, Sváček, Ševčík, Škarupa, Tvrdoň, Valla, Večeřa, Válek, Vizner, Vaďura, Zelénka, Žák.\n\nPři Policích býval dvůr arcibiskupského panství Kelč zvaný \"Vrchovec\"  a při něm myslivna. V r. 1788 byl vrchností dvůr zrušen, polnosti rozděleny na drobné domkařské usedlosti /zvané \"familie\"/ a založena osada Vrchovec. Domkaři tyto usedlosti dědičně užívali za roční činžovní plat /byli tzv. emfyteuty/. Osada tvořila vlastní polickou obec, katastrálně patřila k Policím. Roku 1803 byla založena gruntovní kniha, kde bylo zapsáno 23 usedlostí. Domovními čísly však byly připočteny do Polic. Všechna stavení ve Vrchovci se nazývají \"ve dvoře\" - např. \"u Majdlochů ve dvoře\", \"u Králíků ve dvoře\" atd.\n\nU Dvora - u zrušeného dvora bývala velká zahrada, z které byly každé nové usedlosti přiděleny malé části.\n\nza Vraty - z polí obdržela každá usedlost jednu až dvě měřice\n\nDalší názvy tratí:\n\nza Jezerem, na Nivě, v Doubravčí, v Loučsku, za Loučkou pod kopcem, pod Horou, Hrubá čtvrť, za Stavem\n\nTyto usedlosti měly okolo 12 měřic pozemků, jediná měla 22 měřic. Později byla tato rozdělena na 2 usedlosti. Majitelé usedlostí měly tyto povinnosti a práva:\n\n\nZ původních rodin se v dnešní době (1914) zachovaly rodiny Sobkova a Válkova.\n\nV listopadu r. 1877 zničil strašný požár celou obec Vrchovec a pár stavení v Policích. Vznikl prý následkem neopatrnosti u \"Zámrských\" a silný vítr jej okamžitě rozšířil dál. Navíc v tomto roce bylo velké sucho. Josef Zámrský, kterého označovali za původce požáru, pak byl z obce vyštván a dožil ve Valašském Meziříčí u vdovy po svém synu, který byl měšťanem valašskomeziříčským. Dále se traduje, že následkem tohoto požáru z leknutí nebo jinak v r. 1878 umřelo v Policích mnoho lidí.\n\nOsada Vrchovec:\n\n\nZaniklou ves Horecko /užívá se množného čísla Horecka/ připomíná nyní hájovna /jež byla dříve dvorem/ s polnostmi, loukami a lesy, patřící nyní kostelu v Kelči a posud ,Horeckem\" se nazývá.\n\nV protokole sepsaném r. 1429 v Kelči se nazývá Horecko ,kostelní\" vesnicí. Takto se nazývá proto, že buď patřila kostelu v Kelči, nebo že byla vsí ,s kostelem\". V tomtéž roce však již na Horecku nebyla fara, Horecko náleželo ke kelečskému kostelu a nazývalo se již, vsí kostelní\" a ne ,farní osadou\".\n\nV r. 1652 byla do nejstarší matriky kelečské fary připsána poznámka, že na Horecku býval ,farní kostel\", ke kterému patřilo i Podolí.\n\nZpráva o faře na Horecku je pravdivá, neboť sem a ke druhé blízké ,kostelní vsi\" - Pánkuov - bylo přifařeno několik vesnic: Podolí, Stanišov, Jančová, Poličná, a jakési ,horní vsi\", tehdy již zaniklé. /W. círk. top. a Snopek v Č.M.m. 1912/.\n\nDruhou kostelní /farní/ ves Pánkuov připomíná posud trať Panovy /pole a les na panství Loučka  - Podolí.\n\n\nPůvodem zkázy farnosti na Horecku snad byly občanské války.\n\n,Když markrabě Prokop a s ním četní páni a rytíři moravští zpustošili mnohé statky i dědiny, náležející kapitole i kanovníkům, nevonné obyvatelstvo porubali nebo do vězení odvlekli, statky a dědiny obsadili a velké poplatky z nich vybírali. Papež Bonifác IX na všechny tyto škůdce uvalil klatbu ,/Dvořák: Děj. Mor. 236/. Biskup si přál, aby zaniklé vsi byly zase postaveny. Ovšem ves Horecko a jiné vsi nebyly obnoveny. Z Horecka zůstal jen dvůr, nyní již též zaniklý, který doposud připomíná louka blíže nynější hájovny, která se jmenuje ,na Starém Dvoře\". Ještě prý r. 1652 byly patrné, ač již lesem zarostlé, stopy bývalé vsi Horecka.\n\nNěkteré názvy lesů náležejících ke Horecku:\n\n,Říhava\",  ,Hůrka\",  ,Pastviska\", ,Skalka\",  ,Kaňůrka\",  ,Janků kút\",  ,Dobšů kút\",  ,Zadní les\",  ,U Trojáka\" /trojhranný kámen označující hranici Loučského, Kelečského farního a knížecího lesa/,\n\nNěkteré názvy polí náležících k Horecku:\n\n,Nad Říhavou\",  ,Pastviska\",  ,Dlúhé hony\",  ,Příčky\",  U Kaňůrky\",  ,Na čtvrťách\", ,Jalové díly\"\n\nNěkteré názvy luk náležejících k Horecku:\n\n,Nad Říhavou\", ,Šráňky - ve šráňkoch\",  ,Starý dvůr\" - bývalé obydlí,  ,U Pečků\",  ,Fojtova louka\"\n\nJe to snad jeden ze dvorů, které jsou ve starých zemských deskách mnohokráte jmenovány  v souvislosti s Kelčí nebo snad samota, jež později patřila k manství Skalička. S tímto manstvím je zmiňována v r. 1444 v souvislosti s Ondřejem ze Skaličky. V minulém století byl Lapač od Skaličky oddělen a pojmenován ,Novým dvorem\". Lidé však stále používají název Lapač. Kolem r. 1860 nechal hrabě Dubský vymýtit lesy a na místě hájovny /které se říkalo Lapač/ založil dvorec. Statek Skalička dvůr prodal Josefu Vodičkovi, mlynáři v Krásně, který jej držel až do r. 1894. Od tohoto roku je majitelem dvora ,Lapač\" Gustav Viktorin.\n\n,Lapačem\" se nazývá také samota na lesní cestě na Starojíčínsku a další ,Lapač\" je na polní cestě na Holešovsku. Shoda jmen a jejich poloha svádí k domněnce, že v těchto místech byly zastavovány a ,lapány\" vozy obchodníků, kteří chtěli po polních cestách obejít mýto /clo/ na tehdejších obchodních cestách. Dle smlouvy o mýto v Meziříčí a Kelči mezi biskupem Mikulášem a Lackem z Kravař jinak z Helfenštejna z r. 1396 platili cestující z Polska ko Uher nebo do Kroměříže nebo putující opačně clo buď v Kelči nebo Meziříčí. Dle zmíněné smlouvy měli Lackovi poddání ze Špiček, Zbrašova a Milotic pomáhat biskupským celníkům v Kelči při vybírání cla tím, že zajímaly ty, kdo by v Kelči nechtěl platit mýto.\n\nHlavní cesty tehdy vedly z Polska a Opavy Špičkami, Zbrašovem a Choryní ke Kelči. Z Meziříčí pak na Vsetín do Uher nebo na Bránky a Holešov ke Kroměříži. Snad byli na Lapači zastavováni /\"lapáni\"/ ti, kteří se chtěli dostat polní cestou od Choryně na silnici Meziříčí - Bránky - Holešov - Kroměříž, vyhýbajíc se mýtu v Meziříčí a Kelči. Jinak se vykládá Lapač prý také podle chytání vlků do vlčích jam nebo chytání branců násilně k vojsku anebo s ohledem na to, že zde stávala myslivna, se zde lapali pytláci.\n\nV současné době v obci funguje kulturní spolek \"Klenot\", který pořádá tradiční kulturní akce jako například kácení máje, vodění medvěda, dětský den, setkání seniorů apod. Dále je zde fotbalový, jezdecký a cyklistický oddíl TJ Police a SDH Police, PKM Bike Police, Myslivecký spolek Jasenec-Police a Ranč u Hromnice, z.s.\n\nV roce 2019 Police vyhrály v celostátní soutěži 1. místo a kromě ocenění \"Obec přátelská rodině 2019\" v kategorii obcí do 1000 obyvatel získala obec odměnu ve výši 500 000 Kč na prorodinná opatření. Uznání, ocenění i finanční šek přebrala Mgr. Karolína Holl, DiS. jako zpracovatel a garant projektu dne 25.6.2019 v Hrzánském paláci v Praze od ministryně práce a sociálních věcí Jany Maláčové.\n\n"}
{"id": "118705", "url": "https://cs.wikipedia.org/wiki?curid=118705", "title": "Záchlumí (okres Tachov)", "text": "Záchlumí (okres Tachov)\n\nObec Záchlumí leží v okrese Tachov v Plzeňském kraji. Nachází 5 km severně od Stříbra a 9 km jižně od Konstantinových Lázní. Žije zde  obyvatel.\n\nPrvní písemná zmínka o obci pochází z roku 1359 (tzv. \"Zachlum\"), německý název vsi zní \"Eisenhüttel\"/\"Eisenhüttl\", který se stal názvem oficiálním po odkoupení vesnice knížetem z Löwenstein-Wertheimu. Vesnice byla pravděpodobně založena šlechtickým rodem (snad Švamberkové nebo Gutštejnové) již ve 13. století. Později ves odkoupilo nedaleké město Stříbro.\n\nVesnice byla téměř zcela zničena, a to hned dvakrát. Během husitských válek byla vypálena křižáky, neboť její obyvatelstvo nebylo katolické, ale hlásilo se k utrakvismu. Tehdy se mělo ve vsi nacházet 12 usedlostí a jeden dřevěný kostelík. Podruhé musela čelit úplnému zničení v důsledku třicetileté války. Vesnicí se prohnalo švédské vojsko a místní sedláci museli prchnout do okolních lesů. K této události se váže legenda o švédském vojákovi, který na návsi ustřelil soše Matky Boží (patronce vesnice, jež zde byla uctívána od založení), za což byl záhy potrestán a propadl se do země. Do této doby zde převažovalo české obyvatelstvo, ale ze strachu se začali Češi ubírat do vnitrozemí a jejich místo zabrali Němci. Za pár desítek let se stalo Záchlumí německou vesnicí s názvem \"Eisenhüttel\".\n\nNejvětším zaměstnavatelem bylo místní velkostatkářství, které vlastnilo většinu půdy. Jeho nejstarší budova, sýpka, pochází z 16. století. Většina ostatních budov vznikla kolem roku 1839. V témže roce vznikla také škola (čp.1). Ta brzy přestala vyhovovat, a tak vznikla v 2. polovině téhož století nová školní budova (čp. 32), která funguje dodnes. České obyvatelstvo definitivně vymizelo po podepsání mnichovské dohody roku 1938. V roce 1945 se však do vesnice ve velkém vrátilo. Téhož roku proběhly konfiskace německých statků a po sklizních roku 1946 proběhl tzv. odsun. Ves byla přejmenována zpět na Záchlumí a stala se opět českou vesnicí.\n\nBěhem 2. poloviny 20. století Záchlumí hodně ztratilo na historické hodnotě. V 50. letech byla zbudována \"Státní traktorová stanice (STS)\", nynější \"OK Záchlumí.\" Do roku 1946 bylo ve vesnici 40 popisných čísel. Celkem 19 původních domů bylo strženo, především statky na východní a jižní straně. Roku 1958 proběhla výstavba 13 dvojdomků s 26 bytovými jednotkami. V 70. letech byly strženy poslední stodoly výše zmíněných statků a na jejich místě byly vybudovány panelové domy.\n\nDo roku 1923 bývalo Záchlumí osadou Víchova (něm. \"Wickau\"/\"Wikau\"), poté samosprávnou obcí. V letech 1980–1990 bývalo osadou Stříbra a od podzimu roku 1990 má opět svou vlastní samosprávu.\n\nVe vsi se nachází gotický kostel Narození Panny Marie. Původně byl ve vsi dřevěný kostelík, který však lehl popelem při první devastaci vsi. Na okraji Záchlumí byl obyvateli postaven kostel gotický. Ten byl silně pobořen Švédy. Po válce byl znovu zbudován a přestavěn Zuzanou Antonií hraběnkou z Vrtby do barokního stylu. Věž však byla přistavěna až v roce 1838. Ve věži se měl nacházet starý zvon z původního gotického kostela, který se nejspíš stal obětí 1. světové války. Byl nahrazen hned dvěma: menším a větším. Poslední opravy proběhly v roce 1867. V 50. letech 20. století byl uzavřen kvůli borcení krovů a už jen chátral. Báň byla snesena z věže v roce 1993. Církev kostel dnes pomalu opravuje.\n\nKol vsi byly tři křížky. Žádný se nedochoval. Při cestě ke hřbitovu byl obnoven dřevěný křížek s obrázkem Panny Marie.\n\nVe vsi se nachází starý poplužní dvůr, který je v soukromém vlastnictví.\n\nV letech 2012–2013 proběhla rozsáhlá rekonstrukce domu čp. 17. V této budově se nyní nachází obecní úřad, společenský sál a knihovna. Z původních usedlostí vystavěných v selském baroku se dnes nic nedochovalo, neboť byly zbořeny a nahrazeny bytovou zástavbou v jižní části obce.\n\nV posledních deseti letech se v obci realizovalo několik projektů – např. výstavba chodníků vedoucích ze severní části obce k mateřské škole, renovace budovy MŠ a její zahrady, renovace ZŠ a její zahrady, náves, křižovatka u MŠ nebo také výstavba nového zdroje pitné vody pro obec.\n\nNedaleko obce v lese se nachází \"Čertův kámen\" opředený mnoha pověstmi. Cca 30 metrů napravo od křižovatky Slavice-Cebiv se nachází zajímavý terénní relikt připomínající tvrz. V okolí obce se těžila železná ruda, odtud německý název vsi \"Eisenhuttel\" (Železná Huť).\n\nObcí a jejím okolím prochází několik cyklotras. Přístupné lesy lze využít k procházkám podél Peterského potoka nebo do kolem mohylového pohřebiště a bájného Čertova kamene do vedlejší vesnice Kšice. Nedaleký Víchovský rybník nabízí na svých březích možnost stanování. Lesy okolo Záchlumí, především směrem na Kšice skýtají hojnost hub a lesního ovoce – především borůvek.\n\nPro svou nadmořskou výšku okolo 500 m n. m. a geografickým podmínkám je v Záchlumí dostatek sněhu pro mnohé zimní sporty. K sáňkování se používá kopec s místním odstrašujícím názvem „Smrtelka“. Za vhodných podmínek se dá po okolí dobře běžkovat.\n\nVe vsi funguje obchod se smíšeným zbožím, mateřská a základní škola, restaurace. Obec je plynofikovaná. Většina obyvatel je připojena na kanalizaci – ČOV v jižní části obce. V obci je veřejný vodovod, ostatní obyvatelé mají vlastní studny. V obci se každoročně pořádají akce, mezi které patří například Dětský den nebo Vítání adventu. V obci funguje také místní knihovna.\n\nV Záchlumí se užívá několik pomístních názvů. Pro zástavbu domů z 80. let 20. století se používá název \"Nové Záchlumí\", někteří mu říkají \"Beverly\", nebo \"Milionářská čtvrť\".\n\nPro původní zástavbu domů se používá název \"Staré Záchlumí\", pro zástavbu dvojdomků z 50. let nejčastěji \"Rafanda\". Název Rafanda si vykládají místní každý jinak. Jedni říkají, že tomu dali název proto, že se zde lidé hádali – tedy rafali, jiní že tomu dali název proto, že zde štěkali nikoli lidé, ale psi.\n\nV Jižní části obce se užívají spíše názvy lokální – „U Bytovek“, „U Kulturáku“, „Na návsi“, „U školky“, „U hřiště“. Odloučená část obce blíže ke Stříbru uvedená na Jízdním řádu jako Ústřední dílny se pomístně nazývá „Ókáčko“ (funguje zde továrna O.K. Záchlumí neboli Opravy a kovovýroba).\n\nZajímavé je, že se zde ještě v roce 1946 používala celá řada názvu. Většina z nich německých, avšak některé s českým původem. Např. Golabargh, Gschtelka, Pouska, Hurka, Tschertovka...atd. Tyto názvy však vzaly za své a po odsunu německého obyvatelstva pomalu vymizeli ze slovníků místních.\n\nV roce 2010 vyhrála volby do obecního zastupitelstva kandidátní listina ČSSD. Do zastupitelstva se dostali – Šárka Trávníčková, František Vrzák, Dagmar Bocanová, Michal Ješátko a Kateřina Tichá. Dále zastupitelstvo obsadili 4 nezávislí kandidáti – Radka Křížová, František Štrobl, Petr Kříž a Dana Váchová.\n\n"}
{"id": "118706", "url": "https://cs.wikipedia.org/wiki?curid=118706", "title": "Útušice", "text": "Útušice\n\nObec Útušice (německy \"Autuschitz\") se nachází v okrese Plzeň-jih, kraj Plzeňský. Žije zde obyvatel.\n\n\nPrvní písemná zmínka o obci pochází z roku 1393.\n\n\n"}
{"id": "118707", "url": "https://cs.wikipedia.org/wiki?curid=118707", "title": "Stupava", "text": "Stupava\n\nStupava je obec v okrese Uherské Hradiště ve Zlínském kraji v údolí řeky Kyjovky (\"Stupavy\"). Žije zde obyvatel.\n\nObec byla založena po roce 1690.\n\n\nOd roku 2001 je v obci provozováno lyžařské středisko se 3 vleky. V teplých měsících roku je možnost zorbingu.\n\nV katastru obce se nacházejí tato chráněná území:\n\n\"Evropsky významné lokality\": Chřiby\n\n\n"}
{"id": "118708", "url": "https://cs.wikipedia.org/wiki?curid=118708", "title": "Radovesice", "text": "Radovesice\n\nRadovesice jsou obec ležící v okrese Litoměřice v Ústeckém kraji. Žije v ní obyvatel. Obcí prochází silnice druhé třídy číslo 247.\n\nPrvní písemná zmínka o obci pochází z roku 1175.\n\n\n"}
{"id": "118709", "url": "https://cs.wikipedia.org/wiki?curid=118709", "title": "Řásná", "text": "Řásná\n\nObec Řásná () se nachází v okrese Jihlava v kraji Vysočina. Žije zde obyvatel. Obec je rozložena v mírně svažitém údolí podél potoka tekoucího ve směru SV-JZ (vodoteč sloužila jako vodovod pro Telč). Údolí potoka je na J straně ohraničeno zalesněným Vrchem (726 m) a na S bezlesým kopcem (665 m).\n\nNázev se vyvíjel od varianty Rzasna (1385), Rzazna (1399), Ržasna (1678), Rzassna (1718), Ržasna (1720, 1751), Řassna a Řasna (1846), Rzasna a Řásná (1872) až k podobě Řásná v letech 1881 a 1924. Místní jméno je odvozeno od přídavného jména řásná (řasa) a pochází pravděpodobně od jména říčky či rybníčku.\n\nObec Řásná (tehdy ještě ves \"Rzasna\") patřila původně k panství středověkého hradu Štamberk (též Šternberk), který byl založen pravděpodobně ve druhé polovině 13. století za účelem obrany zemské hranice a kupecké stezky. První písemná zmínka o hradu a jeho rozsáhlém panství je roku 1356, kdy se uvádí, že Štěpán z Březnice (a Štemberka) postoupil hrad pánům z Hradce. Obec byla založena při kolonizaci neobydlených území ve 14. století, čemuž odpovídá i její dispozice. Nejstarší písemná zpráva, kde je Řásná zmiňována, je z roku 1385, a to v souvislosti s výčtem vesnic, které patřily k hradu. Od roku 1410 byla ves začleněna do telčského panství. Roku 1415, po husitských válkách, koupil Jan z Hradce ves Rzasnou společně se šternberským zbožím a připojuje ji k telčskému statku. Součástí telčského panství v Jihlavském kraji byla až do roku 1849. K roku 1580 se uvádí v obci 17 usedlých a v roce 1840 bylo již ve 34 domech 260 obyvatel. Od druhé poloviny 19 století se rozvíjí v obci a okolí tradiční kamenický průmysl a v roce 1896 byl ve vesnici založen hasičský sbor.\n\nŘásná leží v okrese Jihlava v Kraji Vysočina. Nachází se 12 km jižně od Batelova, 14 km jihozápadně od Třeště a 2 km od Řídelova, 3 km západně od Vanůvku, 9 km severozápadně od Telče a 2,5 km od Vanova, 4 km severně od Mrákotína a 2 km od Lhotky. Geomorfologicky je oblast součástí Česko-moravské subprovincie, konkrétně leží na rozmezí Křižanovské vrchoviny a Javořické vrchoviny a jejich podcelků Brtnická vrchovina a Jihlavské vrchy, v jejichž rámci spadá pod geomorfologické okrsky Třešťská pahorkatina a Řásenská vrchovina. Průměrná nadmořská výška činí 621 metrů.\n\nNejvyšší bod, Míchův vrch (790 m n. m.), leží severozápadně od obce. Západně od Řásné stojí Míchova skála (773 m n. m.) a východně Vondrova skalka (702 m n. m.) a jihozápadně pak Vrch (725 m n. m.). Obcí protéká bezejemnný potok, která se severně od vsi vlévá do Javořického potoka, na němž se rozkládají rybníky Velký Pařezitý rybník a Plodový rybník. Východní hranici tvoří Třešťský potok, na němž se nachází Malý pařezitý rybník. Jihovýchodně od Řásné protéká Částkovický potok a jihovýchodní hranici tvoří Telčský potok.\n\nNa katastru Řásné leží čtyři chráněná území. Přírodní památka Míchova skála je chráněna pro zachování skalního výchozu. Dále pak přírodní rezervace Mrhatina s původním bukovým porostem, přírodní rezervace Štamberk a kamenné moře s původními lesními porosty a geologickými památkami, a přírodní rezervace Velký Pařezitý rybník s bažinnými lesními společenstvy vyšších poloh Českomoravské vrchoviny a vzácnými a chráněnými rostlinnými druhy.\n\nPodle sčítání 1930 zde žilo v 58 domech 314 obyvatel. 313 obyvatel se hlásilo k československé národnosti. Žilo zde 308 římských katolíků a 1 evangelík.\n\nObec má devítičlenné zastupitelstvo, v jehož čele stojí starosta Miroslav Tomíšek.\n\nŘásná je členem mikroregionů Telčsko Třešťsko a místní akční skupiny Mikroregionu Telčsko.\n\nV obci sídlí firmy Realia Horizont, PULZ-ER a Camp Velkopařezitý. Obcí prochází silnice III. třídy č. 11264 od rybníka Velký pařezitý do Vanova a č. 11260 z Mrákotína k Řídelovu. Dopravní obslužnost zajišťují dopravci ICOM transport, Radek Čech - Autobusová doprava a ČSAD Jindřichův Hradec. Autobusy jezdí ve směrech Dačice, Budeč, Nová Říše, Telč, Jihlava, Černíč, Myslůvka, Studená a Jindřichův Hradec. Obcí prochází cyklistické trasy č. 5021 z Řídelova do Lhotky a č. 5126 od rybníka Velký pařezitý do Vanova, červeně značená turistická trasa a Naučná stezka Velký pařezitý rybník.\n\nObec byla dříve přiškolena do Mrákotína, v 1. polovině 19. století zde byla školní expozitura a vyučovalo se po domech. Později byla přeměněna v učebnu místnost v obecní pastoušce, kde také učitel bydlel. Tato situace trvala až do roku 1880, kdy byla postavena školní budova. Základní škola s 1. až 5. ročníkem zde byla zrušena roku 1976 a žactvo chodí do školy v Telči. Sídlí zde knihovna. Tělovýchovná jednota Řásná provozuje hřiště na volejbal a nohejbal. Působí zde i Sbor dobrovolných hasičů Řásná a Jezdecký klub Koně Řásná.\n\n\n\n"}
{"id": "118711", "url": "https://cs.wikipedia.org/wiki?curid=118711", "title": "Ohýbání", "text": "Ohýbání\n\nOhýbání (\"flexe\") je modifikace tvarů slova (přesněji lexému), kterými se vyjadřují mluvnické kategorie, jako je např. pád, číslo, rod, čas, osoba atd. U slov, která se ohýbají, se vždy určitý tvar považuje za základní (lemma).\n\nJednotlivá slova (případně slovní druhy) se rozlišují na ohebná a neohebná podle toho, zda vyjadřují mluvnické kategorie pomocí flexe.\n\nU ohebných slov existují dva typy flexe:\n\nFlexe se hojně využívá ve flektivních, aglutinačních a introflektivních jazycích.\n\n\n"}
{"id": "118714", "url": "https://cs.wikipedia.org/wiki?curid=118714", "title": "Česká slovesa", "text": "Česká slovesa\n\nČlánek česká slovesa pojednává o slovesech v češtině. Sloveso má ve větě zpravidla funkci přísudku. \n\nČasování (konjugace, ohýbání sloves) se provádí především pomocí speciálních koncovek, v některých případech i hláskovou změnou kmene slova.\n\nČasování v češtině slouží k vyjádření osoby, čísla, času, vidu, rodu a způsobu, který se vztahuje k ději či stavu, jež sloveso popisuje.\n\nRozeznáváme slovesné tvary jednoduché (např. \"dělat, dělám\") a složené (např. \"dělal jsem, budu dělat\").\n\nSlovesa dělíme na:\n\nInfinitiv je tvořen koncovkou -t, knižně též \"-ti\"; u některých sloves -ct (-ci):\n\nPříčestí se v češtině používají k tvoření minulého času, podmiňovacího způsobu a trpného rodu. Formálně se shodují se jmennými (krátkými) tvary přídavných jmen. Proto vyjadřují na rozdíl od ostatních slovesných kategorií i jmenný rod, který se musí shodovat s rodem podmětu.\n\nPříčestí činné, obvykle označované jako minulé nebo též l-ové, se používá k tvoření minulého času a podmiňovacího způsobu.\n\nPříčestí trpné, označované také jako „n/t-ové“, se používá k opisnému tvoření trpného rodu. Tvoří se dvojím typem zakončení:\n\nOd příčestí trpného se vytváří podstatné jméno slovesené příponou -í: \"volání, \"stravování.\n\nPřechodník (transgresiv) vyjadřuje děj, který buď předcházel jinému ději ve větě (přechodník minulý), nebo probíhal/probíhá/bude probíhat současně s jiným dějem (přechodník přítomný). Pomocí přechodníků lze nahrazovat vedlejší věty.\n\nV podstatě lze rozlišit tři druhy přechodníků:\n\nPřechodníky, zejména přechodníky 2. a 3. typu, jsou v současné češtině zastaralá forma slovesa. Používají se jen ke zvláštním účelům např. v umělecké literatuře. Obvykle se s nimi setkáváme ve starší literatuře. Pomocí přechodníků lze nahrazovat vedlejší věty. Ve větě mají zpravidla funkci doplňku, po obsahové stránce ale mají platnost věty, jedná se o takzvané polovětné vazby. Přechodníkovou konstrukci je možné oddělit od zbylé části věty čárkou, zejména pokud je přechodník rozvitý o další členy: \"Holčička, usedavě plakajíc, hledala ztraceného psa.\"\n\nPřechodníky mají v jednotném čísle zvláštní tvar pro rod mužský a společný tvar pro rod ženský a střední. V množném čísle je stejný tvar pro všechny tři rody.\n\nZápor se tvoří pomocí předpony ne-. Sloveso být ve 3. osobě jednotného čísla přítomného času tvoří zápor nepravidelně: \"je\" – \"není\". V budoucím čase nebo v trpném rodě se připojuje k pomocnému slovesu \"být\".\n\nV českých větách často dochází ke kumulaci záporných slov:\n\nPřísudek musí být ve větě vždy ve shodě s podmětem – v čísle a osobě (osobní zájmena), u příčestí také v rodě. Toto mluvnické pravidlo ovlivňuje pravopis – zejména psaní i/y v koncovkách příčestí v množném čísle.\n\nPříklady:\nUvedený příklad ukazuje jak činné (byl, byla…), tak i trpné (koupen, koupena…) příčestí. Shoda ve jmenném rodě se uplatňuje ve všech časech v trpném rodě, v minulém čase v činném rodě a u podmiňovacího způsobu.\n\nPokud je podmět složen z podstatných jmen různých rodů, rod mužský životný má přednost před ostatními rody, rod ženský a mužský neživotný mají přednost před rodem středním.\n\nPříklady:\n\nPriorita rodů:\n\nSlovesná osoba vyjadřuje, zda je podmětem věty mluvčí (1. osoba), posluchač (2. osoba) nebo někdo jiný (3. osoba). 3. osoba vyjadřuje také neosobní děj (\"mrzne\") nebo všeobecný podmět (jako když do vrabců \"střelí\").\n\nČíslo, stejně jako u skloňování, vyjadřuje počet účastníků děje: jeden – jednotné číslo, více – množné číslo. Na rozdíl od skloňování u slovesného čísla už zcela vymizelo dvojné číslo. \n\nČeská slovesa se rozlišují podle vidu na dokonavá (perfektiva) a nedokonavá (imperfektiva). Zpravidla existují dvě slovesa, která se liší pouze videm, vytvářejí tzv. vidové dvojice (\"kopl\" – \"kopal\"). Pouze malá část sloves svůj vidový protějšek nemá (\"muset\", \"mít\"). Dokonavá slovesa vyjadřují ukončenost děje, nemohou tedy vyjadřovat přítomný čas. Dokonavá slovesa se obvykle tvoří od nedokonavých pomocí předpon. Některé předpony nemění význam slovesa, mají funkci čistě perfektivizační:\n\nNěkterá dokonavá slovesa nejsou formálně odvozena od nedokonavých:\n\nSekundárně je též možné vytvořit pomocí přípony nedokonavé sloveso z dokonavého, obvykle v případech, kdy předpona modifikuje význam původního nedokonavého slovesa:\n\nExistují také slovesa obouvidová, která vyjadřují dokonavost i nedokonavost (\"obětovat\", \"informovat\").\n\nPodrobněji lze dále slovesa dělit:\n\nČeská slovesa vyjadřují 3 absolutní časy – minulý, přítomný a budoucí. Relativita dějů se vyjadřuje pomocí vidu, větnými vazbami a pomocí přechodníků a příčestí.\nČeština má ještě nepoužívaný předminulý čas-plusquamperfekt, jež se kromě fráze žili byli\njiž prakticky nepoužívá. \n\nPřítomný čas vyjadřují pouze nedokonavá slovesa.\nPřítomný čas se tvoří pomocí zvláštních koncovek:\n\nSlovesa se rozdělují do 5 tříd podle toho, jak tvoří přítomný čas.\n\nMinulý se tvoří pomocí příčestí činného (minulého; ve tvaru příslušného rodu) a přítomných tvarů pomocného slovesa být, které se vypouštějí ve 3. osobě. Následující příklad je pro rod mužský (životný v množném čísle):\n\nU nedokonavých sloves se tvoří pomocí budoucích tvarů pomocného slovesa být a infinitivu:\n\nU některých sloves (v první slovesné třídě) vyjadřujících pohyb se budoucí čas tvoří přidáním předpony po-/pů- k tvarům přítomného času:\nU dokonavých sloves přítomné tvary vyjadřují budoucnost. Srovnej:\n\nSlovesa v češtině vyjadřují oznamovací, rozkazovací a podmiňovací způsob. Základním způsobem je oznamovací způsob (indikativ), který vyjadřuje děj jako jistý, skutečný.\n\nRozkazovací způsob (imperativ) vyjadřuje rozkaz, výzvu nebo přání. Tvoří se pro 2. osobu v jednotném i množném čísle a pro 1. osobu v množném čísle.\n\nVe 2. osobě jednotného čísla má buď nulové zakončení, nebo přibírá koncovku -i/-ej (dle třídy).\n\nVe 2. osobě množného čísla přibírá koncovku -te/-ete/-ejte.\n\nV 1. osobě množného čísla přibírá koncovku -me/-eme/-ejme.\n\nPříklady:\n\nRozkazovací způsob, vyjadřuje-li příkaz či výzvu k vykonání nějaké činnosti, se zpravidla tvoří od dokonavých sloves: \"Udělej to! Otevři okno! Posaďte se!\"\n\nNedokonavým slovesem se vyjadřuje:\n\nZákaz (záporný protiklad příkazu) se obvykle tvoří od nedokonavých sloves: \"Nedělej to! Neotvírej okno! Nesedejte si!\"\n\nZáporný rozkazovací způsob od dokonavého slovesa:\n\nPodmiňovací způsob (kondicionál) vyjadřuje děj, který by nastal při splnění určité podmínky. Tvoří se pomocí příčestí činného (minulého) a zvláštních (aoristových) tvarů pomocného slovesa být. Následující příklad přítomného kondicionálu je pro rod mužský (životný v množném čísle):\n\nExistuje rovněž minulý kondicionál, který je však v češtině často nahrazován kondicionálem přítomným.\n\n\"By\" je také součástí spojek \"aby\" a \"kdyby\", které rovněž přijímají stejné osobní koncovky:\n\nSlovesný rod je činný nebo trpný. V češtině existují 2 způsoby tvoření trpného rodu:\n\n1. Opisně pomocí slovesa být a příčestí trpného:\n\n2. Pomocí zvratného zájmena se:\n\nPoužití \"se\" ovšem neznamená vždy trpný rod.\n\nPodle tvaru 3. osoby jednotného čísla přítomného času oznamovacího způsobu se slovesa dělí do jednotlivých tříd, podle tvaru 3. osoby jednotného čísla minulého času oznamovacího způsobu se dále dělí na jednotlivé vzory. \nČeština má celkem pět tříd vzorů — výjimku tvoří slovesa \"být, jíst, vědět, vidět, mít, chtít a jít\", která jsou nepravidelná. Vzory nepostihují změny samohlásek ve kmeni slova.\n\n\nMnemotechnická pomůcka: Že-ne je bída.\n\nKoncovky \"0/-te/-me\" v rozkazovacím způsobu má většina sloves, koncovky -\"i/-ete/-eme\" nebo \"-i/-ěte/-ěme\" mají slovesa, jejichž kmen končí dvěma souhláskami.\n\nKoncovky \"0/-te/-me\" v rozkazovacím způsobu má většina sloves, koncovky -\"i/-ete/-eme\" nebo \"-i/-ěte/-ěme\" mají slovesa, jejichž kmen končí dvěma souhláskami.\n\n<nowiki>*</nowiki> Tvary \"měn(-a, -o, -i, -y, -a)\" a \"stán(-a, -o, -i, -y, -a)\" se v současné češtině nevyskytují.\n\nNepravidelný budoucí čas mají:\n\nSloveso být má v budoucím čase změnu ve kmeni na bud-:\nU sloves odvozených předponou od slovesa být (např. dobýt, odbýt, zbýt, přibýt, ubýt, nabýt) se setkáváme se dvěma tvary:\n\nNěkterá stará nedokonavá slovesa v 1. slovesné třídě (\"nést, vézt, vést, kvést, růst ap.\") a některá stará nedokonavá slovesa vyjadřující pohyb (\"jít, jet, letět, plout, hnát se, běžet ap.\") mají vedle pravidelného způsobu tvoření budoucího času (bude kvést, budou plout, budu se hnát) také druhý způsob tvoření budoucího času pomocí předpony po-, která se přidá ke tvaru přítomného času daného slovesa:\nNěkterá slovesa pravidelný způsob vůbec nevyužívají (pojedu, půjdu × budu jet, budu jít), u ostatních se vyskytuje (mnohem) méně často než ten nepravidelný (poletíme × budeme letět; poplujete × budete plout; potečou × budou téci, porostu × budu růst).\n\nV některých případech předpona po- proniká i do rozkazovacího způsobu (kde může odlišit význam): jdi (pryč) × pojď (sem); běž × poběž; leťte × poleťte\n\nTyto tvary nesmíme zaměňovat se slovesy, jež mají předponu \"po-\" i v infinitivu a ostatních tvarec: \"půjde\" (bude chodit) × \"pojde\" (zhyne/vzejde), \"pojď\" × \"pojdi\", \"povede\" (bude vést) × \"povede se\" (vydaří se, inf. povést se)\n\n\n\n\n"}
{"id": "118716", "url": "https://cs.wikipedia.org/wiki?curid=118716", "title": "Krajská vědecká knihovna v Liberci", "text": "Krajská vědecká knihovna v Liberci\n\nKrajská vědecká knihovna v Liberci, příspěvková organizace (anglicky: \"The Research Library in Liberec\", zkratka: \"KVKLI\") je veřejnou univerzální vědeckou knihovnou, plnící funkci významného informačního, metodického, vzdělávacího, kulturního a setkávacího centra ve městě Liberci a Libereckém kraji. Zřizovatelem knihovny je Liberecký kraj. Na provoz šesti městských poboček a akvizici literatury přispívá každoroční dotací Statutární město Liberec. Knihovna disponuje univerzálním knihovním fondem se speciálním zaměřením na regionální literaturu Libereckého kraje, Germanika z Českých zemí, textilní průmysl a sklářství. V oblasti digitalizace a ochrany fondů provozuje Digitální knihovnu KVK v Liberci, ve které je ke dni 15. 11. 2017 zpřístupněno 3 798 monografií a 55 periodik. Jako významná kulturní instituce se podílí na evropských a národních projektech. O svých aktivitách a knihovnictví v regionu pravidelně informuje v měsíčníku \"E-zpravodaj,\" nebo čtvrtletníku \"Světlik\".\n\nSoučasná budova knihovny byla dokončena v roce 2000 a získala několik ocenění. Stojí na místě staré synagogy, kterou vypálili nacisté v listopadu 1938. Patří k moderní architektuře Liberce a k relativně známým českým stavbám. Architektem celé budovy je Radim Kousal z libereckého ateliéru SIAL. V areálu knihovny se také nachází i moderní nová synagoga.\n\nPrvní libereckou knihovnu založil děkan Anton Kopsch roku 1759 za účelem vzdělávání mladých duchovních. Teprve o století později započala vlna vzniku zájmových spolků, v rámci nichž docházelo k zakládání spolkových knihoven, které se později staly základními kameny nově budovaných knihoven lidových. První českou knihovnu založil Páter Josef Bernát ve spolupráci s Českou Besedou roku 1863. Druhá nejstarší vznikla o čtyři roky později při spolku Dobročin. Tyto a další nově vzniklé spolky rozrůstající se české menšiny založily v roce 1904 Lidovou českou knihovnu se sídlem v Národním domě. Odtud se roku 1921 přestěhovala do Blažkovy ulice, a to pod novým názvem – Česká knihovna obecní. Jednalo se však o knihovnu menšinového obyvatelstva. Německé spolky spojily fondy svých knihoven roku 1882 do jednoho celku, který reprezentovala spolková Německá lidová knihovna. Ta byla roku 1900 převzata na základě rozhodnutí městského zastupitelstva o zřízení městské knihovny – Stadtbücherei, která měla od roku 1909 stálé sídlo v bývalém hostinci Reichenberger Hof v dnešní Moskevské ulici (sídlo Naivního divadla). K té přibyla roku 1924 Bücherei der Deutschen, která vznikla v návaznosti na snahu přenést německé univerzitní prostředí z Prahy do Liberce poté, co vznikla Československá republika. Od svého počátku byla knihovna v čele Fridrichem Jaskchem budována jako vědecká a fungovala až do roku 1945.\n\nStátní studijní knihovna\n\nPo skončení druhé světové války převzal československý stát dosavadní Bücherei der Deutschen, kterou nahradil Státní studijní knihovnou v Liberci se specializací na literaturu českých Němců. Knihovna převzala 185 000 svazků zpracovaných knih a pokračovala v soustřeďování konfiskovaných soukromých i veřejných německých knihoven ze severu Čech. V roce 1947 získala právo povinného výtisku, znamenajícího pravidelný přísun veškeré knižní produkce. Knihovna se ve své odborné části profilovala především na textilní a sklářský průmysl. Těžkým úderem do fungování knihovny se stal požár jejího sídla U Věže č. 9, ke kterému došlo v roce 1954. Shořelo 250 000 svazků a sídlo knihovny bylo kompletně zničeno. Zbytky fondu se po dvouletém provizorním uložení dostaly do nové budovy – dnešního náměstí Dr. Edvarda Beneše č. 23. Kromě odborných publikací se započal budovat i fond československých patentů a norem.\n\nMěstská lidová knihovna\nStávající Stadtbücherei v Moskevské ulici byla v létě 1945 rovněž zabrána a vznikla zde nová Městská lidová knihovna, která po své předchůdkyni převzala 15 000 svazků. Ty chtěla doplnit dary českých knih, avšak z českých menšinových knihoven se zachovalo jen několik desítek titulů, často navíc zničených nevhodným skladováním. Teprve postupem času se situace začala zlepšovat, knihovna převzala fondy knihoven k Liberci nově připojených obcí, které přebudovala na síť poboček. V roce 1947 došlo ke změně názvu na Ústřední městskou knihovnu statutárního města Liberec. Záhy však bylo provedeno další přejmenování, a to na Ústřední městskou knihovnu Václava Kopeckého, který z pozice ministra informací a osvěty uvolnil dotaci ve výši jednoho milionu na nákup knih, což výrazně pomohlo zlepšit početní stav fondu. Své jméno si knihovna podržela do roku 1951, kdy došlo k přejmenování na Krajskou lidovou knihovnu Václava Kopeckého, a to poté, co převzala funkce okresní i krajské knihovny. Na konci tohoto roku knihovna disponovala 50 301 knihami, 7 pobočkami (do konce roku 1957 přibyly další tři) a zahájila provoz pojízdné knihovny.\n\nZávěr roku 1958 znamenal počátek současné Krajské vědecké knihovny v Liberci, když bylo Ministerstvem školství a kultury nařízeno, aby mimo jiné i v Liberci byla sloučena knihovna vědecká s knihovnou lidovou. Ke sloučení došlo nicméně pouze administrativně, nikoli fyzicky. Kromě absence společného prostoru se musela knihovna potýkat s dalšími problémy, jako byl nedostatek pracovních sil, nedostatečně zpracované fondy či chybějící skladovací prostor. O dva roky později přibyla další výrazná komplikace v podobě správní reformy, znamenající pro Liberec odebrání statusu krajského města. Knihovně se přesto po dlouhých jednáních podařilo svůj krajský status udržet. Konec šedesátých let znamenal na delší čas ustálení názvu knihovny, která jej po svém sloučení změnila hned třikrát, tentokráte na Vědeckou a lidovou knihovnu Václava Kopeckého. Mnohem výraznější změna nastala v samotném fungování, neboť bylo roku 1969 po mnohaletém úsilí docíleno fyzického sloučení knihoven do budovy na náměstí Dr. Edvarda Beneše č. 23.  Na počátku devadesátých let se zřizovatelem knihovny stalo Ministerstvo kultury a došlo ke změně názvu na Státní vědecká knihovna v Liberci. V tomto desetiletí začaly práce na elektronickém zpracovávání fondu a na vytváření prvních elektronických katalogů. Od ledna 1996 se právo povinného výtisku omezilo na publikace vydané na území dnešního Libereckého kraje. Během této dekády se plně ukázalo, že stávající budova je nedostačující pro moderní provoz knihovny. Z tohoto důvodu bylo rozhodnuto o výstavbě budovy nové.\n\nArchitektonickou soutěž v roce 1994 vyhrál návrh Radima Kousala z architektonické kanceláře SIAL Liberec, který propojil dva nezávislé subjekty: knihovnu a židovskou modlitebnu. Nad takzvanou Stavbou smíření převzali záštitu prezidenti Václav Havel a Roman Herzog. Stavba byla umístěna do prostoru, na němž stávala původní synagoga, jejíž půdorys a vnitřní sloupoví jsou do stavby promítnuty. K položení základního kamene nové budovy došlo 16. prosince 1997 a stavba byla dokončena o tři roky později. Veřejnosti se představila po náročném stěhování 8. března 2001. Na jejím financování se podílely české i zahraniční instituce – Česká republika, Evropská unie, vláda Spolkové republiky Německo, Česko-německý fond budoucnosti, švýcarský kanton St. Gallen a jiní.\n\nKnihovna ve stejném roce přešla pod nového zřizovatele – Krajský úřad Libereckého kraje a původní název byl změněn na současný – Krajská vědecká knihovna v Liberci.\n\nZáklad fondu tvoří tištěné dokumenty – knihy, seriály, hudebniny, mapy, patenty a normy. Dále fond obsahuje dokumenty na jiných nosičích – audio, audio-vizuální a elektronické dokumenty (kromě pevných nosičů se jedná o e-knihy (odkaz) či licencované databáze (odkaz). Ve volném výběru je k dispozici zhruba 240 000 dokumentů. Akvizice fondu probíhají prostřednictvím nákupů, darů, převodů a povinného výtisku.\n\n\n\nVe všeobecné knihovně lze dokumenty vypůjčit/navrátit u samoobslužného pultu nebo výpůjčního, kde se rovněž vydávají rezervované dokumenty. Volný výběr obsahuje dokumenty beletristické a odbornou či populárně-naučnou literaturu. K dispozici je dále samoobslužná kopírka.\n\nInformační služba poskytuje základní informace o knihovně a jejích službách. Funguje jako centrální pokladna a spravuje registraci uživatelů starších 15 let. Dále umožňuje kopírování, přístup k internetu, aktivaci čtenářského konta nebo konta finančního, a také zpřístupňuje elektronické zdroje, zajišťuje exkurze i školení pro veřejnost a provádí validaci mojeID.\nStudijní knihovna zajišťuje výpůjčky dokumentů u pultu výpůjčního nebo samoobslužného, vydává dokumenty objednané ze skladu a poskytuje informace o dokumentech. Dále poskytuje meziknihovní výpůjční službu, pronájem dvou studijních boxů, přístup k elektronickým zdrojům, službu OCR a samoobslužné kopírování i skenování. Volný výběr nabízí regionální fond, periodika, mapy, skripta, sbírky zákonů, normy, příruční knihovnu a dokumenty vážící se k Evropské unii. Ve zvláštním režimu je zde možné studovat rukopisy, staré a vzácné tisky. Součástí studijní knihovny jsou i knihovny cizojazyčné:\n\n\n\nVšechny cizojazyčné knihovny pořádají příležitostné výstavy, promítání filmů nebo autorská čtení. Oddělení se nachází v prostorách Studijní knihovny v 1. patře budovy knihovny. Veškerý fond je přístupný z online katalogu KVK.\n\nHudební knihovna umožňuje výpůjčky dokumentů, poslech zvukových dokumentů a přístup k internetu. K dispozici je rovněž elektronický klavír. Volný výběr obsahuje produkci regionálních skupin a interpretů, zvukové knihy, filmy na DVD, noty, knihy s hudební tématikou, vybrané hudební časopisy a společenské hry.\n\nDětská knihovna zajišťuje výpůjčky dokumentů, pořádá zábavné a vzdělávací pořady pro děti a mládež, nabízí využití čítárny či možnost práce na počítači. Ve volném výběru se nachází přes 50 000 dokumentů, kromě knih také časopisy, zvukové dokumenty a společenské hry.\n\nOddělení vypracovává bibliografické záznamy článků z tištěných novin, časopisů a sborníků vydávaných v Libereckém kraji a z vybraných celostátních časopisů. Od roku 2010 jsou plné texty článků zpřístupňovány na počítačích v budově knihovny. Dále spravuje fond starých a vzácných tisků, poskytuje rešeršní služby, zajišťuje digitalizaci knihovního fondu, vytváří výběrové bibliografie a buduje Databázi regionálních osobností.\n\n\nRegistrovaní uživatelé knihovny mohou využít meziknihovní výpůjční služby vnitrostátní i mezinárodní a objednat si ve fondu chybějící dokumenty z jiné knihovny. Za vyřízení tohoto požadavku je účtován poplatek dle platného ceníku. Pokud není možné zaslat dokument, je možné objednat jeho kopii, a to v případě dokumentů obvykle do 20 stran. Pro meziknihovní výpůjčku je zprostředkována také služba Elektronické dodávání dokumentů (zkratka: EDD) Národní knihovny České republiky, která umožňuje expresní dodání kopií dokumentů v papírové nebo elektronické podobě, a to do 48 hodin od zadání požadavku a v rozsahu maximálně 20 stran.\n\nPracovníci knihovny poskytují široké veřenosti tyto programy:\nPro střední a vysoké školy nabízí knihovna šest speciálních programů zaměřených na poznání možností využití služeb knihovny, regionální literaturu a knižní kulturu:\n\nSoučástí krajské knihovny je i grafické studio, které poskytuje zpoplatněné služby jako: kopírování, tisk, velkoformátový tisk, skenování, kroužkovou vazbu, termovarbu, laminaci a grafické práce. Knihařská dílna nabízí opravu knih a jejich vazeb, vazbu časopisů, novin, sbírek zákonů a absolventských prací, a také ražbu písma – vše dle platného ceníku.\n\nKnihovna uskutečňuje přednášky, besedy, výstavy, koncerty, workshopy, exkurze, odborné konference a akce pro rodiny s dětmi, studeny i seniory. Do pravidelných podniků, které knihovna pořádá, nebo se na nich podílí, patří přednáškové cykly \"Knihovníci a přátelé knihovny cestují\" či \"Památky kolem nás\", vzdělávací cyklus \"Moderní senior\" se zaměřením na informační technologie, konference \"Současnost literatury pro děti a mládež\", \"Veletrh dětské knihy\", \"Educa MyJob\" nebo \"Týden knihoven\". K oblíbeným akcím patří též soutěžní večer \"S baterkou do knihovny\" a každoroční \"Ples v knihovně\".\n\nKrajská vědecká knihovna vykonává poradenskou a konzultační činnost pro knihovny Libereckého kraje, koordinuje výkon regionálních funkcí, vypracovává metodické plány, vede statistiku knihovnických činností, zajišťuje vzdělávání knihovníků a organizuje odborné semináře a koordinační porady. Pro 58 profesionálních i neprofesionálních knihoven Liberecka a jejich šest poboček vydává elektronický čtvrtletník \"Informační listy\".\n\nPověřené regionální knihovny v Libereckém kraji:\n\n\nKnihovna se pravidelně zapojuje do domácích i evropských projektů, jejichž nejčastějšími cíli jsou zlepšení a rozšíření poskytovaných služeb, vydávání publikací odborných i se speciálním zaměřením, ochrana a digitalizace fondů nebo vzdělávání všech věkových kategorií. V letech 2015–2017 se jednalo například o projekty:\n\n\n\nVýběr publikací vydaných mezi lety 1994–2017\n\nKnihovna v současné době provozuje šest městských poboček, které nabízejí knihy i časopisy pro děti a mládež, pro dospělé pak beletrii, odbornou i populárně naučnou literaturu a vybraná periodika. Ve všech pobočkách fungují výpůjčky dokumentů, informační služba, registrace čtenářů, rezervace momentálně vypůjčených knih a veřejný internet. Pravidelně se zde konají besedy, přednášky, divadelní představení a další akce pro všechny věkové kategorie. Pobočky se nacházejí v těchto městských částech: Králův Háj, Kunratická, Machnín, Rochlice, Ruprechtice a Vesec.\n\nSvaz knihovníků a informačních pracovníků České republiky (SKIP)\n\nSdružení knihoven České republiky (SDRUK)\n\n"}
{"id": "118720", "url": "https://cs.wikipedia.org/wiki?curid=118720", "title": "Kmen (mluvnice)", "text": "Kmen (mluvnice)\n\nKmenem se v lingvistice označuje ta část slova, která se v různých tvarech téhož slova (u flektivních slovních druhů) nemění. \nMnohdy bývá totožná s kořenem (morfémem nesoucím základní významovou (lexikální) část slova.\n\nKmen sestává z kořene, případně též jedné nebo více předpon (prefixů) či přípon (sufixů).\n\nPři ohýbání slov (skloňování a časování) však v některých jazycích může dojít i ke změně tvaru kmene. V češtině se tak chovají např. slova podle vzoru \"kuře\", v němž má kmenotvorná přípona tři podoby (celý kmen, k němuž se teprve připojuje koncovka, zvýrazněn tučně): nulovou (kůzl-∅-e), \"-et-\" (kůzl-et-e) a \"-at-\" (kůzl-at-a).\n"}
{"id": "118728", "url": "https://cs.wikipedia.org/wiki?curid=118728", "title": "Kalužskaja (stanice metra v Moskvě)", "text": "Kalužskaja (stanice metra v Moskvě)\n\nKalužskaja ( ) je stanice moskevského metra na Kalužsko-Rižské lince.\n\nJe to podzemní mělce založená (10 m pod povrchem) stanice. Její výstavba proběhla v otevřené jámě, nástupiště podpírají dvě řady celkem 52 sloupů. Architektonické ztvárnění odpovídá standardní koncepci pro hloubené stanice, umístěné na okraji Moskvy. Pojmenována byla podle nedaleké dálnice. Stanice má dva výstupy (na každém konci nástupiště jeden), které vedou na Profsojuznou a Obručevovu ulici.\n\nObkladem pro osmiboké směrem k podlaze zužující se sloupy byl bajkalský mramor, pro stěny za nástupištěm pak bílé dlaždice. Mezi ně jsou vloženy v určitých intervalech malé kovové reliéfy. Podlahu tvoří šedá žula.\n\nMoskevský dopravní podnik stanici zprovoznil k 12. srpnu 1974. Kalužskaja nahradila prozatímní stanici stejného jména, umístěnou nedaleko depa Kalužskoje. Denně Kalužskou využije okolo 62 000 lidí.\n\n"}
{"id": "118729", "url": "https://cs.wikipedia.org/wiki?curid=118729", "title": "Fudži", "text": "Fudži\n\nFudži (: 富士山; \"Fudži-san\") je nejvyšší hora Japonska. Rozkládá se v regionu Čúbu na hranici mezi prefekturami Šizuoka a Jamanaši na západ od Tokia, z kterého je za jasného počasí viditelná. Hora stojí osamoceně uprostřed nížin při tichomořském pobřeží ostrova Honšú.\n\nSopka vznikala opakovaným vyvrhováním lávy a popela a jedná se tedy o stratovulkán. V současnosti je Fudži považována za aktivní sopku s malou pravděpodobností erupce. Prvním dochovaným záznamem o erupci je z roku 800 př. n. l. Od té doby jich proběhlo několik. Posledním zaznamenaným výbuchem byla tzv. erupce Hóei v roce 1707, kdy město Edo (dnešní Tokio) vzdálené 100 kilometrů pokryla vrstva popela.\n\nKráter (\"Nai-in\") má šířku kolem 700 metrů. Okraj sopečného kráteru má přibližně kruhový tvar, z kterého vyrůstá šest výstupků zvaných „šest okvětních plátků Fudži“. Tyto výstupky vytvářejí dojem hrbolatého vrcholu.\n\nPo většinu roku je její elegantní kuželovitý vrchol pokrytý sněhem. Obvod hory na úpatí je 125 km. Kolem hory Fudži leží pět jezer: Kawaguči, Jamanaka, Sai, Motosu a Šódži. Jezera se nalézají uprostřed lesů a jsou propojená potůčky a vodopády.\n\nDo roku 1868 byl přístup na vrchol hory povolen jen mužům. Nejvhodnějším obdobím pro výstup na Fudži je období od 1. července do 27. srpna, kdy jsou otevřeny turistické chaty a ostatní zařízení. K vrcholu se dá vyjít některou z šesti upravených cest. Kolem východní části hory byla zřízena lanovka; její provoz je však limitován aktivitou sopky. Například se lanovka nedoporučuje kardiakům, epileptikům a alergikům – neboť její cesta vede nad lávovými poli, ze kterých mohou stoupat plynové sopečné výpary.\n\nK západní části hory se lze dostat výletní lodí po jezeru. Na Fudži se turisté vypravují prostřednictvím specializované cestovní kanceláře se zajištěným programem nebo individuálně, z Tokia do Hakone a následně místním vláčkem. Na jeho zastávkách lze nalézt i další atrakce, jako vesnici se zahradou výtvarného umění.\n\nKaždý rok navštíví horu asi 200 000 lidí, z nichž 30 % tvoří cizinci. Fudži je spolu s nedalekým pobřežím součástí národního parku, který ročně navštíví až 80 mil. návštěvníků.\n\nV nejnižším patře mezi modřínovými a smrkovými lesy můžeme nalézt také třešně a azalky. V horních svazích se potom drží již jen odolnější křoviny a trávy. V srpnu se na zasněženém vrcholu pohybují teploty kolem 6°C.\n\nFudžisan je někdy v euroamerické kultuře označován jako Fudžijama, protože jedno z možných čtení znaku 山 (hora) je „jama“. Ovšem Japonci toto označení považují za zastaralé. Další zastaralé nebo básnické japonské názvy hory Fudži jsou: Fudži-no-Jama (ふじの山, \"Fudžijská hora\"), Fudži-no-Takane (ふじの高嶺, \"Vysoký vrchol Fudži\"), Fujó-hó (芙蓉峰, \"Lotosový vrchol\") a Fu-gaku (富岳 nebo 富嶽, první znak z 富士, \"Fudži\" a 岳, \"hora\"). Literatura uvádí, že část \"Fudži-\" je původem z jazyka autochtonních Ainů s významem \"bohyně ohně\".\n\nPůvodní obyvatelé Japonska – národ Ainu – uctívali horu jako posvátnou. Hora je posvátná také pro vyznavače šintóismu a buddhisty. Existuje také náboženská sekta Fudži-ko (\"Společenství Fudži\"), která se zasvěcuje přímo a jenom této hoře.\n\nHora Fudži je světoznámým symbolem Japonska a je často zobrazována na uměleckých dílech a fotografiích. Nejznámějším dílem zabývajícím se horou je mistrovské dílo malíře stylu ukijo-e Kacušiky Hokusaie \"36 pohledů na horu Fudži\". Někteří buddhističtí malíři zobrazovali často pohled na jezero Kawaguči, v jehož hladině se hora Fudži zrcadlí.\n\nTradiční barvou používanou při zobrazování hory Fudži je modrá.\n\nRenomovaný japonský fotograf Kójó Okada (岡田 紅陽, 1895 – 1972) fotografoval horu více než 40 let. Snímal ji ze země, ze vzduchu, ve všech náladách, z každého úhlu i v každé denní době.\n\nMount Taranaki ležící na Novém Zélandu je z některých úhlů tak podobná hoře Fudži, že byla použita jako její zástupce v několika filmech, např. v \"Posledním samuraji\". Velmi podobný hoře Fudži je také Volcán Osorno v jižním Chile. I sopka St. Helens v americké státě Washington byla díky své symetrii a vrcholku pokrytém sněhem a ledem někdy označována jako \"\"Fudžisan Ameriky\"\". Erupce z roku 1980 však výrazně změnila její podobu.\n\n\n"}
{"id": "118740", "url": "https://cs.wikipedia.org/wiki?curid=118740", "title": "Fudži (rozcestník)", "text": "Fudži (rozcestník)\n\nSlovo Fudži má několik významů:\n\n"}
{"id": "118750", "url": "https://cs.wikipedia.org/wiki?curid=118750", "title": "Babylon (rozhledna, okres Třebíč)", "text": "Babylon (rozhledna, okres Třebíč)\n\nRozhledna Babylon je rozhledna na Zeleném kopci (491 m), nepříliš výrazném zalesněném návrší v katastrálním území Kladeruby nad Oslavou, zhruba 1,5 km vjv. od Kramolína v okresu Třebíč. Byla postavena roku 1831 na popud Jindřicha Viléma III. Haugwitze, tehdejšího majitele náměšťského zámku. Samotná rozhledna měří 24,5 metru, vyhlídka je v 18 metrech a vede na ni 112 schodů. Rozhledna je v majetku obce Kramolín, provoz od roku 2002 do roku 2018 zajišťoval Jaroslav Odstrčil. Od roku 2019 je rozhledna k pronájmu.\n\nVěž je kamenná, v empírovém stylu a má čtyřhranný půdorys, vyšší patra jsou osmistěnná. Uvnitř věže jsou dubové kruhové schody, po kterých se vystoupá až do 18 metrů, kde je místnost s okny a zdobeným stropem. Strop je vyzdoben motivy ze zvěrokruhu. Původně měla být o jedno dřevěné patro vyšší, patro ovšem mělo být v období prusko-rakouských válek v roce 1866 poškozeno a věž snížena.\n\nZ patra je vidět Českomoravská vrchovina, okraj Brna, Pavlovské vrchy, Jaderná elektrárna Dukovany a při výjimečně dobrých podmínkách i Vídeň a Alpy.\n\n"}
{"id": "118751", "url": "https://cs.wikipedia.org/wiki?curid=118751", "title": "Sedlejov", "text": "Sedlejov\n\nObec Sedlejov () se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Sedleyow (1366), ze Sedleyowa (1446), Sedlegow (1718, 1720, 1751), Sedlejow a Sedlegow (1846), Sedlejow a Sedlejov (1872) až k podobě Sedlejov v letech 1881 a 1924. Místní jméno vzniklo přidáním přivlastňovací přípony -ov ke starému osobnímu jménu Sedlej.\n\nPrvní písemná zmínka o obci pochází z roku 1366.\n\nSedlejov leží v okrese Jihlava v Kraji Vysočina. Nachází se 4,5 km jižně od Hodic, 4 km jihozápadně od Panenské Rozsíčky, 3,5 km západně od Nevcehle, 2,5 km severozápadně od Urbanova, 6 km severně od Telče a 2,5 km od Mysliboře a 4,5 km jihovýchodně od Třeštice. Geomorfologicky je oblast součástí Česko-moravské subprovincie, konkrétně Křižanovské vrchoviny a jejích podcelků Dačická kotlina a Brtnická vrchovina, v jejíž rámci spadá pod geomorfologické okrsky Otínská pahorkatina a Třešťská pahorkatina. Průměrná nadmořská výška činí 556 metrů. Nejvyšší bod o nadmořské výšce 651 metrů se nachází v severním okraji katastru. Dále zde stojí Homolka (649 m n. m.) a Májovec (630 m n. m.). Obcí protéká Sedlejovský potok, který se východně od obce vlévá do Moravské Dyje. Na Sedlejovském potoce na návsi se rozkládá Dolní rybník. Severovýchodně od obce se nachází evropsky významná lokalita a přírodní památka Rašelinné jezírko Rosička.\n\nPodle sčítání 1930 zde žilo v 58 domech 301 obyvatel. 301 obyvatel se hlásilo k československé národnosti. Žilo zde 300 římských katolíků a 1 příslušník Církve československé husitské.\n\nObec má sedmičlenné zastupitelstvo, v jehož čele stojí starosta Milan Beneš.\n\nSedlejov je členem Mikroregionu Telčsko a místní akční skupiny Mikroregionu Telčsko.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 9. listopadu 2010. Znak: V modro-červeně polceném štítě vpravo unciální písmeno \"M\" převýšené korunou, obojí zlaté, vlevo stříbrný dvouocasý lev se zlatou zbrojí a jazykem, dole zlatá růže s červeným semeníkem. Vlajka: List tvoří dva svislé pruhy, modrý s unciálním písmenem \"M\" převýšeným korunou, obojí žluté, a červený s bílým dvouocasým lvem se žlutou zbrojí a jazykem. Poměr šířky k délce listu je 2 : 3.\n\nV obci sídlí firmy Zemědělské družstvo Sedlejov, HUNSGAS s.r.o. a obchod firmy LAPEK, a.s. Obcí prochází silnice III. třídy č. 02321 do Mysliboře a železniční trať č. 227 z Kostelce do Slavonic. Dopravní obslužnost zajišťují České dráhy. Vlaky jezdí ve směrech Kostelec a Slavonice. Obcí prochází cyklistické trasy č. 5091 z Mysliboře do Panenské Rozsíčky a č. 5123 z Třeštic do Urbanova.\n\nDěti dojíždějí do základní školy v Telči. Školní budova zde byla postavena roku 1909, zařízení bylo uzavřeno v roce 1977. Nachází se zde knihovna. Sbor dobrovolných hasičů Sedlejov byl založen v roce 1905. Působí zde i myslivecké sdružení.\n\n\n"}
{"id": "118753", "url": "https://cs.wikipedia.org/wiki?curid=118753", "title": "Nučice (okres Praha-západ)", "text": "Nučice (okres Praha-západ)\n\nObec Nučice se nachází v okrese Praha-západ, kraj Středočeský, asi 17 km jihozápadně od centra Prahy a 2 km jižně od centra města Rudná, s nímž obec na počátku 21. století stavebně srostla. Žije zde obyvatel.\n\n Nučic je značně determinována jejich polohou – blízkost Prahy, královského hradu Karlštejna a zemské stezky mezi Prahou a Plzní způsobuje, že dějiny obce jsou úzce spojeny s historií hlavního města a tím pádem i s historií národa. Tímto krajem mnohdy postupovala vojska útočící na Prahu a zároveň tudy postupovala i česká vojska pronásledující nepřítele.\n\nPrvní písemná zmínka o vsi pochází z roku 1037, nicméně mnohé archeologické nálezy v oblasti dokazují, že okolí Nučicka bylo osídleno již v dobách dávno předešlých. V roce 1922 byla na zahradě pana O. Simona objevena vlčí pec, pravděpodobně pozůstatek z dob okolo roku 375 n.l., kdy toto území měli obývat Markomani. Obdobné pece, sloužící k zhutňování železné rudy, byly nalezeny i v okolních obcích – Loděnicích a Chýni. 12. května 1958 bylo na kraji Nučic, při výstavbě oplocení sportoviště TJ Sokol Nučice, objeveno další archeologické naleziště.\n\nZmiňovaná první písemná zpráva vychází z ústní pověry, kdy nedaleká jeskyň-poustevna sv. Ivana ve Svatém Janu pod Skalou byla proměněna v kapli a obyvatelé Chrustenic a Nučic byli řečeni ochránci této kaple. V písemné zmínce je pak uvedeno, že kníže Břetislav I. daroval tento skalní kostel i s jeho opatrovníky – Nučicemi a Chrustenicemi, klášteru sv. Jana Křtitele Na Ostrově ve Skalách u Davle.\n\n11. srpna 1295 byly pak vsi Nučice, Dušníky a Stodůlky darovány králem Václavem II. kapitule sv. Víta v Praze. Nučice patřily proboštovi kapituly sv. Víta v Praze až do husitských válek.\n\nRoku 1434 vznikla v Nučicích vladyčí tvrz, jejímž majitelem byl Jindřich Ciglhein – mělo se jednat o věžovité stavení opevněné zdí a příkopem. Tato tvrz byla později zdecimována, pravděpodobně husity. Později, po husitských válkách, Nučice připadly pánům Kladenským a když si roku 1540 nechal Zdeněk Kladenský vložit své dědictví do zemských desk ve výčtu jeho majetku je uvedeno i toto: nučická tvrz pustá, dvůr poplužný pustý a ves s dvory kmecími. O tom, že tvrz byla zničena a již nikdy nebyla obnovena, svědčí fakt, že v urburní knize z roku 1662 jest psáno: po tvrzi \"jen nějaké znamení se spatřuje\". Kde měla Nučická tvrz stát dnes není exaktně známo. V šestnáctém století pak ještě Nučice přechází do majetku pánů Žďárských a celkový počet místních obyvatel činil 21 usedlíků. V této době byly též Nučicím přiznány louky „náležející dvořišti nučickému a u toho dvořiště sad“, rybníček pod vesnicí Mezouň, vodní příkop ve vsi.\n\nBěhem třicetileté války byl kraj značně poškozen, především vypalováním gruntů, Nučice ovšem, z neznámých důvodů, nebyly tímto vypalováním tak postiženy jako bezprostředně sousedící obce. Po válce ale následoval mor, který se již Nučicím nevyhnul. Mrtví z celého okolí byli pohřbívání na starém hřbitově v sousedních Tachlovicích.\n\nDo roku 1845 byly Nučice především zemědělského rázu, od tohoto roku se zde ovšem začala těžit železná ruda, což způsobilo značný rozvoj obce a růst počtu obyvatel – mezi lety 1843 a 1910 vzrostl počet obyvatel více než čtyřnásobně. Do první světové války narukovalo 97 nučických mužů, nevrátilo se 25 z nich – tito jsou uvedeni na nučickém památníku padlých z první světové války.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Nučice \"(1590 obyvatel, četnická stanice)\" byly v roce 1932 evidovány tyto živnosti a obchody: biograf Lido-Bio, 3 cihelny, Báňské ředitelství Pražské železářské společnosti, obchod s dřívím, 2 galanterie, 2 holiči, 8 hostinců, 2 konsumy, kovář, 2 krejčí, malíř pokojů, mlýn, 4 obuvníci, palivo, papírnictví, pekárna, 2 pekaři, porodní asistentka, 3 řezníci, obchod se senem, a slámou, 11 obchodů se smíšeným zbožím, sklenář, spořitelní a záložní spolek pro Nučice, 2 stavitelé, 3 obchody se střižním zbožím, švadlena, tesařský mistr, 2 trafiky, 2 truhláři, zámečník, zednický mistr.\n\nAž do 19. století bylo obyvatelstvo obce zaměřeno především na zemědělskou činnost ve statcích okolo návsi. V roce 1834 měly Nučice 343 obyvatel. Velký nárůst počtu obyvatel nastal, když byly po roce 1845 odkryty železnorudné doly. V té době se do obce začali stěhovat horníci z hořovicka i příbramska a tak v roce 1900 měly Nučice 1265 obyvatel, v roce 1910 již 1428 obyvatel. Díky výdělkům horníkům byly Nučice relativně bohatou obcí a tudíž není divu, že oněch 1428 obyvatel nebyli jen zemědělci a horníci, ale i obchodníci, hostinští a další živnostníci. Když byla ke konci 1. poloviny 20. století omezena těžba rudy, mírně poklesl i počet obyvatel.\n\nAni Nučicím se nevyhnul trend úbytku počtu obyvatel venkova. Tento jev byl ještě umocněn uzavřením železnorudných dolů roku 1964. Mnozí byli proto donuceni změnit své zaměstnání a dojíždět za prací do Kladna či Prahy, nicméně úbytek obyvatel nebyl tak masivní jako jeho nárůst při otevření dolů. V 70. a 80. letech se pokles obyvatelstva zpomalil v důsledku výstavby nových rodinných domů. S rozvojem pražské příměstské dopravy ke konci 20. století došlo k ustálení počtu obyvatel a po roce 2000 dochází k jeho nárůstu díky zvýšenému zájmu městského obyvatelstva o bydlení v lepším životním prostředí. Díky vybudování nové technické vybavenosti obce po roce 2000 (inženýrské sítě) dochází k prudkému nárůstu počtu novostaveb a tedy i obyvatel. Tento nárůst s sebou přináší zvýšenou potřebu některých služeb, především místní mateřské a základní školy. Rozvoji obchodu v této obci ovšem mírně brání existence obchodních středisek v blízkém Zličíně, Kladně a Berouně. Ke dni 31. prosince 2012 zde žilo 2011 obyvatel.\n\nV posledních letech byla v obci realizována rozsáhlá výstavba rodinných domů, což s sebou přineslo i velký nárůst obyvatel. V dalším období je již počítáno pouze s omezenou výstavbou, a to na plochách vymezených k výstavbě době v letech 2008–2010 a v přirozených prolukách v intravilánu obce. V období do roku 2020 lze tedy očekávat nárůst obyvatel v počtech 10–15 % současného stavu. Výstavba bude realizována až po rozšíření stávající ČOV, která je pro další rozvoj limitující.\n\nRegion Jihozápad je dobrovolný svazek obcí vzniklý na základě zákona o obcích, v němž se sdružují obce se stejnými problémy za účelem jejich řešení. V tomto svazku se sdružuje celkem 11 obcí, konkrétně Dobříč, Drahelčice, Chrášťany, Chýnice, Jinočany, Ořech, Tachlovice, Úhonice a Zbuzany, Rudná a Nučice. Svzek vznikl 28. února 2000. Problémy tohoto mikroregionu vyplývají především z těsného sousedství s Prahou, tedy nedostatečný kulturní a společenský život. Nedostatečná je též místní infrastruktura.\n\nNučice jsou jednotná obec, nicméně se dají rozdělit do několika částí dle místních názvů.\n\nZápadní část obce se nazývá \"Krahulov\". Dříve se jednalo o oddělenou osadu, nyní už je součástí obce. Krahulov je, v důsledku čilého stavebního ruchu, nejvíce se rozvíjející částí Nučic. Střed obce se místně nazývá \"Prokopská náves\", severovýchod, pak též v rozvíjející se výstavbě, \"Na Čtyřku\", \"Bytovky\" a sever – \"Pod Vinicí\".\n\nV obci se nachází obchod s potravinami, resp. se smíšeným zbožím, několik restaurací, pizzerie a pohostinství. Z dalších provozoven služeb lze zmínit kadeřnictví, soukromý bazén pro plavání kojenců a dětí, autoservis, cukrárnu, masáže, psí salón, tiskárna, výrobna lahůdek. V obci je rovněž pošta, matrika (i pro sousední obec Tachlovice), Lidový dům, kaple sv. Prokopa v Nučicích (příležitostně mše a bohoslužby), obřadní síň v budově OÚ, Místní muzeum Nučice se zaměřením na historii obce a hornickou činnost a s obrazy místního rodáka Anošta Paderlíka, klubovna pro matky a děti, sportovní areál s tělocvičnou a tenisovými kurty, dětské hřiště. Kostel a hřbitov pro Nučice je v Tachlovicích.\n\nDopravní síť\n\n\n\nKulturní a společenský život v obci je velmi pestrý. Aktivně zde působí několik spolků, které se podílejí na kulturním a společenském životě v obci.\nSoučasně v Lidovém domě probíhají cvičení pro ženy, kurzy moderních tanců pro děti a jóga. Několik zájmových kroužků pro děti nabízí i místní základní škola (atletika, florbal, keramika, hra na hudební nástroje). Soukromě zde také probíhá výuka malby a výtvarných technik.\n\nNučice spadají do turistického komplexu Karlštejnsko, ale obec samotná není významným turistickým cílem. V obci sice se nachází několik památníků a kaple sv. Prokopa, nicméně atraktivita jiných turistických cílů v nejbližším okolí způsobuje, že Nučice jsou pouze součástí trasy na cestě za těmito cíli. Z nejzajímavějších cílů: hrad Karlštejn, lomy Amerika, památník Lidice, Srbsko, lom Alkazar, Svatý Jan pod Skalou, Červený Újezd a mnohé další.\n\nCHKO Český kras je oblast sahající jihozápadně od Prahy až k Berounu. Celé území má rozlohu 128 km² a je z 40 % tvořeno lesy. Na tohoto území je 18 maloplošných speciálně chráněných území – v blízkosti Nučic je takovým územím přírodní rezervace Radotínský potok, který obcí i protéká.\n\nHojně pěstovanou volnočasovou aktivitou místních je cykloturistika. Nučice zde ovšem neslouží jako cíl, ale spíše jako výchozí či průchozí bod. Místo je pro cyklistiku velice vhodné, protože zde není rušná automobilová doprava a též je velmi žádané vzhledem k zmiňované hojnosti památkových a přírodních cílů.\n\n"}
{"id": "118754", "url": "https://cs.wikipedia.org/wiki?curid=118754", "title": "Rohatsko", "text": "Rohatsko\n\nObec Rohatsko se nachází v okrese Mladá Boleslav, kraj Středočeský. Rozkládá se asi patnáct kilometrů východně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1542.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Rohatsko s 244 obyvateli v roce 1932 byly evidovány tyto živnosti a obchody: 2 hostince, košíkář, kovář, krejčí, mlýn, obuvník, 2 obchody se smíšeným zbožím, švadlena, trafika.\n\nSilniční doprava\n\nDo obce vede silnice III. třídy.\n\nŽelezniční doprava\n\nObec Rohatsko leží na železniční trati 064 Mladá Boleslav - Dolní Bousov - Stará Paka. Jedná se o jednokolejnou regionální trať, doprava byla na trati zahájena roku 1905. Přepravní zatížení tratě 064 mezi Mladou Boleslaví a Dolním Bousovem činilo v pracovních dnech roku 2011 obousměrně 14 osobních vlaků. Na území obce leží železniční zastávka \"Rohatsko\".\n\nAutobusová doprava\n\nV obci zastavovaly v pracovních dnech června 2011 příměstské autobusové linky Mladá Boleslav-Markvartice-Libáň \"(4 spoj tam, 5 spojů zpět)\" a Mnichovo Hradiště-Dolní Bousov-Sobotka \"(1 spoje tam, 2 spoje zpět)\" .\n\n"}
{"id": "118755", "url": "https://cs.wikipedia.org/wiki?curid=118755", "title": "Oplot", "text": "Oplot\n\nObec Oplot se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1243, kdy ves vlastnil vladyka Lemar de Oplot. Počátkem 15. století došlo k majetkovému rozdělení vsi. Jednu část získal do držení rod pánů z Roupova. Roku 1677 ji odkoupil probošt kláštera v Chotěšově Michal.\n\nDruhá část vsi se počátkem 17. století dostala do držení Mikuláše Šice z Drahenic, který dobudoval zámek v nedalekém Červeném Poříčí do dnešní podoby. Tato část po bitvě na Bílé Hoře též připadla k červenopoříčskému panství, jež získali pánové z Kronenbergu, kteří Poříčí a tedy i Oplot drželi až do roku 1692. V době třicetileté války trpělo obyvatelstvo okolí Přeštic bezohledným drancováním vojsk, jež tudy táhla do bitev. V 18. století získal panství bavorský kníže.\n\n19. století přineslo významné změny. V roce 1848 bylo zrušeno poddanství a roku 1850 dostaly obce samosprávu. V roce 1863 byla v Oplotu dokončena přestavba zdejší kapličky Panny Marie a roku 1877 škola. V roce 1888 byl v obci založen Sbor dobrovolných hasičů. Roku 1901 byl při přestavbě jednoho domu nalezen hrnek naplněný 360 pražskými a míšeňskými groši ze 14. století. Během 1. světové války bylo ze vsi odvedeno na frontu 130 mužů. V roce 1917 ukryli obyvatelé obce zvon ze zdejší kaple, aby nemohl být odvezen a roztaven.\n\n5. května 1945 osvobodili Oplot vojáci americké armády. Roku 1950 bylo v obci založeno JZD. Poslední soukromí zemědělci do něj vstoupili v roce 1959. Roku 1960 došlo ke sloučení Oplotu s Dnešicemi. Od roku 1991 je Oplot opět samostatnou obcí.\n\n\n"}
{"id": "118756", "url": "https://cs.wikipedia.org/wiki?curid=118756", "title": "Ovčáry (okres Mělník)", "text": "Ovčáry (okres Mělník)\n\nObec Ovčáry se nachází v okrese Mělník, kraj Středočeský. Rozkládá se asi šestnáct kilometrů jihovýchodně od Mělníka a sedm kilometrů východně od města Neratovice. Žije zde obyvatel.\n\nPrvní písemná zmínka o obci pochází z roku 1350.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Ovčáry \"(760 obyvatel)\" byly v roce 1932 evidovány tyto živnosti a obchody: 4 autodopravci, obchod s cukrovinkami, 3 obchody s dobytkem, holič, 3 hostince, kovář, 3 krejčí, 2 obchody s máslem a vejci, 3 obuvníci, 12 obchodů s ovocem a zeleninou, pekař, řezník, 5 obchodů se smíšeným zbožím, Spořitelní a záložní spolek pro Ovčáry a Nedomice, 4 švadleny, 2 trafiky, truhlář, 2 obchody s uhlím, 14 zelinářů.\n\n\nDopravní síť\nVeřejná doprava 2012\n\nObcí vede turistická trasa Konětopy, U Pískovny - Ovčáry - Kozly - Neratovice.\n\n"}
{"id": "118757", "url": "https://cs.wikipedia.org/wiki?curid=118757", "title": "Obědkovice", "text": "Obědkovice\n\nObec Obědkovice se nachází v okrese Prostějov v Olomouckém kraji. Žije zde obyvatel.\n\nNázev Obědkovic pochází od jejího zakladatele, který se snad mohl jmenovat Obědek nebo Obidek.\n\nPrvní písemná zmínka o obci pochází z roku 1078, kdy byla vesnice zmíněna v zakládací listině kláštera Hradisko. Obec zůstala majetkem kláštera až do roku 1784, kdy byl klášter zrušen. V roce 1583 postihl obec velký požár. Na pomoci obci se podílel i tehdejší olomoucký biskup, který napomínal opata hradišťského kláštera, aby Obědkovicím také pomohl. Po třicetileté válce byly Obědkovice téměř vylidněny (v roce 1667 zde hospodařil pouze jediný hospodář, o deset let později bylo osídleno 17 domů).\n\nOd roku 1789 spadají Obědkovice do vřesovického panství, které vlastnil stát. V roce 1825 šlo celé vřesovické panství do dražby a jeho novým majitelem se stal rakouský politik Klemens Wenzel von Metternich. V roce 1904 byla založena obecní knihovna, která v obci funguje dodnes. V roce 1948 byl vybudován obecní hřbitov, o čtyři roky později byla postavena hasičská zbrojnice.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nV obci působí Sbor dobrovolných hasičů (od roku 1937), Sokol (od roku 1913) a Myslivecké sdružení.\n\n\n"}
{"id": "118758", "url": "https://cs.wikipedia.org/wiki?curid=118758", "title": "Postřižín", "text": "Postřižín\n\nObec Postřižín se nachází v okrese Mělník ve Středočeském kraji. Rozkládá se asi šestnáct kilometrů jihozápadně od Mělníka a šest kilometrů východně od města Kralupy nad Vltavou. Žije zde obyvatel.\n\nObec Postřižín leží 16 km severně od centra Prahy, 5 km východně od Kralup nad Vltavou a 2 km západně od Odolena Vody, na silnici II/608 a při dálnice D8 směr Praha – Drážďany, 4 km jižně od Dřínovského vrchu (247 m n. m.). Území obce se svažuje od jihovýchodu k severozápadu. Nejvyšší bod katastru Postřižín je na tzv. I. špičáku (290 m n. m.).\n\nPrvní písemný záznam o vsi Postřižín (\"Postrizine\") se vyskytuje v latinsky psaném dokumentu vydaném knížetem Břetislavem I. roku 1052. Název pravděpodobně pochází od (jinak nedoloženého) osobního jména *\"Postřiha\", tedy ted, kdo postřihuje, střihá (ovce, vlasy sukno ap.).\n\nV minulosti v obci Postřižín působily různé spolky (jako například baráčníci, sportovci, hasiči), které zajišťovaly kulturní, společenskou a sportovní činnost pro místní občany i občany okolních obcí. Také v období 50. až 80. let 20. století byly v obci tyto činnosti na dobré úrovni. Velký zájem v obci byl a je o fotbal – fotbalový klub existuje (s menšími přestávkami) až do současnosti.\n\nS účinností od 1. ledna 2007 byla obec, do té doby příslušná k okresu Praha-východ, přeřazena do okresu Mělník. V současnosti se díky nové výstavbě znatelně zvětšuje počet obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Postřižín \"(405 obyvatel)\" byly v roce 1932 evidovány tyto živnosti a obchody: 2 hostince, 2 koláři, kovář, krejčí, výčep lihovin, mechanik, obchod s mlékem, obchod s lahvovým pivem, 2 rolníci, 3 řezníci, 3 obchody se smíšeným zbožím, trafika, velkostatek Černík.\n\nDne 30. dubna 1812 se v obci Postřižín narodil vlastenecký kněz a spisovatel Karel Hausman, který překládal z němčiny a psal mravoučné a vlastivědné knihy. Také sestavil první českou mapu, ve které byl u jednotlivých obcí uveden druh a počet dobytka.\n\nV roce 1878 se narodil v Postřižíně pozdější atlet František Janda-Suk. Byl průkopníkem hodu diskem s otočkou a prvním českým sportovcem, který dosáhl na olympijských hrách umístění na stupních vítězů. V roce 1900 získal stříbrnou medaili.\n\nDopravní síť\n\nVeřejná doprava 2012\n\n"}
{"id": "118759", "url": "https://cs.wikipedia.org/wiki?curid=118759", "title": "Ujkovice", "text": "Ujkovice\n\nObec Ujkovice (nářečně Hejkovice) se nachází v okrese Mladá Boleslav, kraj Středočeský. Rozkládá se asi šestnáct kilometrů východně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1088. Původní název obce zněl \"Hejkovice\", a tato varianta je stále používána mezi staršími obyvateli.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Ujkovice \"(328 obyvatel)\" byly v roce 1932 evidovány tyto živnosti a obchody: Lesní družstvo, 2 hostince, kovář, mlýn, rolník, obchod se smíšeným zbožím, 2 trafiky.\n\nSilniční doprava\n\nObcí prochází silnice II/279 Svijany - Dolní Bousov - Ujkovice - Mcely.\n\nŽelezniční doprava\n\nŽelezniční trať ani stanice na území obce v současné době nejsou. Nejblíže obci je železniční stanice Dolní Bousov ve vzdálenosti 9 km ležící na trati Mladá Boleslav – Stará Paka a na trati Bakov nad Jizerou – Kopidlno.\n\nV minulosti Ujkovicemi vedla železniční trať Dětenice – Dobrovice. Zrušená železniční trať byla jednokolejná místní, původně soukromá trať, majitelem byl hrabě Thurn-Taxis. Nákladní doprava byla zahájena roku 1883, osobní doprava roku 1902. Trať byla zestátněna roku 1908. Přepravní zatížení trati vlaky pro cestující bylo minimální, jednalo o 2 páry osobních vlaků denně. Osobní doprava byla zastavena roku 1970, trať zrušena roku 1974.\n\nAutobusová doprava\n\nV obci zastavovaly v pracovních dnech června 2011 autobusové linky Mladá Boleslav-Prodašice-Rožďalovice \"(1 spoj tam i zpět)\" a Mladá Boleslav-Dobrovice-Prodašice \"(8 spojů tam, 7 spojů zpět)\" .\n\nV roce 2011 byl v prostorách bývalého nádraží zřízen minipivovar, kde sládek Marek Havlas vyrábí pivo značky Slepý krtek.\n\n\n"}
{"id": "118760", "url": "https://cs.wikipedia.org/wiki?curid=118760", "title": "Rabakov", "text": "Rabakov\n\nObec Rabakov se nachází v okrese Mladá Boleslav, kraj Středočeský. Leží 14 kilometrů východně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1445.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Rabakov s 100 obyvateli v roce 1932 byly evidovány tyto živnosti a obchody: družstvo pro rozvod elektrické energie, mlýn, 3 rolníci.\n\n\nSilniční doprava\n\nObcí prochází silnice II/279 Svijany - Dolní Bousov - Rabakov - Mcely.\n\nŽelezniční doprava\n\nObcí prochází železniční Trať 063 Bakov nad Jizerou - Dolní Bousov - (Kopidlno). Je to jednokolejná regionální trať, doprava byla zahájena roku 1883. Na úseku z Dolního Bousova do Kopidlna je od roku 2007 zastavena osobní doprava.\n\nAutobusová doprava\n\nV obci zastavovaly v pracovních dnech května 2011 příměstské autobusové linky Dolní Bousov-Rabakov-Dolní Bousov \"(3 spoje tam, 2 spoje zpět)\" a Mladá Boleslav-Prodašice-Rožďalovice \"(1 spoj tam i zpět)\" .\n\n"}
{"id": "118761", "url": "https://cs.wikipedia.org/wiki?curid=118761", "title": "Prakšice", "text": "Prakšice\n\nObec Prakšice se nachází v okrese Uherské Hradiště ve Zlínském kraji. Žije zde obyvatel.\n\nPrvní písemná zmínka o obci pochází z roku 1131.\n\n\n"}
{"id": "118762", "url": "https://cs.wikipedia.org/wiki?curid=118762", "title": "Husí Lhota", "text": "Husí Lhota\n\nObec Husí Lhota se nachází v okrese Mladá Boleslav, kraj Středočeský. Rozkládá se asi osm kilometrů východně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1391.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nSilniční doprava\n\nObcí prochází silnice III. třídy. Ve vzdálenosti 2 km vede silnice I/16 Mělník – Mladá Boleslav – Sobotka – Jičín.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční zastávka Dlouhá Lhota ve vzdálenosti 3,5 km ležící na trati 064 mezi Mladou Boleslaví a Dolním Bousovem.\n\nAutobusová doprava\n\nV obci zastavovaly v pracovních dnech května 2011 příměstské autobusové linky Kněžmost-Mladá Boleslav \"(2 spoje tam, 3 spoje zpět)\" a Mladá Boleslav-Kněžmost-Dobšín,Kamenice \"(4 spoje tam i zpět)\" .\n\n\n"}
{"id": "118763", "url": "https://cs.wikipedia.org/wiki?curid=118763", "title": "Sedlec (okres Praha-východ)", "text": "Sedlec (okres Praha-východ)\n\nObec Sedlec se nachází v okrese Praha-východ, kraj Středočeský. Rozkládá se asi dvanáct kilometrů severně od centra Prahy a sedmnáct kilometrů západně od města Brandýs nad Labem-Stará Boleslav. Žije zde obyvatel.\n\nPrvní písemná zmínka o obci pochází z roku 1273.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Sedlec \"(189 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie v Sedlci, hostinec, kovář, 2 rolníci, obchod se smíšeným zbožím, trafika.\n\nDopravní síť\n\nVeřejná doprava 2011\n"}
{"id": "118764", "url": "https://cs.wikipedia.org/wiki?curid=118764", "title": "Pohnání", "text": "Pohnání\n\nObec Pohnání () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o obci pochází z roku 1360.\n\n\nObcí prochází červená turistická značka z Polánky severním směrem do Mladé Vožice (a dál přes Velký Blaník do Vlašimi).\nJihovýchodní část katastru obce patří do Přírodního parku Polánka s nejvyšším vrcholem v okolí Batkovy (725 m).\n\n"}
{"id": "118765", "url": "https://cs.wikipedia.org/wiki?curid=118765", "title": "Rašín", "text": "Rašín\n\nObec Rašín se nachází v okrese Jičín v Královéhradeckém kraji. Žije v ní obyvatel. Dne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\nPrvní písemná zmínka o obci pochází z roku 1143.\n\n"}
{"id": "118766", "url": "https://cs.wikipedia.org/wiki?curid=118766", "title": "Strašnov", "text": "Strašnov\n\nObec Strašnov se nachází v okrese Mladá Boleslav, kraj Středočeský. Rozkládá se sedm kilometrů jižně od Mladé Boleslavi. Žije zde obyvatel.\n\nDějiny vsi Strašnova jsou známy jen zlomkovitě. Původně nedaleko vsi údajně stávala v lese tvrz, která měla být sídlem vojenské posádky. Posádka měla chránit blízkou obchodní stezku. První písemná zmínka o obci pochází z roku 1297, kdy se připomínají Ctibor, Odolen a Soběslav ze Strašnova. Ve 14. až 15. století bylo strašnovské zboží rozděleno na několik dílů, později se větší část stala součástí stránovského panství a menší část od roku 1576 patřila k Mladé Boleslavi a v letech 1614–1850 ke Kosmonosům.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci působí fotbalový oddíl SK Strašnov, v současné době účastník 3.B třídy Mladoboleslavska.\n\nSilniční doprava\n\nDo obce vedou silnice III. třídy. Po hranici území obce vedou dálnice D10 Praha - Mladá Boleslav - Turnov a silnice II/610 Praha - Brandýs nad Labem-Stará Boleslav - Benátky nad Jizerou - Mladá Boleslav - Turnov.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice Dobrovice ve vzdálenosti 4 km ležící na trati 071 z Nymburka do Mladé Boleslavi.\n\nAutobusová doprava\n\nV obci měly zastávku v červnu 2011 autobusové linky jedoucí do těchto cílů: Benátky nad Jizerou, Chotětov, Mladá Boleslav, Praha .\n\n"}
{"id": "118767", "url": "https://cs.wikipedia.org/wiki?curid=118767", "title": "Věžnička", "text": "Věžnička\n\nVěžnička () je obec v okrese Jihlava v Kraji Vysočina, ležící 12 kilometrů severovýchodně od Jihlavy. Žije zde obyvatel. První zmínka pochází z roku 1502, kdy obec náležela ke strážným vsím polenského hradiště. Po celou svou historii patřila k polenskému panství. Ves tak vlastnili například páni z Kunštátu, Valdštejnové, páni z Hradce a od roku 1623 Ditrichštejnové. Dne 29. března 1899 byla nedaleko zavražděna místní obyvatelka Anežka Hrůzová, z jejíž smrti byl obviněn žid Leopold Hilsner, což odstartovalo antisemitské nálady v českých zemích, tzv. hilsneriádu. Ve 20. století Věžnička prošla modernizací, byla zavedena elektřina, kanalizace a plyn a byly vyasfaltovány silnice.\n\nObec se nachází v údolí Jamenského potoka na pomezí Hornosázavské pahorkatiny a Křižanovské vrchoviny. Nejvyšší bod katastru, vrch Prašivec, se nachází severně od obce v lese Březina v nadmořské výšce 574 metrů. Věžničkou prochází silnice třetí třídy č. 34820 z Polné do Ždírce. V obci se nachází obchod se smíšeným zbožím a veřejná knihovna. Kulturní akce pořádají místní sbor dobrovolných hasičů a Statek u Tadeáše. V centru obce se nacházejí do země vyhloubené prastaré sklepy, tzv. lochy. Na návsi stojí kaplička a v Obecním lese se tyčí smírčí kámen s vyrytým reliéfním tlapatým křížem, který byl prohlášen kulturní památkou.\n\nPůvodní název Věžnice vznikl substantivizující příponou \"-ice\" z přídavného jména věžná. Tato přípona podle Profouse souvisí s polohou obce u potoka. V první zmínce o obci z roku 1502 je označována jako Věžnice za Březinou, roku 1654 Wiežnicžka. V letech 1869–1921 nesla pojmenování Malá Věžnice. Rozhodnutím ministerstva vnitra z roku 1924 se změnil název z Malé Věžnice na Věžničku.\n\nPrvní zmínka o obci pochází z roku 1502, kdy ves nesla název Věžnice za Březinou. V té době patřila ke strážným vsím polenského hradiště. Po celou svou historii byla součástí polensko-přibyslavského panství. Nejprve ji vlastnili páni z Kunštátu, ti ji později prodali Trčkům z Lípy. V roce 1538 majetek získal Karel z Valdštejna, jehož dcera si polenské panství přinesla roku 1553 jako věno do manželství se Zachariášem z Hradce. V roce 1597 vlastnictví převzal Hertvík Žejdlic ze Šenfeldu.\n\nRoku 1623 bylo Rudolfu Žejdlicovi panství za účast v českém stavovské povstání zkonfiskováno a majetek získal kardinál František z Ditrichštejna, jehož rod Polnou a okolí držel dalších tři sta let. V roce 1636 zde žilo třináct sedláků, od téhož roku se datuje Pamětní kniha obce Věžnička. Roku 1750 tu vznikla jednotřídní škola, po požáru v roce 1756 byla postavena jednopatrová školní budova. Roku 1778 Věžnička obdržela privilegium dědičné rychty se všemi rychtářskými právy.\nV letech 1869–1880 spadala obec pod okres Polná, v období 1880–1961 pod okres Německý Brod (později Havlíčkův). V roce 1898 ji postihl velký požár. Dne 29. března 1899 byla v nedalekém lese Březina zavražděna místní rodačka 19letá švadlena Anežka Hrůzová a z vraždy, jíž byl připisován rituální motiv, byl obviněn žid Leopold Hilsner. Tato událost odstartovala antisemitské vlny na českém území, pro které se vžil název hilsneriáda. Roku 1901 byl ve Věžničce založen hasičský sbor a postavena hasičská zbrojnice. V letech 1905–1909 nechala obec vystavět silnici do Polné a zregulovat Janemský potok, který protéká středem obce. Voda tohoto toku se do té doby několikrát ročně vylévala z břehů a zaplavovala okolní domy. V roce 1910 byla školní budova přistavěna o jedno patro, kde se nacházela učebna a kabinet s příslušenstvím. V první světové válce zahynulo pět místních obyvatel. Roku 1922 tu založili obecní knihovnu s 98 svazky. Elektřina byla zavedena v roce 1925, o rok později veřejné osvětlení. Telefon byl zaveden roku 1940.\n\nPo založení JZD v roce 1956 byly vystavěny zemědělské a hospodářské budovy. Téhož roku byl zprovozněn obecní rozhlas. Od roku 1961 obec patří pod okres Jihlava. V roce 1974 byla zavedena kanalizační síť, začala stavba silnice do Ždírce, vybudována byla hráz návesního rybníka a zrušena místní základní škola. V letech 1976 až 1990 Věžničku spravoval Ždírec. V 90. letech proběhla přestavba návesní zvonice a výstavba mostu přes Jamenský potok a hasičské zbrojnice. Roku 1997 Jamenský potok překlenul druhý tzv. Horní most. V roce 2002 byla dokončena plynofikace obce.\n\nObec Věžnička leží v okrese Jihlava v Kraji Vysočina dva kilometry západně od Ždírce, tři kilometry jižně od Polné a dvanáct kilometrů severovýchodně od krajského města Jihlava. Rozloha katastru obce činí 4,53 km², z toho zaujímá orná půda 2,37 km², zahrady 0,04 km², trvalé travní porosty 0,78 km², lesní půda 1,04 km², vodní plochy 0,03 km², zastavěné plochy 0,03 km² a ostatní plochy 0,22 km². Obec má jedno katastrální území s názvem \"Věžnička\".\n\nZ geologického hlediska je území součástí Českého masivu. Z hornin převažuje rula a hlína, písek a štěrk. Geomorfologicky je oblast součástí Česko-moravské subprovincie, konkrétně stojí na rozmezí Hornosázavské pahorkatiny a Křižanovské vrchoviny, jejich podcelků Jihlavsko-sázavské brázdy a Brtnické vrchoviny, v jejichž rámci spadá pod geomorfologické okrsky Štocký stupeň a Řehořovská pahorkatina. Průměrná nadmořská výška činí 490 metrů. Nejvyšší bod, vrch Prašivec (574,2 m n. m.), leží v lese Březina, jehož název nese i na některých mapách. Název kopce pochází od slovesa prášit a pojmenování získal podle zprašování sněhu v zimním období, kdy fungoval jako orientační bod. Nejnižší bod se nachází u mostu přes řeku Jamenský potok v centru obce ve výšce 489 m n. m.\n\nNa převážné části území se vyskytuje pseudoglejová půda, okolo Jamenského potoka glejová a jihovýchodní okraj katastru tvoří kambizemě.\n\nVěžnička leží v údolí Jamenského potoka. Patří k úmoří Severního moře. Na katastru obce se vyskytují tři rybníky, jeden je návesní, druhý stojí u lesa Na Skalce, největší se nachází jižně od obce u Ždíreckého zádušního lesa.\n\nV rámci Quittovy klimatické klasifikace se řadí do mírně teplé oblasti MT3, podle Atlasu podnebí ČSR z roku 1958 do okrsku B5 a dle Köppenovy klasifikace podnebí k vlhkému kontinentálnímu podnebí. Dle údajů z nejbližší meteorologické stanice v Přibyslavi činí průměrná roční teplota 6,8 °C a průměrné srážkový úhrn dosahuje hodnoty 692 mm/rok. Průměrný roční sluneční svit je 1 613 hodin.\n\nV rámci biogeografického členění se řadí k provincii středoevropských listnatých lesů, Hercynské podprovincii, Havlíčkobrodskému bioregionu. Území se nalézá ve fytogeografickém obvodu Českomoravského mezofytika, v okrese 67 Českomoravská vrchovina. Lesy v katastrálním území obce Věžnička náleží do přírodní lesní oblasti 16 – Českomoravská vrchovina. Obec obklopují jehličnaté, místy také smíšené lesy. Dříve převažovaly buky a jedle, avšak vlivem lesního hospodářství převládá smrk ztepilý. Severní část katastru tvoří Obecní les a les Březina. Jihovýchodně stojí les s názvem Lipiny. Jižně od obce najdeme Hladový les a Ždírecký zádušní les. Potenciálně přirozenou vegetací je bučina s kyčelnicí devítilistou. Krajinu tvoří pole a louky s trvalým travním porostem. Podél vodních toků rostou olšiny (\"Alnus\") s bledulemi jarními (\"Leucojum vernum\"). V lesích se vyskytují borůvky (\"Vaccinium myrtillus\"), violky lesní (\"Viola reichenbachiana\") či kapraď samec (\"Dryopteris filix-mas\").\n\nV okolních lesích se vyskytují srnci obecní (\"Capreolus capreolus\") či divočáci (\"Sus scrofa\"), z šelem pak kuny lesní (\"Martes martes\") a lišky obecné (\"Vulpes vulpes\"). V lesích hnízdí datli černí (\"Dryocopus martius\"), žluny šedé (\"Picus canus\"), sýkory (\"Parus\"), pěnice (\"Sylvia\") či drozdi zpěvní (\"Turdus philomelos\"), z dravých ptáků se objevují káně lesní (\"Buteo buteo\"). Na vlhkých loukách jsou zastoupeny běžné druhy plazů a obojživelníků, např. zmije obecné (\"Vipera berus\"), ještěrky živorodé (\"Zootoca vivipara\"), skokani (\"Rana\"), ropuchy obecné (\"Bufo bufo\") či čolci (\"Triturus\"). U vodních toků žijí typické druhy ryb a rovněž skokani hnědí (\"Rana temporaria\") a mloci skvrnití (\"Salamandra salamandra\"). Na rybnících sídlí kachny divoké (\"Anas platyrhynchos\") či lysky černé (\"Fulica atra\"). Na katastrálním území Věžničky se nenachází žádné zvláště chráněné území ani památný strom.\n\nPodle sčítání 1921 zde žilo v 42 domech 255 obyvatel, z nichž bylo 130 žen. 254 obyvatel se hlásilo k československé národnosti, 1 k německé. Žilo zde 250 římských katolíků a 5 příslušníků Církve československé husitské. Dle sčítání lidu v roce 2011 žilo ve Věžničce trvale 134 osob, z toho 64 žen. Celkem 89 občanů se hlásilo k české národnosti. Část domů slouží chalupářům jako objekty druhého bydlení (pro rekreační účely). Většina obyvatel dojíždí za prací do Polné či Jihlavy, část pracuje v zemědělství.\n\nObec je přifařena k římskokatolické farnosti Ždírec, která náleží do děkanství polenského a královéhradecké diecéze. Farnost nemá kněze, duchovní správu vykonává děkan polenské farnosti Zdeněk Krček. Farním kostelem je kostel svatého Václava ve Ždírci. Podle cenzu z roku 2011 se k víře hlásí 56 z 134 osob, z toho se 39 lidí hlásilo k římskokatolické církvi. 13 věřících své vyznání neuvedlo, 15 osob bylo bez náboženské víry.\n\nObec má sedmičlenné zastupitelstvo, v jehož čele stojí starosta Jiří Vomela.\n\nVěžnička je členem Dobrovolného svazku obcí Mikroregionu Polensko a Místní akční skupiny Českomoravské pomezí.\nNachází se zde výrobna keramiky a hostinec na Statku u Tadeáše, truhlářství a obchod se smíšeným zbožím. Část zemědělských objektů využívá firma GLOBAL. K roku 2011 zde mělo sídlo 17 podnikatelských subjektů. Roku 1956 tu vzniklo jednotné zemědělské družstvo, které se v roce 1971 sloučilo s JZD Ždírec. Toto spojené JZD Ždírec–Věžnička se v roce 1976 spojilo s JZD Budovatel. Po roce 1989, kdy byl zrušen kravín, byla půda navrácena původním vlastníkům.\n\nVěžničkou prochází silnice třetí třídy č. 34820 z Polné do Ždírce. Dopravní obslužnost obce je zajišťována silniční autobusovou dopravou dopravce ICOM Transport Jihlava. Autobusy jezdí ve směrech na Jihlavu a Polnou. Nejbližší železniční stanice se nachází sedm kilometrů severozápadně v Dobroníně. Obcí vede cyklistická trasa č. 16 ze Slavonic do Přibyslavi a modře značená turistická trasa z Rytířska do Polné.\n\nZáznamy o první škole pocházejí z roku 1750, kdy výuka probíhala v jedné místnosti. V roce 1756 školní učebna vyhořela a na návsi byla postavena jednopatrová školní budova. Od roku 1874 místní učitelé vedli pamětní knihu. Roku 1910 obec nechala přistavět druhé patro. Od roku 1974, kdy byla základní škola zrušena, děti dojíždějí do školy v Polné. V jednopatrové budově bývalé školy se nachází obecní úřad, obchod se smíšeným zbožím, místní veřejná knihovna, klubovna pro mládež a společenská místnost. Na Statku u Tadeáše probíhají různé kulturní akce (např. oslavy slunovratu), ke sportovnímu vyžití obyvatel slouží fotbalové hřiště v jižní části obce. Místní sbor dobrovolných hasičů sídlí v hasičské zbrojnici na návsi.\n\n\nNarodila se zde Anežka Hrůzová, která pracovala jako švadlena v nedaleké Polné. Dne 29. března 1899 byla ve svých 19 letech zavražděna a z její vraždy, údajně rituálně motivované, byl obviněn žid Leopold Hilsner. Soudní procesy s Hilsnerem odstartovaly antisemitské nálady a protižidovskou kampaň, známou jako „hilsneriáda“. Anežčin most přes Zhořský potok u Polné, nacházející se nedaleko místa jejího skonu, byl pojmenován na její památku.\n\nV letech 1882 až 1886 na místní škole vyučoval přírodovědec a mykolog Jan Bezděk (1858–1915), jenž je autorem řady článků s přírodovědní tematikou a houbařského atlasu \"Houby jedlé a jedovaté\".\n\n\n"}
{"id": "118769", "url": "https://cs.wikipedia.org/wiki?curid=118769", "title": "Všepadly", "text": "Všepadly\n\nObec Všepadly se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci pochází z roku 1379.\n\n\n"}
{"id": "118770", "url": "https://cs.wikipedia.org/wiki?curid=118770", "title": "Zhoř (okres Tachov)", "text": "Zhoř (okres Tachov)\n\nObec Zhoř se nachází v okrese Tachov, kraj Plzeňský. Žije zde  obyvatel.\n\nPrvní písemná zmínka o obci pochází z roku 1239.\n\n\n"}
{"id": "118771", "url": "https://cs.wikipedia.org/wiki?curid=118771", "title": "Strakov", "text": "Strakov\n\nObec Strakov (německy Strockele nebo Strokele) se nachází v okrese Svitavy v Pardubickém kraji. Žije zde  obyvatel.\n\nPrvní písemná zmínka o obci pochází z roku 1347.\n\n"}
{"id": "118772", "url": "https://cs.wikipedia.org/wiki?curid=118772", "title": "Srbsko (okres Beroun)", "text": "Srbsko (okres Beroun)\n\nObec Srbsko se nachází v okrese Beroun ve Středočeském kraji. Její katastrální území se nazývá Srbsko u Karlštejna.\n\nObec se nalézá po obou stranách Berounky (jádro obce je na levém břehu, železniční zastávka na pravém) v chráněné krajinné oblasti Český kras, podle toku řeky asi 4 km za Berounem a 4 kilometry před Karlštejnem. Žije zde obyvatel.\n\nNázev obce je vysvětlován tím, že v ní žili lužičtí Srbové, Jedním z vysvětlení je, že se ve zdejším údolí usídlila družina kněžny Ludmily, která podle části legend přišla do Čech z (Lužického) Srbska a pak byla v rámci mocenských sporů se svou snachou Drahomírou odsunuta na nedaleký Tetín a poté zavražděna. Tradičně se pro obec užívá adjektivní tvar srbecký, nikoliv srbský, a obyvatelské jméno Srbečák. První písemná zmínka o vsi Srbsku pochází z roku 1428, kdy je v účtech hradu Karlštejna zmíněno, že Martin rybář ze Srbska koupil část lesů.\n\nRoku 1862 byl zahájen provoz na železniční trati na pravém břehu řeky, 1. května 1902 pak na ní byla zřízena zastávka Srbsko a roku 1907 byla trať zdvojkolejněna. Roku 1900 byla zahájena výstavba silnice vedoucí po levém břehu Berounky do Karlštejna (dnes část silnice II/116). Přes řeku vedl odpradávna brod, později přívoz. V únoru 1958 byl postaven pontonový most, který však po týdnu musel být kvůli velké vodě odstraněn; poté byl znovupostaven při cvičení ženistů. V roce 1960 byla vybudována první lávka pro pěší, tu strhla povodeň v červenci 1981. Ještě v roce 1981 byla vybudovaná nová lávka, s dřevěným povrchem, umožňující i průjezd automobilů. Byla stržena povodní v srpnu 2002. V dubnu 2003 byla otevřena nová lávka, s asfaltovým povrchem.\n\nOd druhé poloviny 19. století zde byly zřizovány vápencové lomy. První otevřela roku 1882 firma J. Tomášek na pravém břehu Berounky, další dva koupila roku 1908 Pražská železářská společnost. Firma C. T. Petzold a spol. koupila od obce Srbsko roku 1916 další skalní parcely a roku 1923 zahájila rozvoj svých závodů. Roku 1920 společnost Spojené pražské továrny na staviva otevřela vápencový lom na Chlumu. V roce 1919 u Srbska v Kodě vznikla proslulá trampská osada \"Údolí děsu\". V letech 1938–1939 byla obec elektrifikována.\n\nV obci byly v roce 1932 evidovány tyto živnosti a obchody: výroba cementového zboží, obchod s cukrovinkami, 4 hostince, kapelník, konsum Včela, kovář, 3 lomy, palivo, pekař, 7 rolníků, 2 řezníci, 4 obchody se smíšeným zbožím, Spořitelní a záložní spolek pro Srbsko, továrna na staviva, trafika, 2 zedničtí mistři.\n\nNa přelomu let 2011 a 2012 uskutečnila obec na svém webu anketu, zda si obyvatelé přejí pojmenování ulic. Mírná většina hlasující se vyjádřila pro pojmenování.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVesnice Srbsko se nachází převážně na levém a zčásti i na pravém břehu řeky Berounky a podél Bubovického potoka, který se do Berounky vlévá zleva. Berounka zde vytváří hluboké údolí ostře zaříznuté do zdejších prvohorních vápenců. Přes řeku vede lávka pro pěší a osobní automobily, spojuje centrum obce, ležící na levém břehu řeky, s železniční zastávkou Srbsko, jenž se nachází na pravém břehu na železniční trati Praha–Beroun. Na levém břehu řeky zahrnuje katastrální území obce kopec Doutnáč (433 m n. m.) po pravé straně Bubovického potoka, jižně od silnice Bubovice – Hostim.\n\nNa levém břehu Berounky území obce sousedí s katastrálním územím Hostim u Berouna, které je částí města Berouna, s obcí Bubovice a s městysem Karlštejn. Na pravém břehu území obce sousedí s obcemi Tetín a Korno a s katastrálním územím Poučník v obci Karlštejn.\n\nV okolí Srbska se nachází mnoho vápencových jeskyní, největší je Ementál (1880 metrů dlouhá), z dalších např. Barrandova jeskyně (120 metrů dlouhá, 45 m hluboká). Místní jeskyně byly využívány člověkem již ve starší době kamenné. Mezi Berounem a Srbskem se také nalézají opuštěné vápencové lomy s několika podzemními štolami. Zdejší romantické skalnaté prostředí několikrát dobře posloužilo při natáčení několika filmů (například \"Zlatokopové z Arkanssasu\").\n\nNedaleko obce se nachází tradiční horolezecká oblast, díky dobré dopravní dostupnosti hojně navštěvovaná lezci z Prahy.\n\nVápencové skály v údolí Berounky mezi Berounem a Karlštejnem jsou rozčleněny do dvou desítek horolezecky popsaných sektorů. Stěny jsou většinou obráceny k jihu. Mezi nejznámější lokality patří lom \"Alkazar\" poblíž ústí Kačáku, jehož nejspodnější etáž pod \"Levým amfiteátrem\" je od roku 2011 lezeckým parkem.\n\n\n\n\n"}
{"id": "118773", "url": "https://cs.wikipedia.org/wiki?curid=118773", "title": "Zlosyň", "text": "Zlosyň\n\nObec Zlosyň se nachází v okrese Mělník, kraj Středočeský. Rozkládá se asi třináct kilometrů jihozápadně od Mělníka a šest kilometrů severovýchodně od města Kralupy nad Vltavou. Žije zde obyvatel. V obci se nachází malá kaplička. Nejvyšším bodem v obci je nepojmenovaný vrch, jehož vrchol se nachází 192 metrů nad mořem.\n\nPrvní písemná zmínka o obci pochází z roku 1316.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Zlosyň \"(490 obyvatel)\" byly v roce 1932 evidovány tyto živnosti a obchody: holič, 2 hostince, kapelník, kolář, kovář, krejčí, obchod s mlékem, 2 obuvníci, pekař, pokrývač, obchod s lahvovým pivem, 5 rolníků, 3 řezníci, 2 obchody se smíšeným zbožím, Spořitelní a záložní spolek pro obec Zlosyň, trafika.\n\nDopravní síť\nVeřejná doprava 2012\n"}
{"id": "118774", "url": "https://cs.wikipedia.org/wiki?curid=118774", "title": "Nupaky", "text": "Nupaky\n\nObec Nupaky se nachází zhruba 18 km jihovýchodně od centra hlavního města Prahy, v okrese Praha-východ, kraj Středočeský, asi 4 km západně od města Říčany. V jihozápadním sousedství obce probíhá dálnice D1. Žije zde obyvatel.\n\nPrvní písemná zmínka o obci pochází z roku 1406.\n\nK 1. lednu 2015 zde žilo 1400 obyvatel. Průměrný věk obyvatel byl 31,2 let, Nupaky tím byly v České republice obcí s nejnižším průměrným věkem.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Nupaky \"(172 obyvatel)\" byly v roce 1932 evidovány tyto živnosti a obchody: 2 hostince, kovář, trafika, 3 obchody se smíšeným zbožím, velkostatek Nouzák.\n\n\nÚzemím obce prochází dálnice D1, která se zde kříží s Pražským okruhem. Dále jsou zde silnice III. třídy:\n\nV obci má zastávku příměstská autobusová linka č.385 Praha, Opatov - Louňovice \"(V roce 2011 v pracovních dnech 25 spojů, o víkendech 17 spojů)\" .\n\n"}
{"id": "118775", "url": "https://cs.wikipedia.org/wiki?curid=118775", "title": "Těně", "text": "Těně\n\nObec Těně se nachází v okrese Rokycany v Plzeňském kraji, čtrnáct kilometrů východně od Rokycan a dvanáct kilometrů jihozápadně od Hořovic. Žije v ní obyvatel.\n\nPrvní písemná zmínka o obci pochází z roku 1391.\n\nV souvislosti se zánikem vojenského újezdu Brdy bylo k 1. lednu 2016 k obci připojeno katastrální území Těně v Brdech, které vzniklo k 10. únoru 2014. Toto území měří 15,873 km² a je zde evidováno 0 budov a 0 obyvatel.\n\nK obci Těně náleží též osada Smolárna, situovaná podél silnice Strašice–Olešná 1,5 kilometru západněji.\n\n\"(údaje ze sčítání lidu 2001, celkem 113 domů a 236 obyvatel)\"\nDále od 1. ledna 2016 patří k obci i katastrální území \"Těně v Brdech\" vyčleněné ze zrušeného vojenského újezdu Brdy.\n\n\n"}
{"id": "118776", "url": "https://cs.wikipedia.org/wiki?curid=118776", "title": "Větrušice", "text": "Větrušice\n\nObec Větrušice se nachází v okrese Praha-východ, kraj Středočeský. Rozkládá se asi třináct kilometrů severně od centra Prahy. Žije zde obyvatel.\n\nObec leží na východním (pravém) břehu Vltavy nad srázem svažujícím se k údolí řeky. Severně od obce leží národní přírodní rezervace Větrušické rokle.\n\nPrvní písemná zmínka o obci pochází z roku 1316.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Větrušice \"(453 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie ve Větrušicích, 2 hostince, kovář, 2 obuvníci, 3 řezníci, semenářství, 5 obchodů se smíšeným zbožím, trafika, velkostatek Zapotil.\n\nDopravní síť\n\nVeřejná doprava 2011\n\n"}
{"id": "118777", "url": "https://cs.wikipedia.org/wiki?curid=118777", "title": "Přibyslav (okres Náchod)", "text": "Přibyslav (okres Náchod)\n\nObec Přibyslav () se nachází v okrese Náchod, kraj Královéhradecký. Žije zde  obyvatel.\n\nPrvní písemná zmínka o obci pochází z roku 1358.\n\n\n"}
{"id": "118778", "url": "https://cs.wikipedia.org/wiki?curid=118778", "title": "Sulislav", "text": "Sulislav\n\nObec Sulislav se nachází v okrese Tachov, kraj Plzeňský. Nachází se 32 km východně od Tachova a 22 km západně od Plzně. Žije zde  obyvatel.\n\nPrvní písemná zmínka o obci pochází z roku 1193.\n\n\n\n"}
{"id": "118779", "url": "https://cs.wikipedia.org/wiki?curid=118779", "title": "Vikýřovice", "text": "Vikýřovice\n\nObec Vikýřovice (dříve též Vikéřovice a Vikárovice, německy \"Weikersdorf\") se nachází v okrese Šumperk v Olomouckém kraji. Žije zde obyvatel.\n\nObec leží v nadmořské výšce 335 m n. m. a je rozložena na levém břehu řeky Desné, která ji odděluje od protějšího Rapotína. Na jižním okraji s Vikýřovicemi splynula osada Krenišov. Na východ od obce vede železniční trať, která byla při povodních v roce 1997 zcela zničena. Vikýřovice spolu s dalšími sedmi obcemi tvoří mikroregion Svazek obcí údolí Desné, který byl vytvořen právě za účelem zprovoznění železniční tratě Šumperk - Kouty nad Desnou, Petrov nad Desnou - Sobotín.\n\nPrvní písemná zmínka o obci pochází z roku 1391.\n\nV obci se také nachází dřívější budova renesanční tvrze, z níž nápadné jsou arkády v prvním patře dvorního traktu s nárožní bosáží. Tato budova má také přes metr silné obvodové zdivo. Roku 1590 zmínil písař při sepisování majetku také tvrz ve Vikýřovicích. Posledními šlechtickými majiteli byl rod Lichtenštejnů.\n\nOd 1. ledna 1976 do 23. listopadu 1990 byla obec součástí města Šumperk.\n\n\n\nV roce 2008 získala obec ocenění \"Bílá stuha za činnost mládeže\" v rámci regionální soutěže Vesnice roku, v následujícím roce byla na druhém místě ve stejné soutěži v Olomouckém kraji a v roce 2010 byla obec oceněna cenou \"Zlatá stuha\" za celkové vítězství v Olomouckém kraji.\n\nMimo členství ve Svazku obcí Údolí Desné je obec Vikýřovce členem Spolku pro obnovu venkova Olomouckého kraje, Jeseníky - sdružení pro rozvoj cestovního ruchu a Místní akční skupiny Údolí Desné.\n\nOcenění\n\nVe čtvrtek 16. října 2014 byla udělena cena Ministerstva kultury Knihovna roku, a to ve dvou kategoriích - „základní knihovna“ a „významný počin v oblasti poskytování veřejných knihovnických a informačních služeb“. Ocenění předal ministr kultury Daniel Herman.\n\n\n"}
{"id": "118780", "url": "https://cs.wikipedia.org/wiki?curid=118780", "title": "Vrbka (okres Kroměříž)", "text": "Vrbka (okres Kroměříž)\n\nObec Vrbka se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1464. Vznik obce Vrbka sahá do 14. století a vždy byl spojen s kácením a mýcením lesů.\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "118782", "url": "https://cs.wikipedia.org/wiki?curid=118782", "title": "Vísky (okres Blansko)", "text": "Vísky (okres Blansko)\n\nObec Vísky se nachází zhruba 6 km severozápadně od Boskovic a 3,5 km jihovýchodně od Letovic v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1450. V roce 2008 zvítězila obec v krajském kole soutěže Vesnice roku.\n\n\n\n"}
{"id": "118783", "url": "https://cs.wikipedia.org/wiki?curid=118783", "title": "Ochoz u Tišnova", "text": "Ochoz u Tišnova\n\nOchoz u Tišnova (do roku 1951 jen \"Ochoz\") je obec v okrese Brno-venkov v Jihomoravském kraji. Rozkládá se v Hornosvratecké vrchovině, v přírodním parku Svratecká hornatina, přibližně 9 kilometrů severně od Tišnova. Žije zde obyvatel.\n\nPrvní písemná zmínka o obci pochází z roku 1390.\n\n\n\n"}
{"id": "118784", "url": "https://cs.wikipedia.org/wiki?curid=118784", "title": "Třtice", "text": "Třtice\n\nObec Třtice (j. č., tedy \"ta Třtice, do Třtice, ve Třtici\") se nachází v okrese Rakovník, kraj Středočeský, zhruba 13 km severovýchodně od Rakovníka a 4,5 km severozápadně od Nového Strašecí. Žije zde obyvatel. V minulosti se ves nazývala Trstice.\n\nAsi 3 km od ukončeného úseku dálnice D6 Praha – Karlovy Vary za Novým Strašecím se v širokém údolí potoka Loděnice (\"Kačáku\") při jihovýchodním úpatí návrší Kopaniny (506 m) rozkládá vesnička Třtice. Podle nálezů zuhelnatělé pšenice a několika kusů štípané industrie, lze usuzovat, že místo bylo osídleno již v mladší době kamenné (před 6 tisíci lety). První písemné zprávy jsou ovšem až ze 14. století (1352 \"Trssyticz\"). Pojmenování je odvozeno podle dr. Profouse od slova \"tresť\", pojmenování pro trstnaté rostliny. Označením \"tresť\", \"trsť\", \"třtí\" by se mohl rozumět rákos obecný (slovensky \"trsť obyčajná\"), který dosud roste hojně v okolí – lokalita V Bahnách (rašeliniště a slatinná louka), okolí rybníků i Kačáku (Loděnického potoka). Název je vlastně zdrobnělinou, tedy označením místa, kde roste malé rákosí (srov. např. kroupa → krupice). Jan Brabec v této souvislosti připomíná i dálkovou obchodní stezku, která vedla zdejším podmáčeným terénem.\n\nTřtice bývala odedávna příslušenstvím hradu Křivoklátu, stávala zde tvrz, zemanský statek s manskou služebností ke Křivoklátu. Majitelé třtického statku se často střídali – roku 1458 vlastnil jej Jan Zlýkněz z Lipna, 1506 jej měl Mikuláš Kába z Rybňan. V 16. století patřila jedna část Třtice ke Mšeci a jiná část ke Křivoklátu. Oboje připadlo pak k panství Krušovice. Posledním majitelem nájemného dvora byl Václav Kasalický, který byl 8. října 1941 zatčen a jako bývalý československý důstojník a náměstek sokolské župy umučen v koncentračním táboře v Osvětimi. Od roku 1776 měla obec školu.\n\nV roce 1928 byl do vsi zaveden telefon a o rok později se poprvé rozsvítilo elektrické světlo. Ke dni 9. 10. 2009 zde žilo 450 obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Třtice \"(760 obyvatel, poštovna)\" byly v roce 1932 evidovány tyto živnosti a obchody: cihelna, 3 obchody s dobytkem, družstvo pro rozvod elektrické energie ve Třtici, 2 holiči, 4 hostince, 2 koláři, konsum Včela, 2 kováři, krejčí, mlýn, 3 obuvníci, pekař, obchod s lahvovým pivem, pumpař, rolník, 3 řezníci, trafika, 3 obchody se smíšeným zbožím, spořitelní a záložní spolek pro Třtici, obchod se střižním zbožím\n\nDnes ve Třtici žije kolem 500 stálých obyvatel, jsou zde dvě soukromé hospody a dva obchody. V obci byl již zbudován vodovod, nyní se pracuje na kanalizaci. Na katastru obce leží velký rybník Bucek, vyhledávané rekreační středisko. V mělkém údolí mezi rybníkem Bucek a silnicí Třtice – Nové Strašecí (nedaleko od silnice Praha – Karlovy Vary) se rozkládá chráněný mokřad, nevelká přírodní rezervace V Bahnách.\n\n\"Ve zlatém štítě se zeleným kůlem vyrůstá ze sníženého zúženého modrého vlnitého břevna zlatý rákos obecný.\"\n\nOdůvodnění: Základem znaku je vertikální rozdělení na tři pole. V prostřední části na zeleném poli je symbolizována trsnatá rostlina, podle které je nejspíše obec pojmenována. Rostlina a obě krajová pole jsou okrově zlatá. Tato barva symbolizuje opuku, která je od pradávna základním stavebním materiálem tohoto kraje. Tato usazená hornina se v blízkosti i těžila. Dosud se láme v obci Hředle, kde jsou také nově pořádána sochařská sympozia. Starší zástavba (kostel, rodinné domky i stodoly) je v obci pouze z tohoto materiálu. Okrově zlatá má současně charakterizovat i dva hřbítky zvlněného terénu, mezi kterými obec leží – Kopanina jako nižší výběžek masivu Džbán a Barboru přecházející v Žalý. Zelená symbolizuje zemědělskou činnost, která byla vždy základem obživy zdejších obyvatel. Chmelnice už dávno vystřídala pole s obilovinami, řepkou a bramborami. Modré vlnité břevno symbolizuje Loděnický potok zvaný Kačák a na něm kaskádu rybníků i rezervaci.\n\n\"List tvoří tři vodorovné pruhy – žlutý, zelený a žlutý v poměru 3 : 5 : 3, poměr šířky k délce listu je 2 : 3.\"\n\nOdůvodnění: Prapor ponechává celou barevnou symboliku (žlutá jako symbol opuky a zelená jako symbol zemědělské činnosti, lesů i plošné rozdělení. Na rozdíl od znaku je zjednodušen tím, že v prostředním zeleném poli chybí trsnatá rostlina. To umožňuje věšet prapor vodorovně i svisle.\n\nKostel svatého Mikuláše byl původně gotickou stavbou a zasvěcen patrně sv. Václavovi, což by mohl dokazovat záhadný, dosud ne uspokojivě rozluštěný nápis na kameni ve zdi kostela na východní straně za kněžištěm. Ve druhé čtvrtině 18. století prošel chrám významnou barokní přestavbou podle návrhu architekta F. I. Prée. V době kolem roku 1840 byl kostel upraven do dnešní podoby. Stavba je jednolodní, sklenutá valenou klenbou s lunetami, čtvercové kněžiště je plochostropé. Kostelní věž, zakončená cibulovitou bání, skrývá vinou válečných rekvizic už jen jediný zvon ze čtyř – zvon \"Svaté Trojice\" z dílny rakovnického mistra Flemmika z roku 1607. Hlavní oltář z roku 1881 namaloval Z. J. Bernard. Roku 1875 byla na postranní oltář přivezena socha Panny Marie z pražského kostela sv. Maří Magdaleny na Malé Straně v Karmelitské ulici. Unikátní cínová křtitelnice patří dnes k expozici hradního muzea na Křivoklátě.\n\nPomník 27 vojákům z obce padlým v první světové válce byl odhalen 21. května 1923 u Lípy svobody, zasazené 3. listopadu 1918. Autorem je kamenosochař Ťoupalík ze Mšece. Na pomník obětem války přibyla bílá mramorová deska se jmény padlých a umučených za druhé světové války.\n\nŠkola ve vsi existovala již v roce 1776. Nová škola byla postavena roku 1826 (čp. 80) a další se stavěla až za druhé světové války – zahájení výuky se konalo v září 1940. S ohledem na demografický pokles byla škola zrušena v roce 1978. Dům čp. 80 byl v roce 2002 zrekonstruován na obecní úřad.\n\nRybník Bucek o rozloze 25,7 ha (jiný údaj 24,5 ha) je druhý největší rybník v regionu. Rozkládá se na horním toku potoka Loděnice (kačáku) zhruba 1,5 km jihozápadně od Třtice. O rybníku ještě v roce 1725 nebylo ani zmínky, avšak na základě určení stáří památkově chráněných dubů letních, které zpevňují svými kořeny hráz, můžeme stanovit stáří hráze nejméně na 400 let. Pod hrází rybníka stával do roku 1931 \"Budský mlýn\", známý pod názvem posledního majitele Václava Fouska – \"Fouskův mlýn\". V současnosti je rybník Bucek (malý i velký) a navazující kaskáda tzv. mšeckých rybníků (Velká a Malá Punčocha, Mlýnský, Pilský, Bilský a Červeňák), centrem rekreační oblasti chatařů. Na Bucku leží i několik kempů, takže se stává přirozeným centrem pro vodní rekreaci, houbaření v rozsáhlých lesích a cykloturistiku.\n\nTato přírodní rezervace se nachází v katastrálním území Třtice v mělkém údolí asi 1 km jižně od Třtice, v nivě Loděnického potoka za chatovou osadou pod Buckým rybníkem, západně od silnice Třtice – Nové Strašecí. Lokalita pozemků se nazývá \"V Bahnách\". Chráněné území bylo vyhlášeno již v roce 1952, jeho rozloha činí 8,6 ha, nadmořská výška 422 m. Jedná se o rašelinnou louku s bohatou květenou a společenstva slatin. Na lokalitě V Bahnech se vyskytuje řada chráněných rostlin i živočichů.\n\nPřevažujícími rostlinami jsou rákos obecný a olše lepkavá, které doprovázejí pcháč zelinný, pcháč bahenní, kakost bahenní, vrbina obecná či kostřava luční. V rákosinách se vyskytují též bezkolenec modrý, čertkus luční, krvavec toten, vrba rozmarýnolistá, ostřice Davallova, vachta trojlistá a hořec hořepník. Prolákliny porůstá vícero druhů rašeliníku, též rosnatka okrouhlolistá, bublinatka jižní, kohátka kalíškatá, tolije bahenní či všivec ladní, na rašelinných odkryvech lze spatřit tučnici obecnou.\n\nZ typických živočichů pro nížinná rašeliniště lze zmínit ještěrku živorodou nebo hraboše mokřadního.\n\nVrstva rašeliny tady dosahuje síly i 320 cm, a proto se dokonce těžila pro potřebu lázní Mšené u Budyně. Území vyžaduje trvalou péči, zejména kosení. Majitel pozemku Ing. Ivan Kasalický nechal zpracovat projekt, podle kterého se realizovaly asanační práce v letech 1994–2003 na tomto území. Plán péče pro chráněné území vychází ze zákona ČR č. 114/1992 Sb. o ochraně přírody a krajiny a prováděcí vyhlášky č. 395/1992 Sb. Monitoring provedený po předchozích asanačních zásazích potvrdil jejich význam pro vitalitu a rozšíření vzácných rostlin.\n\nMezi chráněné objekty patří i dva stromy – duby letní, jejichž stáří se odhaduje na 400 let a svými kořeny zpevňují hráz Buckého rybníka. Duby zde byly tři, ale po jednom zbývá jen torzo kmene. Duby byly patrně vysazeny v době založení rybníka Bucek.\n\nDopravní síť\n\nVeřejná doprava 2011\n"}
{"id": "118785", "url": "https://cs.wikipedia.org/wiki?curid=118785", "title": "Podmokly (okres Klatovy)", "text": "Podmokly (okres Klatovy)\n\nObec Podmokly se nachází v okrese Klatovy, kraj Plzeňský. Žije zde obyvatel. Nejbližším městem je Sušice vzdálená vzdušnou čarou asi 4 km západním směrem.\n\nPrvní písemná zmínka o obci pochází z roku 1045.\n\n\n"}
{"id": "118786", "url": "https://cs.wikipedia.org/wiki?curid=118786", "title": "Polánka (okres Plzeň-jih)", "text": "Polánka (okres Plzeň-jih)\n\nObec Polánka se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1381.\n\n\nNa jižním okraji obce u koupaliště se nachází přírodní rezervace Polánecký mokřad, na sever od obce v lesích pak přírodní památka V Houlištích.\n\n"}
{"id": "118787", "url": "https://cs.wikipedia.org/wiki?curid=118787", "title": "Ostrov (okres Chrudim)", "text": "Ostrov (okres Chrudim)\n\nObec Ostrov se nachází v okrese Chrudim, kraj Pardubický, necelých 11 km severovýchodně od Chrasti. Žije zde  obyvatel.\n\nPrvní písemná zmínka o obci pochází z roku 1318. Z obce (resp. z místní tvrze) pocházel slavný válečník Jan Talafús z Ostrova.\n\nV roce 2019 během archeologického průzkumu pod plánovanou trasou dálnice D35 u Ostrova byla nalezena dřevěná studna. Po důkladném zkoumání vědci konstatovali, že studnu lze označit za nejstarší dochovaný dřevěný objekt na světě. Stáří objektu, jehož rozměry jsou 80 x 80 cm a výška 140 cm, bylo datováno podle stáří dubového dřeva do let 5256 až 5255 před n. l., tj. do doby před více než sedmi tisíci roky. Po ukončení výzkumu by se studna měla stát součástí expozice Východočeského muzea v Pardubicích.\n\n\n"}
{"id": "118788", "url": "https://cs.wikipedia.org/wiki?curid=118788", "title": "Plužná", "text": "Plužná\n\nObec Plužná se nachází v okrese Mladá Boleslav, kraj Středočeský. Rozkládá se asi jedenáct kilometrů severozápadně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1337.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nSilniční doprava\n\nObcí prochází silnice II/272 Benátky nad Jizerou - Bezno - Plužná - Bělá pod Bezdězem.\n\nŽelezniční doprava\n\nŽelezniční stanice na území obce není. Okrajem území obce vede trať 080 Bakov nad Jizerou - Česká Lípa. Nejblíže obci je železniční stanice \"Bělá pod Bezdězem\" ve vzdálenosti 3 km ležící na trati 080 z Bakova nad Jizerou do České Lípy.\n\nAutobusová doprava\n\nObcí projížděly v pracovních dnech května 2011 autobusové linky:\n\n"}
{"id": "118789", "url": "https://cs.wikipedia.org/wiki?curid=118789", "title": "Rodná", "text": "Rodná\n\nObec Rodná () se nachází v severovýchodním výběžku Jihočeského kraje přibližně šestnáct kilometrů severovýchodně od okresního města Tábor. Žije zde obyvatel.\n\nPrvní písemná zmínka o obci, týkající se jistého Uzidila z Pohnání, jenž vlastnil v Rodným jeden lán, pochází z roku 1394. Původně se obec skutečně nazývala „Rodný“, jeden čas byla oficiálně přejmenována na „Rodné“ a v roce 1850 dostala název, jenž jí vydržel až do současnosti. Až do roku 1623 menší část obce přináležela k Dolní Hořici a větší část patřila k Radenínu. 18. června 1604 přikoupil Rodnou Jan Bernard Fünfkirchner a připojil ji ke svému panství šelmberskému a mladovožickému. Poté co byl za protistátní činy rozhodnutím císaře dne 22. dubna 1622 uvržen do vazby na Zbiroh, bylo jeho jmění zkonfiskováno.\n\nZkonfiskované statky koupil 10. února za 68 829 zlatých generálleitnant španělského krále don Baltazar de Maradas. Své panství držel do 15. října 1629, kdy jej prodává Veronice Přehořovské, rozené Častolárové z Dlouhé vsi na Měšicích. Po její smrti přešly dědictvím veškeré její statky v držení Krištofa Karla Přehořovského, jenž je držel 11 let a 7. července 1677 prodává mimo jiné i městečko Vožici spolu s Rodnou Františku Ferdinandovi hraběti z Khüenburku, císařskému komoří a kanovníku solnohradskému a pasovskému. Dále se stačili ještě vystřídat majitelé Maximilian Josef hrabě z Khüenburku, Anna Černínová z Chudenic, František Josef z Khüenburku, Leopold hrabě z Khüenburku a Karel hrabě z Khüenburku.\n\nPocházeli odtud také předci americké herečky českého původu Kim Novak, kteří v 19. století emigrovali do Chicaga.\n\n"}
{"id": "118790", "url": "https://cs.wikipedia.org/wiki?curid=118790", "title": "Malé Žernoseky", "text": "Malé Žernoseky\n\nObec Malé Žernoseky () se nachází v okrese Litoměřice v Ústeckém kraji. Žije v ní obyvatel. Leží na levém břehu Labe, přes obec Lhotka nad Labem navazuje na Lovosice, čímž spoluvytváří Lovosickou aglomeraci. S obcí Velké Žernoseky na pravém břehu je spojuje osobní přívoz.\n\nPrvní písemná zmínka o obci pochází ze zakládací listiny litoměřické kapituly sv. Štěpána z let 1056— 1057, jinde se uvádí až 1276.\n\n\n"}
{"id": "118791", "url": "https://cs.wikipedia.org/wiki?curid=118791", "title": "Sedlatice", "text": "Sedlatice\n\nObec Sedlatice () se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Schedelethiz (1257), Sedlatitz (1718, 1720, 1751) Sedlatitz a Sedlatice (1872) až k podobě Sedlatice v letech 1881 a 1924. Místní jméno vzniklo přidáním přípony -ice k staročeskému osobnímu jménu Sedlata. Pojmenování je rodu ženského, čísla pomnožného a genitiv zní Sedlatic.\n\nPrvní písemná zmínka o obci pochází z roku 1257.\n\nSedlatice leží v okrese Jihlava v Kraji Vysočina. Nachází se 2,5 km jižně od Hladova, 5 km jihozápadně od Opatova, 4 km západně od Předína, 7 km severozápadně od Želetavy, 1,5 km severně od Markvartic, 2 km severovýchodně od Staré Říše a 3,5 km od Olšan a 3,5 km jihovýchodně od Nepomuk. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Markvartická pahorkatina. Průměrná nadmořská výška činí 630 metrů. Nejvyšší bod o nadmořské výšce 663 metrů se nachází východně od obce. Západně od Sedlatic protéká Sedlatický potok, do něhož se vlévá bezejmenný tok, který prochází Sedlaticemi a na němž leží rybník. Severně od obce se na Sedlatickém potoce rozkládá Sedlatický rybník. Severovýchodní hranici katastru tvoří Horský potok.\n\nPodle sčítání 1930 zde žilo v 26 domech 156 obyvatel. 156 obyvatel se hlásilo k československé národnosti. Žilo zde 156 římských katolíků.\n\nObec má sedmičlenné zastupitelstvo, v jehož čele stojí starosta Luboš Šťastný. Ve volbách roku 2010 kandidovali jednotliví kandidáti na samostatných jednočlenných kandidátkách, nejvíce hlasů získal Luboš Šťastný st. Volební účast činila 76 %.\n\nSedlatice jsou členem Mikroregionu Telčsko a místní akční skupiny Mikroregionu Telčsko.\n\nV obci sídlí firma DZP HOLÝ, s.r.o. Obcí prochází silnice III. třídy č. 4071, která se západně od obce napojuje na komunikaci II. třídy č. 407. Dopravní obslužnost zajišťují dopravci ICOM transport a TRADO-BUS. Autobusy jezdí ve směrech Jihlava, Nová Říše, Stará Říše, Zadní Vydří, Želetava, Budeč, Znojmo, Hrotovice a Moravské Budějovice. Obcí prochází cyklistická trasa č. 5092 ze Staré Říše do Nepomuk.\n\nDěti dojíždějí do základních škol ve Staré Říši a Stonařově. Působí zde Sbor dobrovolných hasičů Sedlatice.\n\n\n\n"}
{"id": "118792", "url": "https://cs.wikipedia.org/wiki?curid=118792", "title": "Tisá", "text": "Tisá\n\nTisá () je obec v Ústeckém kraji České republiky, nacházející se v Krušných horách v blízkosti česko-německé státní hranice, asi 6 km západně od Děčína a 13 kilometrů severně od krajského města Ústí nad Labem. Žije v ní obyvatel.\n\nNázev vesnice je odvozen pomocí přípony -a(ja) ze slova tis. V historických pramenech se jméno objevuje ve tvarech: Tiesza (1653), Tisa (1654), Tißa (1787) nebo Tyssa (1833).\n\nPrvní písemná zmínka o obci pochází z roku 1653.\n\nPředchůdcem Tisé byla ves \"Šenštein\" (Schönstein) s tvrzí, která se nacházela na východním úbočí vrchu Tisá. Byla založena Vartenberky během jejich vlastnictví děčínského panství. Za vlastnictví panství rytíři z Bünau zde Günter z Bünau po roce 1554 vystavěl nový dvůr a zámek. Za třicetileté války byl zámek s dvorem a vsí v roce 1631 vypálen a nebyl již obnoven. Novým střediskem osídlení se pak stala osada Tisá.\n\nPodloží pod většinou zástavby a směrem ke státním hranicím tvoří druhohorní horniny. Na zbytku území jde o ortoruly, granulity a velice pokročilé migmatity.\n\nZ geomorfologického hlediska je Tisá součástí Krušnohorské subprovincie, konkrétně Děčínské vrchoviny a jejího podcelku Děčínské stěny, v jejichž rámci spadá pod geomorfologický okrsek Sněžnická hornatina.\n\nPodle taxonomického klasifikačního systému půd (TKSP) se v Tisé vyskytují kambizemě, podzoly a gleje. V jižní části území se jedná o půdní typ kambizem dystrická, na severu o podzol arenický, zatímco v údolích potoků lze nalézt gleje.\n\nTisá se dle Quittovy klimatické klasifikace řadí do chladné oblasti CH7 (malý cíp na jihovýchodě náleží do mírně teplé oblasti MT2). Pro oblast CH7 jsou typická krátká, mírně chladná a vlhká léta. Jara a podzimy jsou dlouhé s velkým podílem srážek, a dlouhé jsou i zimy, během nichž je po značnou část zem pokryta sněhovou pokrývkou.\n\nOblast Tisé spadá hydrologicky do povodí řeky Labe. Konkrétně náleží do dílčího povodí Ohře, Dolního Labe a ostatních přítoků Labe, v jehož rámci je součástí povodí vodních útvarů „Petrovická potok/Bahra od pramene po státní hranici“ a „Jílovský potok od pramene po ústí do Labe“. Tisou protéká stejnojmenný potok. Část obce zasahuje do chráněné oblasti přirozené akumulace vod (CHOPAV) Česká křída.\n\nDle biogeografického členění ČR náleží oblast Tisé do hercynské podprovincie, respektive do jejího Děčínského bioregionu. Z botanického hlediska je součástí fytogeografického obvodu mezofytika, kde leží na pomezí Děčínského Sněžníku (46a) a Krušnohorského podhůří vlastního (25a). Potenciální přirozenou vegetaci tvoří bikové bučiny (\"Luzelo Fagetum\").\n\nNa území obce zasahují celkem tři zvláště chráněná území. Z velkoplošných se jedná o chráněnou krajinnou oblast Labské pískovce. Maloplošné reprezentuje přírodní památka Tiské stěny a přírodní rezervace Rájecká rašeliniště. Z dalších chráněných území se jedná o pět lokalit v rámci soustavy Natura 2000. Konkrétně jde o tři evropsky významné lokality, a to Libouchecké bučiny, Olšový potok a Východní Krušnohoří, a dvě ptačí oblasti v podobě Labských pískovců a Východních Krušných hor. V Rájci kromě toho rostou památné stromy lípy malolisté (\"Tilia cordata\").\n\nV rámci územního systému ekologické stability se na území obce nachází regionální biocentrum, jímž jsou Tiské stěny.\n\nPočátkem roku 2013 žilo v obci celkem 918 obyvatel, z toho 473 mužů a 445 žen, jejichž průměrný věk činil 39 let. Podle sčítání sčítání lidu, domů a bytů z roku 2011, kdy v obci žilo 859 lidí, tvořili největší věkovou skupinu (17 %) obyvatelé ve věku od 30 do 39 let. Děti do 14 let věku představovaly 18,2 % obyvatel, zatímco senioři nad 70 let úhrnem 9,3 %. Z celkem 703 občanů obce starších 15 let je vzdělanostně nejpočetnější skupinou (32,4 %) nejvyšší ukončené vzdělání úplné střední bez maturity. Podíl vysokoškoláků dosahoval 11,9 % a bez vzdělání bylo naopak 0,3 % obyvatel.\n\nZ cenzu dále vyplývá, že ve městě žilo 416 ekonomicky aktivních občanů (48,4 ). Dohromady 88,2 % z nich se řadilo mezi zaměstnané, z nichž 72,2 % patřilo mezi zaměstnance, 7,4 % k zaměstnavatelům a zbytek pracoval na vlastní účet. Oproti tomu celých 45,6 % občanů nebylo ekonomicky aktivní (to jsou například nepracující důchodci či žáci, studenti nebo učni) a zbytek svou ekonomickou aktivitu uvést nechtěl.\n\nBěhem sčítání lidu se 68,2 % obyvatel obce přihlásilo k české národnosti. Zbývající zastoupené národnosti byly německá (0,6 %), polská (0,3 %), slovenská (0,2 %) a moravská (0,1 %). Celých 29,7 % obyvatel obce však svou národnost neuvedlo.\n\nObec je sídlem římskokatolické farnosti, která spadá pod ústecký vikariát litoměřické diecéze. Na území farnosti se nachází kostel svaté Anny, kde se konají pravidelné bohoslužby vždy první neděli v měsíci.\nPři censu prováděném v roce 2011 se 9,5 % obyvatel Tisé označilo za věřící, z toho 4,3 % se hlásilo k církvi či náboženské obci. Nejvíce obyvatel (2,8 %) se označilo za následovníky římskokatolické církve, okrajově též bylo zastoupeno Pravoslaví, Českobratrská církev evangelická a Církev československá husitská. Plných 48 % uvedlo, že je bez náboženské víry, a 42,4 % lidí odmítlo na otázku své náboženské víry odpovědět.\n\nTisá je vybavena veřejným osvětlením, vodovodem a kanalizací. Chybí plynofikace. V obci je stanice Horské služby (fungující pouze v létě).\n\nV Tisé se nachází velké množství přírodních a kulturně-historických památek. Přehled přírodních památek je blíže zmíně v sekci Ochrana životního prostředí.\n\nMístní kulturně-historické památky reprezentuje hned dvanáct kulturních památek. Pět z nich je v části Ostrov, 4 v Rájci a 3 ve vlastní Tisé. Patří mezi ně mimo jiné:\n\nTisá se nečlení na části, skládá se ale ze dvou katastrálních území: \"Tisé\" a \"Ostrova u Tisé\". Základními sídelními jednotkami jsou:\n\n"}
{"id": "118793", "url": "https://cs.wikipedia.org/wiki?curid=118793", "title": "Smrček", "text": "Smrček\n\nObec Smrček se nachází v okrese Chrudim, kraj Pardubický. Žije zde obyvatel.\n\nPrvní písemná zmínka o kostele v obci pochází z roku 1349, ale už počátkem 14. století tu stála tvrz Viléma Křeše ze Smrčku. Ta v 15. století zpustla a po roce 1443 ji Apolon z Křivan ještě obnovil. Koncem 15. století připadl Smrček k panství Žumberk, o sto let později se opět osamostatnil, ale po tvrzi nezůstalo ani památky.\n\nKe dni 28. února 2017 vznikla část obce Smrček-Na sádkách.\n\nV obci stojí kostel svaté Anny, původně gotická stavba z doby před rokem 1349, později barokně přestavěná. Jde o jednolodní stavbu s hranolovitou věží v západním průčelí. Presbytář má trojboký závěr se zbytky gotické klenby, loď plochý dřevěný strop. Hlavní oltář je trojkřídlý s uvedeným letopočtem 1669.\n\n\n"}
{"id": "118794", "url": "https://cs.wikipedia.org/wiki?curid=118794", "title": "Němčice (okres Domažlice)", "text": "Němčice (okres Domažlice)\n\nObec Němčice se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o vsi je z roku 1379 v souvislosti s hradem a panstvím Herštýn. Tato raně gotická stavba panského sídla pochází z konce 13. století. Jako rok založení se udává rok 1272.\n\nPrvním držitelem Herštýna byl v roce 1349 Břeněk z Herštýna, který byl ve službách olomouckého biskupa Jana. Olomoucký biskup byl od roku 1355 patronem kostela v 2 km vzdálené vsi Úboč. Za stavebníka hradu lze s velkou pravděpodobností považovat jeho příbuzného Buška II. z Velhartic, který byl synem společníka krále Karla IV., Buška I. z Velhartic. Dalším majitelem Herštýna byl Ježek z Velhartic, který se v letech 1360–1367 stal maršálkem královského dvora. Po jeho smrti spravovala panství Herštýn od roku 1369 vdova Ofka s nezletilým synem Janem, který se stal majitelem v roce 1385. Jan měl čtyři syny: Záviše, Arnošta, Viléma a Půtu. Půtovi patřil Herštýn až do roku 1465. Dalším vlastníkem byl Půtův syn Jan Herštýnský z Velhartic. Ten se v roce 1472 zapletl do sporů proti Albrechtovi, knížeti bavorskému. Oboustranná nenávist sílila, až v roce 1475 bavorská vojska Herštýn vypálila a pobořila. Jan Herštýnský vedl dobrodružný život, a proto byl za výpady (pálení, plenění, loupení) sťat za Daliborkou na Hradčanech v Praze.\n\nPozději byl hrad Herštýn znovu postaven Zdeňkem Dobrohoštem z tvrze Ronšperk (Poběžovice), který v roce 1510 hrad daroval svému příteli Jiřímu z Kopidlna. Tento rytíř byl však vůdcem loupeživých žoldnéřů. Panstvo, aby učinilo zadost všem ukrutnostem, se spojilo s měšťany a pod vedením rytíře Zdeňka Lva z Rožmitálu byl roku 1513 hrad dobyt. Dalším majitelem Herštýna byl jeden z nejvýznamnějších šlechticů své doby Půta Švihovský z Rýzmberka a po jeho smrti syn Břetislav, který roku 1534 prodal celé panství (ves a mlýn Úboč, ves Němčice, Vlkanov a Košenice) městu Domažlice za 2350 kop grošů. Pak došlo ke konfiskaci císařem Ferdinandem. V roce 1549 koupil Herštýn za 900 kop grošů Šebestián Markvart z Hrádku, který byl královským purkrabím z Karlštejna. V pozdějších letech panství Herštýn vč. Němčic a pustého Vlkanova (vypálen v roce 1534) připadlo české šlechtě Černínů z Chudenic.\n\nDnes je kolem zříceniny hradu přírodní rezervace (11 ha) smíšeného lesa s převahou buku a se vzácnou jarní květenou (lýkovec, jaterník, dymnivky, sasanka, áron, mařinka, kokořík…).\n\nZ roku 1785 pochází záznam o panství chudenického hraběte Jana Rudolfa Černína, jemuž obec patřila. Tehdy bylo evidováno 12 majitelů chalup, 11 dvorů, 1 hospoda, 1 kovárna a 1 obecní pastuška. V roce 1837 žilo v obci 390 obyvatel v 52 domech. Obec vlastnila 78 jiter (45 ha) lesa. Do svazku obce tehdy patřila lesovna a hájovna pod zříceninou hradu Herštýn. Zde žilo 21 obyvatel ve 4 domech. Nejvíce obyvatel žilo v obci v roce 1846: 445 v 52 obytných staveních (100 rodin), z nichž 95 se živilo zemědělstvím a lesními pracemi, zbytek řemeslem. Do první světové války (1914–1918) bylo z Němčic odvedeno 64 mužů, z toho pět padesátiletých. Na útrapy této války doplatilo šest zdejších občanů, jimž byl v roce 1930 na návsi odhalen pomník.\n\nV roce 1927 žilo v obci 360 obyvatel. Vlivem osídlení pohraničí v roce 1945 přesídlilo 17 rodin do okresů Domažlice, Klatovy, Cheb a Sokolov. Obec tím ztratila natrvalo 53 obyvatel. Úbytek obyvatel neustále pokračoval – v roce 1970 byl stav 180, v roce 1980 již jen 141. Ke dni 3. červenci 2006 zde žilo 130 obyvatel a k 2. březnu 2011 bylo v obci přihlášeno 131 stálých obyvatel.\n\nOd 17. století patří Němčice farností do Úboče, která měla tehdy dva kostely: sv. Mikuláše (postaven ve 13. století) a sv. Václava (pobořen v roce 1803).\n\nNěmčice byly vždy samostatnou obcí. Toto období bylo přerušeno v roce 1960, kdy byla včleněna pod nový MNV Úboč, a v letech 1980–1990, kdy se obec stala součástí střediskové obce Koloveč. K Němčicím byla od roku 1961 přičleněna osada Úlíkov. Od 1. ledna 1991 jsou Němčice opět samostatnou obcí.\n\n\nV minulosti byla ves Němčice ryze zemědělská. V roce 1654 byl proveden první soupis (psán česky) veškeré orné selské půdy, soupis obcí osad a jednotlivých jmen s výměrou půdy, což bylo uvedeno v tzv. berní rule. V soupisu však chyběly stavy hospodářského zvířectva. Podle tereziánského katastru hospodařilo ve vsi (patřila tehdy pod statek Ouniowicz) v roce 1713 14 sedláků, kteří obdělávali 386 strychů polí. V roce 1755 bylo již obděláváno 535 strychů polí a výtěžnost luk byla 62 dvouspřežných vozů.\n\nJednotné zemědělské družstvo v obci vzniklo v roce 1952 s výměrou 325 ha půdy, do roka však většina členů vystoupila. Zůstalo jen malé družstvo s devíti členy a čtyřiceti hektary půdy. Teprve k 1. lednu 1959 se po předběžném složitém přesvědčování, až donucování, znovu vrátili ti, kteří předtím vystoupili. V roce 1960 se změnami v samosprávě došlo i ke sloučení JZD Němčice s JZD Úboč. Sídlo bylo v Úboči a hospodařilo se na výměře 817 ha. Od roku 1980 byl vytvořen jeden velký zemědělský celek se sídlem v Kolovči s celkovou výměrou přes 2000 ha. Z družstva vystoupilo po roce 1989 několik členů, kteří začali soukromě hospodařit.\n\nZ podnětu učitele V. Mráze z Úboče a sedmi místních občanů, kterému předcházelo zakoupení a dodání ruční hasicí stříkačky na koňský pohon (21. prosince 1895), byl dne 12. ledna 1896 založen 1. dobrovolný hasičský sbor v Němčicích u Kdyně. Sbor měl 20 členů. Za dobu trvání zasahoval sbor při sedmnácti požárech, z toho pětkrát v Němčicích. V minulosti sbor pořádal různé slavnosti, jako bylo svěcení nové stříkačky v roce 1898 a v roce 1968. Členové požárního sboru hráli i divadelní představení, a to v roce 1914, 1925, 1931 a 1934. V současné době má sbor 31 členů.\n\nMezi nejdůležitější občanskou a technickou vybavenost obce patří vybudování místního vodovodu v délce 1536 metrů v roce 1965. Tomu předcházely jímací práce s výkopy v letech 1946–1949. V roce 1947 byl zřízen místní rozhlas a veřejná telefonní stanice. Elektrifikace celé obce byla provedena v roce 1948, elektrické vedení bylo nově zrenovováno v roce 1981. V roce 2001 byl vystavěn tenisový kurt.\n\nJihozápadně od vesnice se nachází zřícenina hradu Nový Herštejn. Hradní návrší je chráněno jako přírodní rezevace Herštýn. Druhé chráněné území, přírodní památka Hora se nachází na úbočích a stejnojmenného vrcholu.\n\n"}
{"id": "118795", "url": "https://cs.wikipedia.org/wiki?curid=118795", "title": "Světice", "text": "Světice\n\nObec Světice se nachází v okrese Praha-východ ve Středočeském kraji. Rozkládá se asi dvacet čtyři kilometrů jihovýchodně od centra Prahy a tři kilometry jižně od města Říčany. Žije zde obyvatel. Světice jsou součástí turistického regionu \"Ladův kraj\".\n\nSvětice leží 25 km jihovýchodním směrem od centra Prahy, na železniční trati 221 Praha – Benešov u Prahy. Nadmořská výška se pohybuje v rozmezí od 374 do 406 m n. m. Rozlohou obec zabírá plochu 117 ha. Z hlediska geomorfologického členění náleží obec k Benešovské pahorkatině.\n\nObcí protéká Říčanský potok, který pramení v blízkém okolí. Severovýchodním směrem je obec obklopena smíšenými lesy. V některých částech můžeme najít i množství jedlí bělokorých, které vypovídají o relativně dobré čistotě ovzduší.\n\nPrvní písemná zmínka o obci pochází z roku 1318.\n\nRoku 1950 se obec oddělila od obce Všestary v rámci tehdejšího okresu Říčany.\n\nV roce 2013 byla v nevyužité části objektu kulturního domu zřízena obecní základní škola, která má vyřešit nepoměr mezi počtem žáků a místy ve školách v nejbližším okolí Prahy. Škola byla později rozšířena o přístavbu pro první stupeň a budovu druhého stupně v bývalé hasičské zbrojnici.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDopravní síť\nVeřejná doprava 2011\n\n"}
{"id": "118796", "url": "https://cs.wikipedia.org/wiki?curid=118796", "title": "Racková", "text": "Racková\n\nRacková je obec, která se nachází v okrese Zlín ve Zlínském kraji. Žije zde obyvatel.\n\nSoučástí obce jsou též samoty Kučovanice, Strhanec a Opršálka, přičemž všechny měly v minulosti status místních částí. Dříve měla status místní části i zástavba zvaná \"V Revíru\", rozkládající se dnes v sousedství lesa na jihovýchodním okraji intravilánu obce. Vedle těchto výše zmíněných částí, zahrnuje zástavba obce i zástavbu bývalé obce Franckovice, která je však již zcela srostlá se zástavbou vlastní Rackové.\n\nPrvní písemná zmínka o obci pochází z roku 1397. Roku 1793 pak vznikla rozparcelováním zdejšího dvora nová obec Franckovice. Ke sloučení obou obcí došlo roku 1949.\n\n\nJsou zde tři hospody, letiště a do nedávna i koupaliště.\n\nSvé dětství zde prožila Adéla Sýkorová, česká sportovní střelkyně a držitelka bronzové medaile z LOH 2012 v Londýně.\n\n"}
{"id": "118797", "url": "https://cs.wikipedia.org/wiki?curid=118797", "title": "Všekary", "text": "Všekary\n\nObec Všekary (dříve ) se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci pochází z roku 1115.\n\n\n"}
{"id": "118798", "url": "https://cs.wikipedia.org/wiki?curid=118798", "title": "Rantířov", "text": "Rantířov\n\nObec Rantířov (německy \"Fussdorf\") se nachází v okrese Jihlava v Kraji Vysočina, přičemž téměř celý moderní katastrální územíkatastr obce leží na Moravě, ovšem zcela zanedbatelná část katastru přesahuje přes historickou česko-moravskou zemskou hranici do Čech. Žije zde obyvatel.\n\nNázev se vyvíjel od varianty Fussdorf (1365), Fusdorff (1493), Fuessdorff (1678, 1718), Fussdorff (1720), Fussdorf (1751, 1846), Fussdorf a Fusdorf (1872), Ranžířov (1881), Fussdorf a Ranžířov (1906) až k podobám Rantířov a Fussdorf v roce 1924. Německý název Fussdorf souvisí s německým slovesem fussen (usadit se) či zkomolením názvu Fuchsdorf (liščí či Liškova ves). České pojmenování vzniklo přidáním přivlastňovací přípony -jъ k osobnímu jménu Ranožír, který měl v letech 1234-1238 statky v okolí Jihlavy.\n\nPrvní písemná zmínka o obci pochází z roku 1359. V letech 1869–1930 byl osadou Hosova. V letech 1989 až 1990 byla součástí města Jihlava.. Před provedením komplexní pozemkové úpravy z roku 2006, západní a severní hranice katastru obce přesně kopírovala právě česko-moravskou zemskou hranici, pak ale obec přišla o téměř celou svoji část koryta řeky Jihlavy.\n\nRantířov leží v okrese Jihlava v Kraji Vysočina. Nachází se 5 km západně od Jihlavy a 3 km jižně od Vyskytné nad Jihlavou. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Průměrná nadmořská výška činí 494 metrů. Nejvyšší bod, Pekelský vrch (579 m n. m.), leží v jižní části území Rantířova. Obcí protéká řeka Jihlava, do které se v Rantířově z jihu vlévá bezejmenný potok, jenž pramení u Hosova.\n\nPodle sčítání 1930 zde žilo v 68 domech 411 obyvatel. 382 obyvatel se hlásilo k československé národnosti a 21 k německé. Žilo zde 380 římských katolíků, 8 evangelíků a 13 příslušníků Církve československé husitské.\n\nObec má své jedno katastrální území a dvě základní sídelní jednotky, které jsou pojmenované „Damle“ a „Rantířov“.\n\nObec má sedmičlenné zastupitelstvo, v jehož čele stojí starosta Tomáš Novotný.\n\nV obci sídlí firmy AMT SERVIS s.r.o., KOVO – ZINEK s.r.o., NOMAK s.r.o., ARBORVIA spol. s r.o., M – KOVO s.r.o., KOVORAN s.r.o., WYR s.r.o., AUDORA, s.r.o. a LEXMED s.r.o. Obcí prochází silnice III. třídy č. 01945 z Vyskytné nad Jihlavou do Jihlavy a č. 01948 do Rounku a železniční trať č. 225 z Havlíčkova Brodu do Veselí nad Lužnicí. Dopravní obslužnost zajišťují dopravci ICOM transport a České dráhy. Autobusy jezdí ve směrech Jihlava, Hojkov, Nový Rychnov, Dudín, Větrný Jeníkov, Herálec a Úsobí a vlaky ve směrech Havlíčkův Brod a Veselí nad Lužnicí. Obcí prochází cyklistická trasa č. 5215 z Vyskytné nad Jihlavou do Jihlavy a žlutě a červeně značené turistické trasy.\n\nMateřská škola KAŠTÁNEK sídlí v Rantířově. Působí zde také fotbalový klub TJ Ježek Rantířov.\n\n\nNecelých 7 km jihovýchodně od Rantířova se nachází obec s podobným jménem: Rančířov.\n\n"}
{"id": "118799", "url": "https://cs.wikipedia.org/wiki?curid=118799", "title": "Rokytovec", "text": "Rokytovec\n\nObec Rokytovec se nachází v okrese Mladá Boleslav, kraj Středočeský. Rozkládá se asi pět kilometrů západně od Mladé Boleslavi. Žije zde obyvatel.\n\n\nPrvní písemná zmínka o obci pochází z roku 1322, kdy se připomíná vladyka Milota z Rokytovce. Ves však byla dlouhá léta rozdělena na jednotlivé statky. V roce 1364 se uvádí Bedřich Cetenský z Cetně jako pán na Rokytovci. Část patřila i potomkům Milotovým Mikuláši a Milotovi, faráři Rožďalovickému, kteří drželi v roce 1368 ves Brodce. V roce 1382 je zde připomínáno úmrtí bratrů Zdeňka, Řikonise a Paška z Rokytovce. Osudy obce jsou více jak sto let neznámé, statky rokytovské se stávaly různě součástmi statků okolních. Kolem roku 1500 byl Rokytovec koupen spolu s jinými statky Václavem Klusákem z Kostelce a připojen ke statku Velké Horky. Po jeho smrti v roce 1548 si rozdělili statky synové.\n\nRokytovec připadl Oldřichovi. Roku 1556 syn Oldřicha Klusáka Albrecht Rokytovec prodal Václavovi Prockovi z Cetně, který zde vystavěl tvrz. Ten statek roku 1573 prodal Markétě Vančurové z Řehnic, která se provdala za Kaplíře ze Sulevic. Jeho bratr Vojtěch pak prodal roku 1599 Rokytovec Mikuláši z Gerstorfu a Malšvic. Ten Rokytovec opět připojil ke statku Velké Horky. Byly mu však veškeré statky jako účastníkovi stavovských bouří po roce 1620 zkonfiskovány. Tvrz poté ztratila svůj význam a patrně jako zchátralá byla zbořena či přestavěna na sýpku. V roce 1621 koupil statek Velké Horky, jehož součástí byl i Rokytovec, Jiří Benedikt Benyk z Petersdorfu. V roce 1644 zdědila statky dcera jeho Anna Marie. Dle zápisů z matriky fary strenické (Strenice 01) se připomínají od roku 1640 gruntovníci rokytovští Bláha, Daněk, Kučera, Kvapil, Matouš, Novotný, Semián, Štekr, a Vávra. V roce 1662 přibyli Bulíček, Červenka, Čistý, Kvapil, Rezek, Váňa a Adam Váňa, který byl v roce 1664 rychtářem rokytovským. V tomto roce žilo v Rokytovci 123 obyvatel. V roce 1676 prodala Anna Benyková statky Janovi Renardovi z Valmerodu. Nový držitel se stal hejtmanem boleslavského kraje. Panství horecké však prodal roce 1691 Františkovi Mikulášovi z Klíbersburku. Tímto svobodným pánem byl již příštího roku 1692 statek prodán Silvii Kateřině Šlikové z Holiče, rozené hraběnce z Vchynic. Po její smrti byl statek rozdělen mezi manžela Františka Josefa Šlika z Holiče a potomky, říšské hrabata ze Vchynic.\n\nPo smrti hraběte Šlika v roce 1740 se Horecký statek stal vlastnictvím Františka Ferdinanda Vchyňského ze Vchynic. Ten po dvou letech zemřel a poručníkem jeho nezletilých dítek se stal Filip Josef Vchyňský. Ten s povolením králové Marie Terezie prodal statky své, včetně Velkých Horek roku 1744 říšskému hraběti Františku Josefu Pachtovi z Rájova, čímš byly statky horecké s panstvím Bezenským spojeny. Připojení k panství bezenskému drželo potomstvo rodu Pachtů až ke konci 19. století. Dne 1. května 1881 prošel prodejem velkostatek bezenský, ke kterému patřily dvory velkohorský, nemyslovický i rokytovský se vším příslušenstvím, z hrabat Pachtů z Rajova na předposledního císaře rakouského Františka Josefa. V roce 1890 žilo v Rokytovci 264 obyvatel. Rok 1918, rok nabytí československé samostatnosti, znamenal také převod jmění Habsburků do rukou národa a tak také dvůr rokytovský se stal majetkem státním. Pozůstatkem někdejší tvrze je patrně sklepení pod dominujícím špýcharem, nacházejícím se uprostřed obce. Budova široká 8,5 metru je 24,5 metru dlouhá, se starší částí v délce 17,5 metru.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nSilniční doprava\n\nDo obce vedou silnice III. třídy.\n\nŽelezniční doprava\n\nŽelezniční trať ani stanice na území obce nejsou. Nejbližší železniční stanicí je \"Mladá Boleslav hlavní nádraží\" ve vzdálenosti 5 km ležící na křížení tratí 070 z Prahy do Turnova, 064 do Staré Paky, 076 do Mělníka a 071 do Nymburka.\n\nAutobusová doprava\n\nV obci zastavovaly v pracovních dnech června 2011 příměstské autobusové linky Mladá Boleslav-Krásná Ves-Bělá pod Bezdězem,Březinka \"(5 spojů tam i zpět)\" a Mladá Boleslav-Bezno-Benátky nad Jizerou \"(2 spoje tam, 3 spoje zpět)\" .\n\n"}
{"id": "118800", "url": "https://cs.wikipedia.org/wiki?curid=118800", "title": "Smědčice", "text": "Smědčice\n\nObec Smědčice se nachází v okrese Rokycany v Plzeňském kraji, nedaleko soutoku řek Klabavy a Berounky, zhruba 8,5 kilometru severozápadně od Rokycan. Žije v ní obyvatel.\n\nNázev vesnice je odvozen ze jména Smiedek ve významu ves lidí Smědkových, nebo od slova smědý (osmahlý). V historických pramenech se objevuje ve tvarech: de Zmedcich (1243), de Zmetsytz (1283), de Smeczicz (1339), Smyedzciczie (1379), in Smyedczicz (1407) a Smecžicze (1553).\n\nPrvní písemná zmínka o obci pochází z roku 1243, kdy byl vladyka Abraham ze Smědčic (\"Abraham de Zmedcich\") uveden jako svědek na darovací listině chotěšovskému klášteru. Až do sklonku 16. století bývala ves v držení drobné šlechty. Majitelé sídlili na tvrzi připomínané poprvé roku 1553, kdy ji koupili Malesičtí z Poutnova. Roku 1581 prodal Jan Malesický z Poutnova Smědčice městu Plzni, které pak bylo zdejší vrchností až do zániku feudálního zřízení. Zanikla také tvrz a také povědomí o tom, kde stála.\n\nOd roku 1850 představovaly Smědčice samostatnou obec, a to až do roku 1960, kdy došlo k začlenění pod obec Bušovice. Ke znovuosamostatnění Smědčic došlo ke dni 24. listopadu 1990; část Sedlecko, která k nim historicky náležela, však tehdy zůstala v rámci Bušovic, aniž by došlo k jejímu vyčlenění z katastrálního území \"Smědčice\". Kuriózně tak nastala situace, kdy se část jedné obce nacházela na katastru obce druhé. Teprve v roce 2009 obě obce uzavřely smlouvu o rozdělení katastrálního území Smědčice a k její realizaci došlo o čtyři roky později.\n\n\n"}
{"id": "118803", "url": "https://cs.wikipedia.org/wiki?curid=118803", "title": "Francis Preserved Leavenworth", "text": "Francis Preserved Leavenworth\n\nFrancis Preserved Leavenworth (3. září 1858, Mt. Vernon, Indiana, USA – 12. listopad 1928) byl americký astronom a od roku 1887 profesor astronomie na Haverford College, Swarthmore, Pensylvánie. Objevil 270 mlhovin a 9 dvojhvězd.\n\n"}
{"id": "118805", "url": "https://cs.wikipedia.org/wiki?curid=118805", "title": "D'Arrest", "text": "D'Arrest\n\nD'Arrest může znamenat:\n\n"}
{"id": "118807", "url": "https://cs.wikipedia.org/wiki?curid=118807", "title": "Pierre Méchain", "text": "Pierre Méchain\n\nPierre François André Méchain (16. srpen 1744, Laon, Francie – 20. září 1804, Castellón de la Plana, Španělsko) byl francouzský astronom a geograf, který má spolu s Charlesem Messierem velkou zásluhu na studiu deep sky objektů a komet.\n\nObjevil 29 nebo 30 deep-sky objektů, v závislosti na tom, jestli se počítá i M102. Osmnáct z nich je součástí Messierova katalogu.\nAsteroid 21785 byl pojmenován Méchain.\n\n"}
{"id": "118811", "url": "https://cs.wikipedia.org/wiki?curid=118811", "title": "Compiz", "text": "Compiz\n\nCompiz je prakticky první kompozitní window manager pro X Window System, který dokáže využít všech výhod OpenGL akcelerace. Komplexní integrace umožňuje provádět složité atraktivní efekty při správě aplikačních oken.\n\nPrvní oficiální verze \"Compizu\" vyšla na trh v lednu 2006 díky společnosti Novell. Přitom se prakticky současně objevila také nová softwarová architektura – Xgl.\n\nPostupem času se od Compizu odtrhl projekt Beryl, který vyvíjel tým dobrovolných vývojářů. Později však byl vývoj Berylu zastaven, některé jeho funkce přejal Compiz ostatní jsou portovány do kolekce pluginů Compiz Fusion, kterou lze do Compizu doinstalovat.\n\n\n"}
{"id": "118813", "url": "https://cs.wikipedia.org/wiki?curid=118813", "title": "Otvice", "text": "Otvice\n\nOtvice () jsou obec s  obyvateli v Ústeckém kraji v okrese Chomutov. Nachází se asi tři kilometry severovýchodně od Chomutova ve východní části okresu a v nadmořské výšce okolo 320 metrů. Prvními známými majiteli byli na konci třináctého století páni ze Šumburka, ale po většinu historie patřila vesnice k chomutovskému a později k červenohrádeckému panství. Obyvatelé se živili převážně zemědělstvím, ale od devatenáctého století začaly v okolí vznikat také hnědouhelné doly a průmyslové provozy. Od zrušení poddanství jsou samostatnou obcí.\n\nNázev vesnic byl odvozen ze jména Oto ve významu ves lidí Otových. V historických pramenech se jméno vesnice vyskytuje ve tvarech: Otiwitz (1295), Odwicz (1363), in Otwicz (1364), in Otwicz (1372 a 1416), z Otvic (1463), Vtwicze (1571), Vtwicz (1587), Vttwicze (1606), Vtwicze (1622), Udwitz (1787 a 1846).\n\nPrvní písemná zmínka o Otvicích pochází z roku 1295, kdy je bratři Fridrich a Dětřich ze Šumburka prodali dne 7. dubna chomutovské komendě řádu německých rytířů. Příbuzní Šumburků se zároveň vzdali svých nároků na vesnici. Po celé čtrnácté století potom vesnice patřila řádu, podle jehož záznamů v ní žilo sedm poddaných, kteří museli odvádět dávky v podobě obilovin. Po bitvě u Grunwaldu v roce 1410 řád nebyl schopen splácet své závazky. Jeho oslabení využil král Václav IV., zabavil mu téměř celý majetek a o rok později ho vykázal ze země. Zabavený majetek spravovala královská komora. Otvice zůstaly součástí chomutovského panství, v jehož držení se v patnáctém století vystřídala řada zástavních majitelů. Na počátku husitských válek byla vesnice někdy v letech 1421–1422 zpustošena.\n\nRoku 1465 panství zdědila Bonuše, dcera Jana Calty z Kamenné Hory. Její manžel Beneš z Veitmile vyplatil nároky řádu německých rytířů, a roku 1488 tak získal panství do osobního vlastnictví. Jeho potomkům patřilo až do roku 1560, kdy je koupil arcivévoda Ferdinand II. Tyrolský. Podle urbáře vyhotoveného u příležitosti prodeje v Otvicích žilo třicet poddaných, mezi jejichž povinnosti patřilo dva dny v roce orat na panských polích, nebo zaplatit osmnáct grošů za každý den. Vesnický rychtář vlastnil půl lánu osvobozeného od poplatků, ale za to musel vrchnosti dodávat kuřata a vejce. O tři roky později byla vesnice ohodnocena na 4 000 kop grošů a samotný panský ovčín s příslušenstvím na 4 500 kop grošů. Vesničané pěstovali pšenici, ječmen, žito, oves, hrách, zeleninu a chmel a z mléka vyráběli máslo a sýry. Ferdinand Tyrolský panství v roce 1571 prodal Bohuslavu Felixovi Hasištejnskému z Lobkovic, který otvickým nařídil nakupovat pivo výhradně v Chomutově. Jeho syn, Bohuslav Jáchym Hasištejnský z Lobkovic, panství v roce 1588 směnil se svým příbuzným Jiřím Popelem z Lobkovic za Mladou Boleslav. Nový majitel zahájil důslednou rekatolizaci panství, na kterém se v předchozích desetiletích úspěšně šířilo protestantství. V roce 1593 však vystoupil proti císaři Rudolfovi II., a o rok později byl odsouzen k doživotnímu vězení a ztrátě majetku. Rozsáhlé chomutovské panství bylo rozděleno na části a rozprodáno. Otvice koupil v roce 1605 Adam Hrzán z Harasova, který je připojil k červenohrádeckému panství, jehož součástí zůstaly až do roku 1850. Během třicetileté války byla vesnice poškozena.\n\nPodle Berní ruly z roku 1654 ve vsi žilo deset sedláků, osm chalupníků a tři poddaní bez majetku. Dalších jedenáct chalup a jeden selský statek bylo pustých. Obyvatelé dohromady vlastnili devatenáct potahů, 29 krav, čtyřicet jalovic, 31 obcí, 37 prasat a sedmnáct koz. Ve stejném roce byla vyhloubena podzemní štola, která odváděla vodu z kamencového dolu u Chomutova do Zaječic. Její propadnutí údajně způsobilo vznik Kamencového jezera, ale podle jiných zdrojů jezero vzniklo až v letech 1813–1815. Z poloviny sedmnáctého století také pochází zmínky o těžbě kvalitní hrnčířské hlíny. O těžbu kamenečných břidlic se pokoušel Jáchym Ondřej z Lichtenštejna, který panství získal v roce 1707. Jeho pokusům však zabránil zákazem soud v roce 1712. Chomutovští těžaři si totiž u panovníka stěžovali, protože podle privilegia z roku 1585 směli na zdejších ložiscích těžit jen oni. Kamenečné hutě však v roce 1720 stály i u Otvic.\n\nV roce 1773 otvičtí sedláci poprvé vyseli směs vojtěšky a jetele a rok později také brambory, které měly zabránit opakování hladomorů z předchozích let. V devatenáctém století se pěstovaly také všechny druhy obilovin, řepa, zelenina a ořechy. Ořešáková alej byla vysázena podél silnice z Otvic do Jirkova od roku 1847. Dominantním druhem ovoce byly hrušky často vyvážené do Německa. V sadech rostlo okolo tří tisíc hrušní. Součástí vesnice byl panský statek s ovčínem, ve kterém využívali rákosí z okolních rybníků jako stelivo. Od roku 1878 si statek pronajal baron Coudenhove, který v něm kromě dobytka choval několik desítek čistokrevných koní.\n\nNa konci osmnáctého století založili Buquoyové vrchnostenský hnědouhelný důl Jiří. Od roku 1813 byl v dole provozován první parní stroj v severočeské hnědouhelné pánvi určený k čerpání důlních vod. Stroj navrhl a nechal zkonstruovat majitel panství, hrabě Jiří Buquoy. Důl vystřídal řadu majitelů a s dlouhými přestávkami fungoval až do začátku dvacátého století, kdy byl na jeho místě v letech 1902 až 1905 otevřen povrchový lom. Nacházel se v místech chomutovské ulice Šichtův důl pojmenované po posledním majiteli. Celková produkce dolu dosáhla maximálně 100 000 tun uhlí. U Červeného rybníka, kde je dnes skanzen Stará ves chomutovského zooparku, byl od roku 1850 do 70. let 19. století důl Boží dar. Vytěžilo se v něm hlubinně i povrchově asi 30 000 tun uhlí. Dále se v okolí Otvic nacházely menší doly Bernard, Požehnání Ježíšovo, Concordia, Jan Nepomucký ad., ale jejich provoz skončil již okolo poloviny devatenáctého století.\n\nDevatenácté století poznamenal častý výskyt nepříznivých událostí, které poškozovaly vesnické hospodářství. Velké množství sněhu v roce 1805 zničilo ozimy, úrodu zničila také povodeň v roce 1812. Nadbytek srážek úrodu poškodil v letech 1816, 1817 a 1847. Naproti tomu rok 1835 byl tak suchý, že vyschly některé studny. Hospodaření neprospěly ani pobyty vojska v roce 1813 a 1866. Vesnice se však také rozvíjela. Obec měla vlastní chudobinec a šatlavu, bylo v ní pět hospod a z řemeslníků provozovali živnost kovář a švec. Část obyvatel pracovala v kamenolomu, v hnědouhelných dolech, továrnách a dvou cihelnách nedaleko Zaječic. 8. října 1870 byla uvedena do provozu dvojkolejná železniční trať Ústí nad Labem – Chomutov, v roce 1880 zde byla postavena i nádražní budova. V roce 1984 byla trať z důvodu postupující těžby uhlí přeložena severněji a nádraží zrušeno.\n\nV letech 1913–1915 do obce zavedli elektřinu a postavili vodovod, jehož součástí byla vodárenská věž, do které se voda čerpala elektrickým čerpadlem. První světová válka zasáhla do života obce především hospodářskými opatřeními, ale pocházelo z ní také osmnáct padlých. Otvičtí museli odevzdat kromě jednoho všechny zvony a velký nedostatek potravin přiměl místní sedláky pěstovat kvůli oleji řepku. V roce 1917 se zde ubytovali dragouni 13. regimentu z Podbořan, kteří na místním cvičišti procházeli pěchotním výcvikem. Po skončení války se Otvice staly součástí krátce existující provincie Deutschböhmen, ale 15. prosince 1918 je obsadila jednotka šesti set československých vojáků, kteří poté pokračovali dále do Chomutova. Zvýšený zájem o hnědé uhlí vedl ke znovuotevření staršího dolu Terezie, ale již v roce 1920 byla těžba ukončena. Nová jáma byla otevřena také na místě bývalého dolu Bernard, ale pro velké množství vody brzy uzavřeli i ji. Kromě zemědělství si lidé nacházeli práci v jirkovské přádelně a chomutovských či mosteckých továrnách a dolech.\n\nPřed druhou světovou válkou ve vesnici pracovala řada řemeslníků (kováři, ševci, truhláři, řezníci, krejčí, pekaři a malíř) a nacházelo se v ní pět obchodů, pět hostinců, dvě vinárny, čtyři mlékárny, dvě benzínky aj. Kromě toho zde působilo několik spolků, z nichž některé byly založené již na konci devatenáctého století. Nejstaršími byly Spolek dobrovolných hasičů založený roku 1897 a Okrašlovací spolek (1898). K dalším organizacím patřily Spolek válečných veteránů, Německý tělocvičný spolek, Německý kulturní spolek, Spolek kuželkářů a Klub hráčů na mandolínu a citeru. Během války přišla vesnice o 85 obyvatel, kteří padli, zemřeli v nemocnici na následky zranění nebo zůstali pohřešovaní. Vesnici osvobodila Rudá armáda 8. května 1945. Ve stejný den spáchalo sedmnáct členů rodiny Oberstů hromadnou sebevraždu. Důvodem prý byl strach z ruského válečného zajatce, který se zamiloval do dcery majitele statku a rodině vyhrožoval, že se zmocní jejich majetku a oni mu budou sloužit.\n\nV roce 1951 bylo založeno jednotné zemědělské družstvo a postupně proběhlo několik akcí Z. Během jedné z nich byla v šedesátých letech dvacátého století postavena samoobsluha. Zvažovalo se, že zde vznikne velký pivovar, který byl nakonec postaven v Sedlci. V sedmdesátých a osmdesátých letech byla obec ohrožena těžbou uhlí a toto nebezpečí bylo zažehnáno až roku 1988. V důsledku těžby uhlí však musela být přesunuta železniční trať dále od obce.\n\nPo roce 1990 vyrostla na severním okraji katastrálního území obce obchodní zóna sloužící zejména obyvatelům sousedního Chomutova a Jirkova.\n\nVesnice leží 3,2 km severovýchodně od Chomutova ve stejnojmenném katastrálním území s rozlohou 5,31 km². Sousedí s Jirkovem na severu, Vrskmaní na severovýchodě, Pesvicemi na východě a Chomutovem na jihu a na západě. Většinu rozlohy katastrálního území tvoří zemědělská půda: z 378 hektarů je 307 hektarů orné půdy, 58 hektarů trvalých travních porostů a zbytek připadá na zahrady a ovocné sady. Lesy a vodní plochy zabírají po devíti hektarech a zbytek rozlohy tvoří zastavěné a ostatní plochy. Koeficient ekologické stability je 0,2, což území řadí mezi nadprůměrně využívané oblasti se zřetelně narušenými přírodními strukturami a nezbytnými technickými zásahy k nahrazení základních ekologických funkcí krajiny. Protéká tudy Otvický potok, který napájí Prostřední a Otvický rybník na jihozápadním okraji vesnice.\n\nGeologické podloží Otvicka je tvořené miocenními písky, štěrky, jíly a podřadně uhelnými slojemi. Celá oblast leží v geomorfologickém celku Mostecká pánev, podcelku Chomutovsko-teplická pánev a okrsku Jirkovská pánev. Nejvyšší bod katastrálního území se nachází v jeho jihovýchodním cípu mezi Michanickým remízem a Letištěm Chomutov. Rozložení půdních typů je složité. V nejjižnějším a východním cípu katastrálního území a také na jihovýchodním okraji vesnice se vyskytují smonice na slínech. Převážnou část východní části však pokrývají pelozemě a v západní části černozemě vzniklé na spraších. V oblasti mezi Velkým otvickým rybníkem a vesnicí se na nivních sedimentech vyvinuly černice a podél severní hranice území se vyskytuje pseudoglej modální.\n\nPři sčítání lidu v roce 1921 zde žilo 1154 obyvatel (z toho 570 mužů), z nichž bylo 23 Čechoslováků, 1121 Němců a deset cizinců. Kromě tří evangelíků a dvou lidí bez vyznání patřili k římskokatolické církvi. Podle sčítání lidu z roku 1930 měla vesnice 1405 obyvatel: 66 Čechoslováků, 1325 Němců, jednoho příslušníka jiné národnosti a třináct cizinců. Výrazně převažovala římskokatolická většina, ale 24 lidí se hlásilo k evangelickým církvím, čtyři k církvi československé, tři k izraelské, pět k jiným neuvedeným církvím a 59 lidí bylo bez vyznání.\n\nPo skončení druhé světové války bylo německé obyvatelstvo odsunuto do Německa. Prvních 67 rodin muselo odejít již 7. srpna 1945. Poslední Němci odešli 26. října 1946.\n\nOtvice leží v Ústeckém kraji v okrese Chomutov a patří k ORP Chomutov. Od roku 1869 jsou samostatnou obcí. Ve dvacátém století k nim patřily dvě místní části: v letech 1961–1990 to byly Pesvice a v období 1981–1990 také Všestudy.\n\nDne 22. května 1938 se konaly volby do obecních zastupitelstev. Z rozdělených 874 hlasů v Otvicích získaly 598 hlasů Sudetoněmecká strana, 184 hlasů Německá sociální demokracie, 34 hlasů Komunistická strana Československa a 58 hlasů jiné české strany.\n\nV místních volbách se volí devět členů obecního zastupitelstva. Při volbách do obecního zastupitelstva na funkční období 2014–2018 byla volební účast v obci 59,15 % a do zastupitelstva bylo zvoleno sedm zastupitelů bez politické příslušnosti a po jednom členovi ČSSD a KSČM. Starostou se stal Pavel Ašenbrener a místostarostou Martin Kolomazník.\n\nVesnicí vede silnice druhé třídy II/251 z Jirkova přes Havraň směrem k Postoloprtům, která končí u Bitozevsi, kde se napojuje na silnici II/250. U jižního okraje vesnice končí silnice třetí třídy III/00732, která ji spojuje s Chomutovem. Severozápadní částí katastrálního území vedou dvě železniční trati. Z hlavní trati č. 130, na které se nachází železniční zastávka \"Jirkov zastávka,\" zde odbočuje trať č. 133 z Chomutova do Jirkova. Uprostřed vesnice se nedaleko kostela nachází zastávka autobusové linkové dopravy. Vesnicí také prochází cyklostezka z Chomutova do Strupčic postavená ve většině své délky na tělesu zrušené železniční trati, která vedla z Chomutova přes Otvice, Vrskmaň, Strupčice a dále do Počerad.\n\nV jihovýchodní části katastrálního území se nachází část areálu Letiště Chomutov, které vzniklo v říjnu 1938 jako provizorní vojenské letiště. Po skončení druhé světové války se na něm školili začínající piloti.\n\nVe vesnici působí spolek Baráčníků, klub důchodců a Sokol.\n\nPrvní škola byla ve vesnici již od roku 1760 a spravovali ji jezuité. Po zrušení řádu se o ni staral Studijní fond, ale v roce 1801 nechala obec postavit novou školní budovu, která byla během devatenáctého století několikrát rozšiřována. Ze dvoutřídní se škola roku 1900 rozšířila na čtyři třídy. Od roku 1947 byla obnovena mateřská škola s jeslemi, která v roce 1962 získala vlastní budovu. Základní škola fungovala až do roku 1972. Mateřskou školu provozuje obec a kromě ní se zde nachází také soukromá Základní škola a mateřská škola Nelumbo Education.\n\nUprostřed vesnice se nachází novogotický kostel svaté Barbory z roku 1902. Stojí na místě staršího barokního kostela téhož zasvěcení z roku 1655 zbořeného pro špatný stavební stav v roce 1897. Řada drobných církevních památek, ke kterým patřila dvoje boží muka, socha svatého Jana Nepomuckého u silnice do Chomutova a svatého Josefa u Kamencového jezera, se nedochovala nebo byla přemístěna. Jedinou památkově chráněnou stavbou je vodárenská věž na západním okraji vesnice.\n\n\n\n\n"}
{"id": "118815", "url": "https://cs.wikipedia.org/wiki?curid=118815", "title": "Netunice", "text": "Netunice\n\nObec Netunice (německy \"Nettonitz\") se nachází v okrese Plzeň-jih v Plzeňském kraji. Žije zde obyvatel.\n\nNázev vesnice je odvozen ze staroslavěnského slova \"tunb\" (zadarmo, z lásky) ve významu ves lidí Netunových. Lidově byla ves nazývána také Netonice. Název se v historických pramenech objevuje ve tvarech: de Natuniz (1192), de Natuliz (1193), Netunicz (1379), z Netunic (1427), z Netonic (1430), z Netonycz (1449), z Netonic (1474), Netonicze (1654).\n\nPrvní písemná zmínka o obci pochází z roku 1192.\n\nV hospodářském dvoře se dochovala budova netunické tvrze postavené neznámým stavebníkem nejspíše po roce 1500. Jako panské sídlo sloužila až do poslední čtvrtiny sedmnáctého století a roku 1780 byla přestavěna na barokní sýpku.\n\n"}
{"id": "118816", "url": "https://cs.wikipedia.org/wiki?curid=118816", "title": "Trotina", "text": "Trotina\n\nObec Trotina (něm. \"Trotin\") se nachází v okrese Trutnov, kraj Královéhradecký. Žije zde  obyvatel.\n\nPrvní písemná zmínka o obci pochází z roku 1238.\n\nObec se po určité stagnaci začíná probouzet a začínají se do ní stěhovat mladé rodiny, které zde hledají klid, krásnou krajinu a čisté prostředí. Dopravní spojení je možné do Dvora Králové a do Miletína.\n\n"}
{"id": "118817", "url": "https://cs.wikipedia.org/wiki?curid=118817", "title": "Zbyslavice", "text": "Zbyslavice\n\nObec Zbyslavice se nachází v okrese Ostrava-město v Moravskoslezském kraji. Žije zde obyvatel. Obec leží cca 15 km severozápadně od Ostravy a asi 6 km od Klimkovic. V okolí protékají potoky Sezina a Polančice. Katastr obce má 740 ha, z toho tvoří 292 ha lesní porosty a 276 ha orná půda.\n\nPrvní písemná zmínka o obci pochází z roku 1359. Tehdy obec tvořil drobný statek, jehož majitelé bydleli v dnes již neexistující dřevěné tvrzi. V roce 1902 zde byla zřízena obecní škola. Obec byla během druhé světové války osvobozena Rudou armádou dne 29. dubna 1945. Mezi místní památky patří kaple sv. Matouše a bývalý větrný mlýn, který je od roku 2001 v obecním znaku.\n\n"}
{"id": "118818", "url": "https://cs.wikipedia.org/wiki?curid=118818", "title": "Slavníč", "text": "Slavníč\n\nSlavníč () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1226.\n\n\nÚzemím obce prochází dálnice D1 a silnice III. třídy:\n\n"}
{"id": "118819", "url": "https://cs.wikipedia.org/wiki?curid=118819", "title": "Nový Poddvorov", "text": "Nový Poddvorov\n\nNový Poddvorov () je obec v okrese Hodonín v Jihomoravském kraji, 12 km západně od Hodonína. Žije zde obyvatel.\n\nJihovýchodně od obce v trati Kostelisko stávalo městečko Potvorov, které dle první písemné zmínky patřilo v roce 1261 velehradskému klášteru. Za česko-uherských válek v 15. století bylo zničeno. Území pak náleželo čejkovickému panství.\n\nNový Poddvorov zde v srpnu roku 1783 založilo 24 kolonistů, kteří přišli pravděpodobně z okolních obcí. V roce 1790 zde bylo 24 domů a 143 obyvatel. Na obecní pečeti bývala znázorněna radlice a skřivan.\n\nV roce 2010 byla jižně od obce otevřena nová, volně přístupná rozhledna Na Podluží.\n\n\n"}
{"id": "118820", "url": "https://cs.wikipedia.org/wiki?curid=118820", "title": "Zvěstovice", "text": "Zvěstovice\n\nZvěstovice () jsou obec v okrese Havlíčkův Brod v kraji Vysočina. Žije zde obyvatel.\n\nPrvní písemná zmínka o obci pochází z roku 1557.\n\n"}
{"id": "118821", "url": "https://cs.wikipedia.org/wiki?curid=118821", "title": "Vršovka", "text": "Vršovka\n\nObec Vršovka () se nachází v okrese Náchod, kraj Královéhradecký. Žije zde  obyvatel.\n\nPrvní písemná zmínka o obci pochází z roku 1527.\n\n"}
{"id": "118822", "url": "https://cs.wikipedia.org/wiki?curid=118822", "title": "Petrovičky (okres Jičín)", "text": "Petrovičky (okres Jičín)\n\nObec Petrovičky se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1393.\n\n"}
{"id": "118823", "url": "https://cs.wikipedia.org/wiki?curid=118823", "title": "Ohrazenice (okres Semily)", "text": "Ohrazenice (okres Semily)\n\nObec Ohrazenice ( \"\") se nachází v okrese Semily, kraj Liberecký, v severozápadním sousedství města Turnova. Žije zde  obyvatel.\n\nPrvní písemná zmínka o obci pochází z roku 1543.\n\n\n"}
{"id": "118824", "url": "https://cs.wikipedia.org/wiki?curid=118824", "title": "Vesce (okres Tábor)", "text": "Vesce (okres Tábor)\n\nObec Vesce () se nachází v okrese Tábor v Jihočeském kraji. Žije v ní obyvatel. Leží 2,5 km jihozápadně od Soběslavi na silnici č. 135 (směr Vlastiboř, Bechyně), která vede do oblasti Soběslavských blat.\n\nV obci se může odbočit vlevo na Mažice a Borkovice a dojet k naučné stezce Borkovická blata.\n\n\nPrvní písemná zmínka o obci pochází z roku 1421.\n\n"}
{"id": "118825", "url": "https://cs.wikipedia.org/wiki?curid=118825", "title": "Srnín", "text": "Srnín\n\nObec Srnín (německy Sirnin) se nachází v okrese Český Krumlov, kraj Jihočeský, na jihovýchodním úpatí pohoří Blanský les asi 4,5 km severovýchodně od Českého Krumlova. Žije zde  obyvatel.\n\nPrvní písemná zmínka o obci pochází z roku 1400.\n\n\n"}
{"id": "118826", "url": "https://cs.wikipedia.org/wiki?curid=118826", "title": "Valašské Příkazy", "text": "Valašské Příkazy\n\nObec Valašské Příkazy se nachází v okrese Vsetín ve Zlínském kraji. Žije zde obyvatel.\n\nPrvní písemná zmínka o obci pochází z roku 1511. Během 17. století byla ves několikrát popleněna přecházejícími armádami – v roce 1604 to byly jednotky uherského šlechtice Štěpána Bočkaje, za třicetileté války Švédové a v roce 1663, za rakousko-turecké války, na Příkazy zaútočili Tataři s Turky, kteří o život připravili čtyři vesničany. Na počátku 18. století pak byla ves vypálena kuruckými jednotkami sedmihradského knížete Františka Rákocziho.\n\nZ těchto válečných útrap se Valašské Příkazy pozvolna vzpamatovaly až v polovině 18. století. V roce 1832 ves zasáhla epidemie cholery (jeden tzv. cholerový hřbitov byl situován nad tamější pálenicí). Do roku 1849 byly Příkazy součástí brumovského panství. Roku 1828 byla ve Valašských Příkazech vybudována škola. Nová škola byla vystavěna v roce 1933 a sloužila až do roku 1973, kdy v jejich prostorech vznikla mateřská škola. Mateřská škola byla v obci provozována do roku 1991. V roce 1924 byly v obci dva hostince, pálenice, obchod se dřevem, obuvník a dva stolaři. Od roku 1925 obec oficiálně nese jméno Valašské Příkazy.\n\n"}
{"id": "118827", "url": "https://cs.wikipedia.org/wiki?curid=118827", "title": "Zdobín", "text": "Zdobín\n\nObec Zdobín (německy:\"Sdobin\") se nachází v okrese Trutnov, kraj Královéhradecký, zhruba 8 km západně od Dvora Králové nad Labem. Vesnicí probíhá silnice II/300. Žije zde  obyvatel.\n\nPrvní písemná zmínka o obci pochází z roku 1267.\n\n"}
{"id": "118828", "url": "https://cs.wikipedia.org/wiki?curid=118828", "title": "Závišice", "text": "Závišice\n\nZávišice ( ) jsou obec v okrese Nový Jičín v Moravskoslezském kraji, 3 km severozápadně od Kopřivnice. Obcí protéká z jihu na sever potok Sedlnice. Žije zde obyvatel.\n\nPrvní písemná zmínka o obci pochází z roku 1354. Od 1. dubna 1976 do 23. listopadu 1990 byla obec součástí města Kopřivnice.\n\n\n\n"}
{"id": "118829", "url": "https://cs.wikipedia.org/wiki?curid=118829", "title": "Nová Dědina (okres Kroměříž)", "text": "Nová Dědina (okres Kroměříž)\n\nObec Nová Dědina se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1350. Nynější Novou Dědinu založil 5. dubna 1656 tehdejší pán kvasického panství hrabě Jan Rottal.\n\nOvšem první stopy osídlení katastru pocházejí ze starší doby kamenné, z období posledního zalednění. V této době bylo v okolí obce situováno několik stanic lovců mamutů. Nálezy odštěpků ze severských pazourků, ale i místních surovin, jsou toho přímým dokladem. Tyto nálezy jsou uloženy v Zemském muzeu v Brně a v muzeu v Olomouci.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118830", "url": "https://cs.wikipedia.org/wiki?curid=118830", "title": "Kvášňovice", "text": "Kvášňovice\n\nObec Kvášňovice se nachází v okrese Klatovy, kraj Plzeňský. Žije zde obyvatel.\n\nObec Kvášňovice byla založena řádem cisterciáků ve 12. století. První písemná zmínka o ní pochází z roku 1364, avšak nejstarší stavbou je kostel sv. Bartoloměje postavený již kolem roku 1240.\n\nV obci bývala též škola. Zachovalé písemnosti o zdejší škole jsou již z roku 1784. Školu navštěvovaly děti místní a z dalších šesti okolních vesnic. Pro nedostatek dětí byla škola v roce 1967 zavřena. V současné době jsou v budově bývalé školy čtyři byty.\n\n\n"}
{"id": "118831", "url": "https://cs.wikipedia.org/wiki?curid=118831", "title": "Lačnov", "text": "Lačnov\n\nLačnov je obec v okrese Vsetín ve Zlínském kraji, 6 km severně od Valašských Klobouk a 3 km západně od Horní Lidče. Rozkládá se v údolí, které se svažuje od severu k jihu mezi dvěma větvemi podhůří Vizovických hor. Obcí protéká Lačnovský potok, katastrem obce dále potoky Seninka a Smolinka. Nejvyšší vrchol v katastru obce je Láz (707 m n. m.). Žije zde obyvatel.\n\nPrvní písemná zmínka o obci pochází z roku 1422, kdy se zde nacházely dvě osady, Velký a Malý Lačnov.\n\nLačnov náležel v roce 1424 k statkům hradu Brumova, z nichž část byla zastavena Miroslavovi z Cimburka. Jako součást brumovského panství se objevuje opět od počátku 16. století. Vesnice utrpěla při vpádu Tatarů v roce 1663 (údajně bylo zajato nebo zabito 93 lidí) a při vpádech kuruců v letech 1703–1710.\n\nDo roku 1849 byla obec součástí panství Brumov I, které náleželo k Uherskohradišťskému kraji. Od roku 1850 byla obec součástí politického okresu Uherský Brod (v letech 1949–1960 politického okresu Valašské Klobouky) a spadala do obvodu okresního soudu ve Valašských Kloboukách. V roce 1960 se stala součástí nynějšího okresu Vsetín. Lačnov tvoří samostatnou obec a nemá místní části.\n\nNa podzim roku 1932 byla po dlouhých letech dokončena stavba silnice z Lačnova do Horní Lidče. Dokončení umožnilo tolik potřebný kontakt se sousední obcí. Roku 1938 byla obec elektrifikována a přiřadila se k hospodářsky pokročilým obcím okresu.\n\nPrvní dřevěná školní budova byla postavena v roce 1825. Učitelem se stal soukeník Cyril Mňačko, který sloužil zároveň jako obecní písař. Škola byla v obci zřízena až počátkem 20. let 19. století a navštěvovalo ji okolo 40 žáků. V roce 1859 byla postavena zděná školní budova, rozšířena v roce 1875 na dvojtřídní. Později byla tato budova zbořena a na jejím místě v roce 1898 postavena nová trojtřídní škola.\n\n\nV katastru obce je jedno z osmi míst v České republice, na kterém roste šafrán (až 30 000 kusů).\n\n"}
{"id": "118832", "url": "https://cs.wikipedia.org/wiki?curid=118832", "title": "Rozsíčka", "text": "Rozsíčka\n\nObec Rozsíčka se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1374, kdy byla v držení kunštátského panství. Posléze v 15. století byl Kunštát spojen s lysickým panstvím a po jeho opětovném rozdělení v 16. století obec připadla městu Lysice. Později náležela ještě k panství drnovickému. Název obec získala podle místního jména Rozsocha, což mohlo nejpravděpodobněji znamenat obci umístěnou mezi dvěma kopci.\n\n\n\n\n"}
{"id": "118833", "url": "https://cs.wikipedia.org/wiki?curid=118833", "title": "Třebějice", "text": "Třebějice\n\nObec Třebějice () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o obci pochází z roku 1545.\n\n\n"}
{"id": "118834", "url": "https://cs.wikipedia.org/wiki?curid=118834", "title": "Domoraz", "text": "Domoraz\n\nObec Domoraz se nachází v okrese Klatovy, kraj Plzeňský. Žije zde obyvatel. Do vesnice vede pouze jedna asfaltová silnice, a to z 1 km vzdálených Nezamyslic.\n\nPrvní písemná zmínka o obci pochází z roku 1045.\n\n\n"}
{"id": "118835", "url": "https://cs.wikipedia.org/wiki?curid=118835", "title": "Hluchov (okres Prostějov)", "text": "Hluchov (okres Prostějov)\n\nObec Hluchov leží v přechodovém území mezi Hornomoravským úvalem a Českomoravskou vrchovinou. Prochází nim silnice z Prostějova do Konice se dvěma odbočkami, jižně k Běleckému Mlýnu a severovýchodně k Čechám pod Kosířem. Žije zde obyvatel. V jižní části obce je osamocená skupina domků zvaná „Floriánov“, nyní „Na kopci“. V jihovýchodní části řeky Romže leží bývalý hluchovský mlýn. V jádru obce leží zmodernizovaný zámek, přestavěný na obecní úřad.\n\nVes Hluchov se poprvé uvádí roku 1131. Na přelomu 16. a 17. století zde vznikla tvrz, která byla v 18. století přestavěna na barokní zámek. V roce 1872 byl Hluchov zakoupen hrabětem Sylva-Taroucca, který vlastnil sousední panství Čechy pod Kosířem. Ale zanedlouho byl zámek prodán akciové společnosti drahanovického cukrovaru, která jej využila jako skladové prostory a kanceláře. Ve 2. polovině 20. století zámek získal MNV, který budovu zmodernizoval a umístil zde kanceláře. Není známo kdy byla stržena pravá polovina zámku.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118838", "url": "https://cs.wikipedia.org/wiki?curid=118838", "title": "Pěčice", "text": "Pěčice\n\nObec Pěčice se nachází v okrese Mladá Boleslav, kraj Středočeský. Rozkládá se 10 km jihovýchodně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1290.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Pěčice s 440 obyvateli v roce 1932 byly evidovány tyto živnosti a obchody: 2 hostince, kolář, kovář, mlýn, 2 obchody se smíšeným zbožím, trafika, 2 velkostatky.\n\n\nSilniční doprava\n\nDo obce vede silnice III. třídy.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice Dobrovice ve vzdálenosti 7 km ležící na trati 071 z Nymburka do Mladé Boleslavi.\n\nAutobusová doprava\n\nV obci zastavovala v pracovních dnech května 2011 příměstská autobusová linka Mladá Boleslav-Semčice-Mcely \"(8 spojů tam, 6 spojů zpět)\" .\n\n"}
{"id": "118839", "url": "https://cs.wikipedia.org/wiki?curid=118839", "title": "Poděvousy", "text": "Poděvousy\n\nObec Poděvousy se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci pochází z roku 1115.\n\n\n"}
{"id": "118840", "url": "https://cs.wikipedia.org/wiki?curid=118840", "title": "Lhotka (okres Mělník)", "text": "Lhotka (okres Mělník)\n\nObec Lhotka se nachází v okrese Mělník, kraj Středočeský. Rozkládá se asi šest kilometrů severovýchodně od Mělníka a žije zde obyvatel.\n\nObec se skládá ze dvou částí, ležících na dvou katastrálních územích:\n\nPrvní písemná zmínka o obci pochází z roku 1318. Tehdy prodal ves i s příslušenstvím její majitel, pan Pavel z Byšic, řádu německých rytířů. Ves ale existovala už dříve. V historii obce se poté neudálo nic zajímavého, pomineme-li údajnou návštěvu Karla Hynka Máchy při jeho cestách na Kokořínsku. Až 21. června 1897 byla zprovozněna přes obec železniční trať, vedoucí z Mělníka do Mšena. Přímo Lhotkou však vlak pouze projížděl, zastávka zde byla zřízena až později, v roce 1913. Asi o kilometr dál za vsí leží původní nádraží Lhotka u Mělníka, dříve používané jako překladiště řepy z vlakové odbočky na Střednice. Dnes však je už odbočka zrušená a nádraží chátrá.\n\nLhotka měla i svou vlastní obecnou školu, založenou roku 1884. Stavba školní budovy vyšla na 6000 zlatých. V portálu nad vchodem se nachází busta J. A. Komenského. Škola v obci fungovala do roku 1976, kdy byla pro nedostatek žáků zrušena. Ještě několik let budova fungovala jako odloučené pracoviště zvláštní školy v Mělníku. V současné době prošla budova rekonstrukcí, po níž se v ní nachází místní obecní úřad, ordinace praktického lékaře a také knihovna.\n\nPo druhé světové válce se měnila skladba obyvatelstva, protože obec byla původně zemědělská a mnoho hlavně mladších lidí odešlo za prací do měst. Lhotka se i pro svou relativní blízkost hlavního města stala vyhledávanou rekreační oblastí, proto i dnes ruch v obci během letních měsíců trochu více ožívá. V posledních letech se daří obnovovat staré lidové tradice, na jaře je to maškarní masopustní průvod, vynášení zimy a vítání jara i otevírání blízkého rybníka. Během celého roku jsou pořádány výlety na divadelní představení, na místním hřišti se konají dětské dny i promítání letního kina. Lhotka také leží v cestě několika značeným turistickým cestám i cyklostezkám. V obci je několik podnikatelů, zásobování obyvatel zajišťuje obchod se smíšeným zbožím, občerstvení pak místní hostinec.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Lhotka \"(391 obyvatel)\" byly v roce 1932 evidovány tyto živnosti a obchody: výroba cementového zboží, 2 hostince, kovář, mlýn, 2 obuvníci, 10 rolníků, řezník, sadař, 2 obchody se smíšeným zbožím, stavitel, trafika.\n\nNa severním okraji vesnice se nachází, už v katastrálním území Střemy, národní přírodní památka Holý vrch.\n\nKe dni 26. 3. 2011 zde žilo 282 obyvatel, z toho 132 mužů a 150 žen. Průměrný věk obyvatel byl 43,7 let.\n\n<graph>{\"version\":2,\"width\":688,\"height\":233,\"data\":[{\"name\":\"table\",\"values\":[{\"x\":1869,\"y\":385},{\"x\":1880,\"y\":413},{\"x\":1890,\"y\":411},{\"x\":1900,\"y\":429},{\"x\":1910,\"y\":423},{\"x\":1921,\"y\":527},{\"x\":1930,\"y\":504},{\"x\":1950,\"y\":456},{\"x\":1961,\"y\":440},{\"x\":1970,\"y\":366},{\"x\":1980,\"y\":272},{\"x\":1991,\"y\":197},{\"x\":2001,\"y\":214},{\"x\":2011,\"y\":310},{\"x\":2016,\"y\":292},{\"x\":2018,\"y\":285}]}],\"scales\":[{\"name\":\"x\",\"type\":\"ordinal\",\"range\":\"width\",\"zero\":false,\"domain\":{\"data\":\"table\",\"field\":\"x\"}},{\"name\":\"y\",\"type\":\"linear\",\"range\":\"height\",\"nice\":true,\"domain\":{\"data\":\"table\",\"field\":\"y\"}}],\"axes\":[{\"type\":\"x\",\"scale\":\"x\"},{\"type\":\"y\",\"scale\":\"y\"}],\"marks\":[{\"type\":\"rect\",\"from\":{\"data\":\"table\"},\"properties\":{\"enter\":{\"x\":{\"scale\":\"x\",\"field\":\"x\"},\"y\":{\"scale\":\"y\",\"field\":\"y\"},\"y2\":{\"scale\":\"y\",\"value\":0},\"fill\":{\"value\":\"steelblue\"},\"width\":{\"scale\":\"x\",\"band\":\"true\",\"offset\":-1}}}}]}</graph>\n\nNa území obce se nachází skalní obydlí vytesané v pískovcových skalách. Jedná se o několik sklepů, které dříve sloužily jako nouzová obydlí. Zachován je jeden skalní byt, ve kterém ještě v osmdesátých letech 20.století žila paní Holubová. V dřívějších letech se o jeho správu staral turistický oddíl Kokořík z mělnického domu dětí a mládeže, v současné době patří skalní byt ve Lhotce ke stálým expozicím Regionálního muzea Mělník. Objekt s ukázkou původního zařízení, zemědělského náčiní i místních archeologických nálezů je přístupný od 1. května do 30. září vždy v sobotu a v neděli, od 10 do 12 a od 13 do 17 hodin. Základní vstupné činí 15 korun, snížené pak 8 korun.\n\n\n"}
{"id": "118841", "url": "https://cs.wikipedia.org/wiki?curid=118841", "title": "Kunkovice", "text": "Kunkovice\n\nObec Kunkovice se nachází v okrese Kroměříž ve Zlínském kraji. V roce 2017 zde žilo obyvatel. V katastru obce se nachází národní přírodní rezervace Strabišov-Oulehla.\n\nPrvní písemná zmínka o obci pochází z roku 1131. Obec má od 25. června 2012 vlastní vlajku i znak.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "118842", "url": "https://cs.wikipedia.org/wiki?curid=118842", "title": "Ostrov u Macochy", "text": "Ostrov u Macochy\n\nMěstys Ostrov u Macochy se nachází v okrese Blansko v Jihomoravském kraji. Žije zde obyvatel.\n\nPočátky historie městysu Ostrova jsou spojeny s pány z Holštejna, kteří od poloviny 13. století kolonizovali tuto oblast Drahanské vrchoviny. První písemná zmínka o obci pochází ale až z roku 1349, kdy byl Ostrov uváděn pod německým názvem Preterslag. V roce 1371, kdy Vok II. z Holštejna zapsal věno na holštejnských vsí své manželce, se vesnice nazývala jako Ostrow. Obec však nebyla pouze majetkem pánů z Holštejna, ale její část držel vladycký rod, který se po Ostrově psal. V roce 1415 se uvádí ostrovský panský dvůr, na kterém připsal věno své manželce Jiří z Holštejna a Jedovnic, bratr Voka IV. z Holštejna. V roce 1437 koupil vesnici Ostrov s kostelem, farou a dvěma rybníky jako součást holštejnského zboží Hynek z Valdštejna. Po roce 1459 se na držení Ostrova krátkodobě vystřídali páni ze Sovince a Doubravice, Černohorští z Boskovic, z Popůvek, z Rychemberku a ze Zdenína. Roku 1567 koupil vesnici Bernard Drnovský z Drnovic a Ostrov se tak stal součástí rájeckého panství. Od roku 1661 vlastnili Ostrov Rogendorfové, od roku 1763 Salmové.\nPočátkem 17. století bylo v Ostrově 42 domů, po třicetileté válce z nich bylo 9 pustých. Roku 1799 v obci žilo 649 obyvatel. V roce 1846 zde bylo už 896 obyvateli. V roce 1900 šlo o 195 domů a 1140 obyvatel.\nŠkolní docházka byla v obci zavedena roku 1785. V roce 1815 byla postavena škola. V roce 1889 byl založen sbor dobrovolných hasičů a zřízena obecní knihovna. Roku 1912 byl Ostrov povýšen na městys. Zásluhou starosty a významného celostátního lidoveckého politika Josefa Šamalíka byla roku 1923 objevena a poté zpřístupněna jeskyně Balcarka. V roce 1930 byla pro veřejnost otevřena i Císařská jeskyně. Od 10. října 2006 byl obci vrácen status městyse.\n\n\n\n"}
{"id": "118843", "url": "https://cs.wikipedia.org/wiki?curid=118843", "title": "Všetaty (okres Rakovník)", "text": "Všetaty (okres Rakovník)\n\nObec Všetaty () se nachází v okrese Rakovník, kraj Středočeský, zhruba 6,5 km jjv. od Rakovníka. Žije zde obyvatel.\n\nPrvní písemná zmínka o obci pochází z roku 1337, ale oblast okolo obce byla osídlena zřejmě již před naším letopočtem, jak o tom vypovídají archeologické nálezy popelnic z doby kultury Knovízské (10-8 století př. n. l.). V roce 1571 obec změnila majitele, když jí koupil \"Albrecht Kunš z Lukovice\" spolu s pivovarem a ovčínem.\n\nDne 19. dubna 1944 byla obec obsazena německým vojskem, když v jejím okolí přistáli parašutisté z výsadku Sulphur. Okupanti se snažili zjistit, kdo z obyvatel jim pomáhal a pro výstrahu zatkli 5 lidí, kteří byli převezeni na Pankrác a později propuštěni.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Všetaty \"(578 obyvatel)\" byly v roce 1932 evidovány tyto živnosti a obchody: autodoprava, biograf Sokol, cihelna, 2 obchody s dobytkem, družstvo pro rozvod elektrické energie ve Všetatech, 2 hostince, kapelník, 2 koláři, 2 kováři, 2 krejčí, Družstevní lihovar, mlýn, 3 obuvníci, obchod s ovocem a zeleninou, obchod s lahnovým pivem, rolník, 3 sadaři, 3 obchody se smíšeným zbožím, spořitelní a záložní spolek pro Všetaty, truhlář, zámečník.\n\n\nDopravní síť\nVeřejná doprava 2011\n\n"}
{"id": "118844", "url": "https://cs.wikipedia.org/wiki?curid=118844", "title": "Horka II", "text": "Horka II\n\nObec Horka II () se nachází v okrese Kutná Hora, kraj Středočeský, asi 2,5 km jihovýchodně od Zruče nad Sázavou. Žije zde obyvatel. Součástí obce jsou i vesnice Buda, Čejtice, Hrádek a Onšovec.\n\nPrvní písemná zmínka o obci pochází z roku 1305.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Horka \"(přísl. Buda, Čejtice, Milošovice, Onšovec, 835 obyvatel)\" byly v roce 1932 evidovány tyto živnosti a obchody: 6 hostinců, košíkář, krejčí, mlýn, obuvník, pekař, obchod s peřím, pila, 4 obchody se smíšeným zbožím, 4 trafiky, truhlář, velkostatek, zednický mistr.\n\n\nDopravní síť\n\nVeřejná doprava 2011\n\n"}
{"id": "118845", "url": "https://cs.wikipedia.org/wiki?curid=118845", "title": "Lhotka (okres Žďár nad Sázavou)", "text": "Lhotka (okres Žďár nad Sázavou)\n\nLhotka () je obec v okrese Žďár nad Sázavou v Kraji Vysočina. Žije zde obyvatel. Lhotkou protéká potok Staviště, který je levostranným přítokem řeky Sázavy.\n\nPrvní písemná zmínka o obci pochází z roku 1407. Od 1. července 1980 do 31. prosince 1991 byla obec součástí města Žďár nad Sázavou.\n\n\n\n"}
{"id": "118846", "url": "https://cs.wikipedia.org/wiki?curid=118846", "title": "Malá Losenice", "text": "Malá Losenice\n\nMalá Losenice () je obec v okrese Žďár nad Sázavou v Kraji Vysočina. Žije zde obyvatel.\n\nPrvní písemná zmínka o obci pochází z roku 1352.\n\n\n\n"}
{"id": "118847", "url": "https://cs.wikipedia.org/wiki?curid=118847", "title": "Rychnovek", "text": "Rychnovek\n\nObec Rychnovek () se nachází v okrese Náchod, kraj Královéhradecký, zhruba 3,5 km východně od Jaroměře. Rozkládá se na severu Orlické tabule, v prostoru mezi řekami Úpou a Metují. Žije zde obyvatel. Obec je členem Svazek obcí Metuje a Svazek obcí Úpa\n\n\nObcí prochází trať 032 Jaroměř - Trutnov. Vlaková zastávka se nachází v centru obce.\nDále obcí prochází silnice 2. třídy 285. Na ní se nachází autobusová zastávka linky Jaroměř - Nové Město.Nově zavedena autobusová linka Jaroměř-Zvole,Na váze.\n\nNa místě bývalého vojenského útvaru se nachází průmyslová zóna s několika podniky.K průmyslové zóně byla vybudována nová silnice,která vede mimo obec a je řádně označena.\n\nPrvní písemná zmínka o části Rychnovku pochází z roku 1497, o části Zvole je už z roku 1283, o části Doubravice je roku 1404.\n\n\n"}
{"id": "118848", "url": "https://cs.wikipedia.org/wiki?curid=118848", "title": "Líšnice (okres Praha-západ)", "text": "Líšnice (okres Praha-západ)\n\nObec Líšnice (j. č., tedy: \"ta Líšnice, do Líšnice, v Líšnici\") se nachází v okrese Praha-západ, kraj Středočeský. Rozkládá se asi 8 km jižně od města Černošice. Žije zde obyvatel.\n\nPrvní písemná zmínka o vsi pochází z roku 1337, kdy král Jan Lucemburský zastavil Petrovi z Rožmberka zdejší rýžoviště zlata (\"aurifodinas in Lesstnyczie\"). Tehdy byla ještě Líšnice nepatrnou osadou (skládající se ze čtyř usedlostí) uprostřed lesů, patřících zbraslavskému klášteru; k zásadnímu rozšíření a oficiálnímu založení vsi zakládací listinou došlo roku 1345, kdy byla vyměřena prostorná náves a zřízeny dvě desítky nových usedlostí. Severní řada usedlostí nesla název \"Velká Strana\", jižní řada \"Malá Strana\". V téže době byl zřejmě založen i kostel Všech svatých, zmiňovaný k roku 1369. Za třicetileté války byla zdevastována horní část vesnice.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Líšnice \"(355 obyvatel, katol. kostel)\" byly v roce 1932 evidovány tyto živnosti a obchody: 3 hostince, kolář, krejčí, mlýn, obuvník, 2 řezníci, 3 obchody se smíšeným zbožím, spořitelní a záložní spolek pro Líšnici, 2 trafiky.\n\nKostel Všech svatých, založený zřejmě současně se vsí, je poprvé zmiňován k roku 1369. Kolem roku 1730 byl původní dřevěný kostel nahrazen renesančním kamenným. Po požáru roku 1883 byla původní cibulovitá báň nahrazena jehlancovitě prolamovanou střechou.\n\nMinulost dnešního hostince \"U Křížů\" sahá až k počátkům vsi ve 14. století. Hostinec byl a je i centrem kulturního života obce, slouží jako kulturní sál a koncem 19. století, kdy se děti nevešly do školní budovy, zde probíhalo i školní vyučování.\n\nV severní části čtvrti Svatopluka Čecha, na soutoku Bojovského a Líšnického potoka, stojí \"Spálený mlýn\". Založení mlýna spadá do stejného období jako založení vsi. Z roku 1698, po třicetileté válce, se dochoval záznam, podle nějž mlýn zmiňovaný jako pustý pod názvem Spálený prodal zbraslavský opat Matěji Dvorskému. Podle pověstí měli ve mlýně útočiště a modlitebnu Čeští bratři. Ve druhé polovině 20. století mlýn opět zpustl, v 90. letech jej zakoupil Vladimír Mertlík a přebudoval v penzion.\n\nDatum založení školy není známo, ale funkce kantora se ve farních matrikách objevuje od roku 1696. Zpočátku se vyučovalo v domcích, první školní budova (č. p. 24) pochází z období mezi lety 1780 a 1790. Nová jednotřídní škola, v místech dnešní školy, byla pak postavena začátkem 19. století, v letech 1863–1864 rozšířena o druhou třídu. Od roku 1876 byla třetí třída zřízena v hostinci U Křížů. V roce 1888 byla původní školní třída přepážkou rozdělena na dvě. Přístavba roku 1902 školu přiblížila dnešní podobě. Malotřídní školu se podařilo uchovat dodnes. Zdejší škola ze zasloužila o vybudování naučné stezky Líšnice a podílí se na kulturním životě obce.\n\nSeverně od vesnice Líšnice, v místě zvaném v minulosti \"Korýtka\", byl kolem roku 1930 vybudován golfový areál. Počátkem 60. let byl obnoven a doplněn o další vybavení pod hlavičkou Správy služeb diplomatickému sboru. Dnes působí opět jako golfový klub, který nabízí svůj areál i veřejnosti.\n\nV severní části území obce, nedaleko Řitky, severně od dálnice D4, se nachází chatová oblast s názvem \"Jiráskova čtvrť\" (zvaná též \"Varadov\"). Chatová oblast ve východní části, při levém břehu Bojovského potoka, se nazývá \"Čtvrť Svatopluka Čecha\".\n\nSvůj dům si zde nechává stavět český tenista Tomáš Berdych.\n\nDopravní síť\n\nVeřejná doprava 2011\nVzhledem k blízkosti hlavního města Prahy a dobrému přímému dopravnímu spojení s ní je oblast hojně navštěvovaná pěšími turisty i cyklisty. Rekreační ráz dodávají území obce i obě chatové oblasti.\n\nZ Řitky přes Líšnici ke Spálenému mlýnu prochází modře značený nečíslovaný cyklistický okruh regionu Mníšecko. Částečně souběžně s ním vede žlutě značená pěší trasa k železniční zastávce Bojov, u níž navazuje mimo jiné i pěší zeleně značená trasa ke Spálenému mlýnu. Přes Jiráskovu čtvrť prochází červeně značený cyklistický okruh regionu Mníšecko. V údolí Bojovského potoka na hranici obce navazují na modře značený cyklistický okruh cyklotrasa č. 8130 směrem k Mníšku pod Brdy a červený nečíslovaný okruh směrem ke Klínci.\n\n"}
{"id": "118849", "url": "https://cs.wikipedia.org/wiki?curid=118849", "title": "Žáky", "text": "Žáky\n\nObec Žáky () se nachází v okrese Kutná Hora ve Středočeském kraji, asi 11 km jihovýchodně od Kutné Hory a 4 km jihozápadně od města Čáslav. Žije v ní obyvatel. Součástí obce je i vesnice Štrampouch.\n\nPrvní písemná zmínka o obci pochází z roku 1407.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Žáky \"(přísl. Štrampouch, 644 obyvatel)\" byly v roce 1932 evidovány tyto živnosti a obchody: 3 hostince, kolář, 2 kováři, obuvník, 8 rolníků, 5 obchodů se smíšeným zbožím, stavební družstvo, 3 trafiky, velkostatek města Čáslavi.\n\n\nDopravní síť\n\nVeřejná doprava 2011\n"}
{"id": "118850", "url": "https://cs.wikipedia.org/wiki?curid=118850", "title": "Míškovice", "text": "Míškovice\n\nObec Míškovice se nachází v okrese Kroměříž ve Zlínském kraji, zhruba 7 km jjz. od Holešova a 10 km sz. od Zlína. Leží v krajinné a etnografické oblasti Haná. Žije zde obyvatel. Střed obce je tvořen rozlehlou parkově upravenou návsí, které dominuje funkcionalistická stavba z roku 1927 – Kostel svatého Antonína Paduánského, postavený podle návrhu známého zlínského architekta F.L.Gahury.\n\nHistorický vývoj obce je spjat s holešovským panstvím. První písemná zmínka o obci pochází z roku 1397. V té době ves náležela pánům ze Šternberka a byla součástí količínského panství.\n\nPřírodním lákadlem pro turisty je nedaleký biokoridor Přírodní park Záhlinické rybníky. V Míškovicích je také biokoridor, jehož součástí je soustava tří rybníků a dvou tůní. V blízkosti obce se nachází přírodní památka Kurovický lom. V okolí se rozprostírá několik menších lesů.\n\nV obci se nachází víceúčelové sportoviště s umělým povrchem, fotbalové hřiště, malorážková a broková střelnice \"Smrtný důl\".\n\nMasopustní oslavy (vodění medvěda), Pouť sv. Antonína (13.6.), Oslavy sv. Floriana – patrona obce a SDH (4.5.), výstava ovoce a zeleniny (ČZS), výstava drobného zvířectbva (ČSCH), otevírání vody (spolek Rybářů), branný závod dětí, dětský karneval, košt slivovice (ČZS), beseda se seniory, rozsvěcení vánočního stromu, plesy a taneční zábavy.\n\nPohostinství, prodejna smíšeného zboží, Česká Pošta, kadeřnictví, kosmetika, masáže, knihovna, kulturní dům, hasičská zbrojnice, dětské hřiště, venkovní otevřený prostor \"Výletiště\"\n\nV obci se nachází mateřská škola. Základní školu děti navštěvují v sousední obci Mysločovice, která je spádová pro 6 dalších okolních obcí.\n\nPřes Míškovice prochází severojižním směrem Silnice II/438 (Teplice nad Bečvou – Otrokovice), která se následně připojuje na Silnici I/55. Napojení na dálnice D1 a D55 jsou od obce vzdáleny přibližně 10 km.\n\nRegionální doprava je zajišťována autobusy (4 linky), v obci se nachází 2 zastávky.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n\n"}
{"id": "118851", "url": "https://cs.wikipedia.org/wiki?curid=118851", "title": "Lhotky (okres Mladá Boleslav)", "text": "Lhotky (okres Mladá Boleslav)\n\nObec Lhotky se nachází v okrese Mladá Boleslav, kraj Středočeský. Rozkládá se asi třináct kilometrů východně od Mladé Boleslavi. Žije zde obyvatel.\n\n\nPrvní písemná zmínka o obci pochází z roku 1406.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Lhotky s 319 obyvateli v roce 1932 byly evidovány tyto živnosti a obchody: hostinec, kovář, 2 lomy, obuvník, obchod s lahvovým pivem, rolník, obchod se smíšeným zbožím, trafika.\n\n\nSilniční doprava\n\nDo obce vede silnice III. třídy. Okrajem území obce prochází silnice II/280 Židněves – Domousnice – Dětenice – Kopidlno.\n\nŽelezniční doprava\n\nŽelezniční trať ani stanice na území obce nejsou. Nejblíže je železniční zastávka Březno u Mladé Boleslavi (jen pro osobní dopravu) ve vzdálenosti 5 km ležící na trati 064 v úseku mezi Mladou Boleslaví a Dolním Bousovem. Nejbližší železniční stanicí (pro veškerou dopravu) je Dolní Bousov ve vzdálenosti 9 km ležící na téže trati a na trati 063 z Bakova nad Jizerou do Dolního Bousova.\n\nAutobusová doprava\n\nV obci zastavovaly v pracovních dnech května 2011 autobusové linky Mladá Boleslav-Březno-Lhotky \"(4 spoje tam i zpět)\", Mladá Boleslav-Březno-Libáň \"(5 spojů tam i zpět)\" a Mladá Boleslav-Kobylnice-Semčice \"(5 spojů tam i zpět)\" .\n\n"}
{"id": "118852", "url": "https://cs.wikipedia.org/wiki?curid=118852", "title": "Háj u Duchcova", "text": "Háj u Duchcova\n\nObec Háj u Duchcova (dříve \"Haan\" či \"Hagin\") se nachází v okrese Teplice, kraj Ústecký. Žije zde obyvatel. Leží 4 km severovýchodně od Duchcova a 8 km západně od Teplic. Nadmořská výška obce se pohybuje mezi 244 metry (na jihu obce u vlakové zastávky) až 350 metry (v části Domaslavice).\n\nNěmecký název vesnice je odvozen ze středněněmeckých slov \"hān\" či \"haen,\" která znamenala trní. Vznikl stažením staršího tvaru \"hagin\" na \"hain\" ve významu oplocené místo. Vesnice bývala rozdělena na dvě části nazývané Dolní Háj () a Horní Háj (). V historických pramenech se jméno objevuje ve tvarech: Hagn (1203), Hagin, Haglin a Hain (1207), Hayn (1341), von Heynaw (1418), Hain (1579), Haan (1787, 1833), Ober-Haan a Unter-Haan (1833), Hán dolní, Hán horní, Unter-Haan a Ober-Haan (1854).\n\n\nPrvní písemná zmínka o obci z roku 1203 je uvedena v listině, jíž král Přemysl Otakar I. potvrzuje majetky oseckému klášteru. Listina se dochovala jen v opise v kopiáři Codex Damascus (vznikl krátce před polovinou 14. století) a je považována na základě diplomatického rozboru za falsum ze 13. století.\n\n\n\n\n"}
{"id": "118853", "url": "https://cs.wikipedia.org/wiki?curid=118853", "title": "Kostelany", "text": "Kostelany\n\nObec Kostelany se nachází v okrese Kroměříž ve Zlínském kraji. Součástí obce jsou i vesnice Lhotka a Újezdsko. Žije zde obyvatel.\n\nPrvní písemná zmínka o obci pochází z roku 1667.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\nKostelany patří mezi lokality na území ČR, kde se těžila ropa. Od roku 1968 do roku 2016, kdy bylo ložisko prakticky vyčerpáno, zde bylo vytěženo 150 000 m³ ropy. Zatímco ještě v roce 2015 mělo dobývací území u Kostelan rozlohu 18,5 km², v roce 2016 se tato plocha zmenšila na pouhých 300 m².\n\n"}
{"id": "118854", "url": "https://cs.wikipedia.org/wiki?curid=118854", "title": "Hvozd (okres Rakovník)", "text": "Hvozd (okres Rakovník)\n\nObec Hvozd se nachází v okrese Rakovník, kraj Středočeský, zhruba 6 km. jihozápadně od Rakovníka. Žije zde obyvatel.\n\nObec Hvozd se skládá ze dvou částí, které obě leží v katastrálním území \"Hvozd\":\n\nPrvní písemná zmínka o obci (\"Hwozd\") pochází z roku 1352.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nDopravní síť\n\nVeřejná doprava 2011\n"}
{"id": "118855", "url": "https://cs.wikipedia.org/wiki?curid=118855", "title": "Březolupy", "text": "Březolupy\n\nObec Březolupy se nachází v okrese Uherské Hradiště ve Zlínském kraji. Žije zde obyvatel. Jsou vzdáleny 13 km od centra Uherského Hradiště a 16 km od centra Zlína. Leží v moravském národopisném regionu Slovácko, části zvané Uherskohradišťské Dolňácko.\n\nPrvní písemná zmínka o obci pochází z roku 1261.\n\n\nV minulosti se většina obyvatel živila zemědělstvím. Dnes pracují v různých místních firmách nebo dojíždějí za prací do okolních měst. Zejména do Zlína, Uherského Hradiště, Napajedel, Otrokovic, Starého Města a Kunovic.\n\n\n\n\nKaždoročně se třetí víkend v měsíci říjnu v Březolupech konají tradiční krojované Slovácké hody s právem. Tato událost je příležitostí pro prezentaci místního kroje, který patří do skupiny krojů uherskohradišťských-bílovských. Při této příležitosti navštíví obec velké množství návštěvníků z blízkého i vzdálenějšího okolí. Týden po hodech se konají hodové Dozvuky.\n\n\n"}
{"id": "118856", "url": "https://cs.wikipedia.org/wiki?curid=118856", "title": "Otín (okres Žďár nad Sázavou)", "text": "Otín (okres Žďár nad Sázavou)\n\nOtín () je obec v okrese Žďár nad Sázavou v kraji Vysočina. Leží 8 km západně od Velkého Meziříčí a 23 km východně od Jihlavy. Žije zde obyvatel.\n\n\nPrvní písemná zmínka o obci pochází z roku 1379.\n\n\n"}
{"id": "118857", "url": "https://cs.wikipedia.org/wiki?curid=118857", "title": "Skalice (okres Tábor)", "text": "Skalice (okres Tábor)\n\nObec Skalice () se nachází v okrese Tábor, kraj Jihočeský. Žije zde obyvatel.\n\n\nJejí jméno pochází od skály, na které je rozložena původní stará osada. První písemná zmínka o obci pochází z roku 1265. Roku 1265 byl majitelem Skalice Vítek z rodu Vítkovců, předek pánů z Landštejna. Roku 1377 ji vlastnili bratři Vlček a Valkoun ze Sedlce, 1397 Vítek ze Želče a jeho potomci, v roce 1491 Petr Majnuš z Březnice. Též byla majetkem Jiříka Bradáče z Toušeně a v letech 1528–1540 jeho zetě Prokopa Hýlovce z Polkovic. Do roku 1547 patřila Táboru, pak Rožmberkům a od roku 1594 městu Soběslavi.\n\n\n"}
{"id": "118859", "url": "https://cs.wikipedia.org/wiki?curid=118859", "title": "Sekeřice", "text": "Sekeřice\n\nObec Sekeřice se nachází v okrese Jičín v Královéhradeckém kraji. Žije v ní obyvatel. Dne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\nPrvní písemná zmínka o obci pochází z roku 1386.\n\n\n"}
{"id": "118860", "url": "https://cs.wikipedia.org/wiki?curid=118860", "title": "Obytce", "text": "Obytce\n\nObec Obytce se nachází v okrese Klatovy, kraj Plzeňský. Žije zde obyvatel.\n\nPrvní písemná zmínka o vesnici pochází z roku 1227. Od 30. dubna 1976 do 23. listopadu 1990 byla obec součástí města Klatovy.\n\n\n"}
{"id": "118861", "url": "https://cs.wikipedia.org/wiki?curid=118861", "title": "Násedlovice", "text": "Násedlovice\n\nNásedlovice (německy \"Nasedlowitz\") je obec v okrese Hodonín v Jihomoravském kraji, 12 km západně od Kyjova na potoku Trkmanka. Žije zde obyvatel.\n\nPrvní písemná zmínka o Násedlovicích, která potvrzuje jejich existenci, pochází až z počátku 14. století. Tento údaj ovšem nevylučuje jejich starší původ. Ví se, že nejstaršími dochovanými jmény osad jsou ta, která se stala majetkem církve. Takovým majetkem se Násedlovice staly někdy mezi lety 1323–1324, kdy je získal klášter cisterciaček, založený Eliškou Rejčkou na Starém Brně. Prvním přesně zjištěným datem vztahujícím se k počátkům obce je rok 1327, kdy cisterciačky změnily Násedlovice za Stanoviště u Tišnova, aby z tamních lesů získaly dřevo na další stavbu kláštera, a novým majitelem Násedlovic se stal drobný feudál Černín z Popic. Násedlovice nebyly příliš hospodářsky výnosné, proto se jejich majitelé, drobné rytířské rody, často střídaly. Do r. 1415 drželi Násedlovice páni z Drahotuš a pak se vlastníky panství stali postupně Znata z Melic, Břeněk Švihovský z Riesenburku, Markvart z Malenovic a Prakšic. Roku 1446 se pánem Násedlovice stal vlastník sousední obce Šenstrás Markvart z Malenovic a Prakšic. Spojené statky jsou výnosnější a ekonomicky zajímavější. Roku 1565 rozšířil o Násedlovice své ždánické panství Oldřich z Kounic. Majetek Kouniců byl však pro účast Karla Kounice na protihabsburském povstání v letech 1618–1620 zkonfiskován. Tehdy si jejich ždánické panství, tedy i Násedlovice, koupil roku 1622 Maxmilián z Lichtenštejna. Po smrti Maxmiliána se majetku ujal jeho bratr Gundaker, jehož potomstvo se udrželo na ždánickém velkostatku až do roku 1945.\n\nStaré Násedlovice neležely v těch místech jako dnešní vesnice. Rozkládaly se poněkud západněji v trati zvané dnes Stará Ves. Přesun na dnešní místo byl postupný. Nový dvůr (v místech kde je dnešní Zemas a.s.) existoval už roku 1415. Za válek Jiřího z Poděbrad s Matyášem Korvínem zanikly obce, které s Násedlovicemi sousedily. Byl to Šenhof, který se nacházel v prostoru mezi Násedlovicemi a Nenkovicemi. Dále velká osada Šenstrás, nacházející se v údolí Trkmanky jižně od Násedlovic (naproti dnešního velkokapacitního kravína). Ani Stará Ves nebyla po česko-uherských válkách znovu osídlena. Jedním z důvodů bylo, že pozemky zaniklých obcí přešly pod správu Násedlovic a jejich nová pozice byla výhodnější hlavně pro správu rybníků. Nové Násedlovice byly založeny jako široká ulice se selskými grunty postavenými vedle sebe. K přeložení osady došlo snad někdy v letech 1516–1536.\n\nJméno obce je odvozeno od osobního jména Sedlata předponou „na“ a příponou „ovici“. Znamená to, že tehdejší obyvatelé byli poddanými muže tohoto jména. Název obce procházel postupným vývojem. V zápisech z roku 1492 se uvádí jméno „na Sedloviczích“, v roce 1554 se již obec píše „Nasedlowicz“ a „Nasedlowycz“, později též „Násedlowitz“.\n\n\n\n\n\n"}
{"id": "118862", "url": "https://cs.wikipedia.org/wiki?curid=118862", "title": "Pomezí (okres Svitavy)", "text": "Pomezí (okres Svitavy)\n\nObec Pomezí (do roku 1950 Limberk, německy \"Laubendorf\") má na délku necelých 6 km a nachází se v jihozápadním cípu Svitavského okresu, Pardubického kraje, v těsném sousedství s městem Poličkou. Obec Pomezí má typickou zástavbu lánové lesní vsi. Žije zde obyvatel. Pramení zde Bílý potok, který se vlévá do Svratky. Podél hlavní komunikace a Bílého potoka se nachází usedlosti. Průměrná nadmořská výška je 560 metrů - nejvyšší bod 692 m – Findejsův vrch, nejnižší Pomezský rybník – 559m.\n\nPrvní písemná zmínka o obci pochází z roku 1265, kdy je v listině, jíž se zakládá město Polička, jmenován jako lokátor Konrád z Lewendorfu (\"Cunradus de Lewendorf\"), což byla starší forma německého názvu obce. Z listiny vyplývá, že v té době už obec a tvrz, po níž se zmiňovaný Konrád psal, existovaly.\n\nPo obci bylo několik velkých rybníků, z nichž dodnes zůstal jen dolní. Ke dni 31. prosince 2015 zde žilo 1 244 obyvatel, z toho 612 žen a 628 mužů.\n\n\n"}
{"id": "118863", "url": "https://cs.wikipedia.org/wiki?curid=118863", "title": "Vojtěchov (okres Chrudim)", "text": "Vojtěchov (okres Chrudim)\n\nObec Vojtěchov se nachází v okrese Chrudim, kraj Pardubický. Žije zde  obyvatel.\n\n\nVojtěchov se nachází v podhůří Žďárských vrchů. Vznik obce je datován na druhou polovinu 13. století, ve které vládl Přemysl Otakar II. a jeho syn Václav II.\n\nPrvní písemná zmínka pochází již z roku 1392. V těch dobách byla základem obce zemanská tvrz. Ta dostala název podle vlastního jména Vojtěch. Dle první dochované zprávy, jež pojednává o sčítání lidu v roce 1852, měl Vojtěchov 28 sedláckých usedlostí. Od vzniku obce až do roku 1848 patřila k Rychmburskému panství.\n\nK Vojtěchovu patří taktéž malá vesnice Pláňavy, o nichž pochází první písemná zmínka z roku 1706. Vesnice nejspíše vznikla z potřeb jiné práce nežli zemědělské, jelikož kolem ní byla nalezena ložiska železné rudy, z toho důvodu se také musely zřídit i nové hutě. Na jejich provoz se ale spotřebovalo velké množství dřeva. To se těžilo v okolí Pláňav a poté se z něho v milířích vyrábělo dřevěné uhlí. Dosud jsou okolo osady stopy po těchto milířích.\n\nPočátkem 19. století byl ve Vojtěchově vybudován evangelický hřbitov, na kterém se pohřbívá dosud. V horní části obce byl v těchto letech založen také obecní rybník. Na katastru obce byla v lednu 1870 stavěna železniční trať. Spojovala Pardubice a Havlíčkův Brod. První projížďka vlaku na této trati se uskutečnila 16. května 1871. 4. června 1944 zastavil první vlak na nově zřízené zastávce ve Vojtěchově. Napojení obce na elektrickou sít se uskutečnilo v létě v roce 1930. V letech 1896–1898 zde byla stavěna silnice vedoucí do Kladna a v roce 1922 silnice vedoucí do Pokřikova.\n\nVe Vojtěchově je také od roku 1884 hasičský sbor, který svoji pamětní knihu vede od svého založení dosud.\n\n"}
{"id": "118864", "url": "https://cs.wikipedia.org/wiki?curid=118864", "title": "Tašov", "text": "Tašov\n\nObec Tašov () se nachází v okrese Ústí nad Labem v Ústeckém kraji. Žije v ní obyvatel. Skály u Tašova jsou oblíbeným místem horolezců.\n\nPrvní písemná zmínka o obci pochází z roku 1188. Jméno obce je odvozeno od mužského osobního jména \"Tas\" (domácká podoba k \"Protasius\") – Tasův dvůr. Vlivem němčiny se pak název obce změnil z Tasova na Tašov. Jedná se o obec s původním slovanským osídlením.\n\nOsídlení na území dnešní obce je ale starší a datuje se již od pravěku. Ve středověku byla obec ve vlastnictví řádu johanitů. V roce 1382 patřil Tašov Střekovu a později byl součástí obce Svádov. Velké změny nastaly v roce 1568, kdy Bedřich ze Salhausenu s okolními vesnicemi vytvořil samostatný statek. V horní části obce, v místech dnešního čp. 1 byla vybudována tvrz, která byla o několik let později dokonce přestavěna na zámek. Další změny nastaly po roce 1620, kdy bylo Oldřichu Vchynskému z Vchynic celé panství zkonfiskováno. Majitelem panství se pak stal Oldřichův bratr Vilém, který byl v roce 1634 zavražděn v Chebu spolu s Albrechtem z Valdštejna. Ze zámku se toho do dnešních dnů moc nedochovalo. Zbylo v podstatě jen přízemí stavby a sklepy s původním klenutím, nyní rekreační objekt.\n\nKe dni 26. 3. 2011 zde žilo 158 obyvatel.\n\n\nObecní úřad, knihovna, smíšený obchod, hostinec, lesní činnost, autoservis, realitní kancelář, zemní práce, personální služby atd. Poštovní úřad, základní a mateřská škola v nedaleké obci Malečov cca 2 km.\n\n"}
{"id": "118866", "url": "https://cs.wikipedia.org/wiki?curid=118866", "title": "Sloupno (okres Havlíčkův Brod)", "text": "Sloupno (okres Havlíčkův Brod)\n\nSloupno () je obec v okrese Havlíčkův Brod v Kraji Vysočina, zhruba 6,5 km severovýchodně od Chotěboře. Žije zde obyvatel.\n\nPrvní písemná zmínka o obci pochází z roku 1556.\n\n\n"}
{"id": "118868", "url": "https://cs.wikipedia.org/wiki?curid=118868", "title": "Rožnov", "text": "Rožnov\n\nObec Rožnov () se nachází v okrese Náchod v Královéhradeckém kraji. Žije zde  obyvatel. Obec se nachází 5 km západně od Jaroměře, 16 km jižně od Dvora Králové a 19 km severně od Hradce Králové.\n\n\nPrvní písemná zmínka o obci pochází z roku 1387.\n\n"}
{"id": "118870", "url": "https://cs.wikipedia.org/wiki?curid=118870", "title": "Nedomice", "text": "Nedomice\n\nObec Nedomice se nachází v okrese Mělník, kraj Středočeský. Rozkládá se asi patnáct kilometrů jihovýchodně od Mělníka a sedm kilometrů východně od města Neratovice. Žije zde obyvatel. Nachází se zde základní a mateřská škola. Pěstuje se zde zelenina a víno.\n\nPrvní písemná zmínka o obci pochází z roku 1381.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Nedomice \"(464 obyvatel)\" byly v roce 1932 evidovány tyto živnosti a obchody: holič, 2 hostince, kolář, kovář, obchod s ovocem a zeleninou, řezník, 2 obchody se smíšeným zbožím, 2 švadleny, tesařský mistr, trafika, továrna na uzenářské zboží Urban.\n\n\nDopravní síť\nVeřejná doprava 2012\n\nÚzemím obce vede turistická trasa Konětopy, U Pískovny - Ovčáry - Kozly - Neratovice.\n\n"}
{"id": "118871", "url": "https://cs.wikipedia.org/wiki?curid=118871", "title": "Milovice u Hořic", "text": "Milovice u Hořic\n\nObec Milovice u Hořic se nachází v okrese Jičín v Královéhradeckém kraji, zhruba 4 km jižně od Hořic. Žije v ní obyvatel.\n\nPrvní písemná zmínka o obci pochází z roku 1369.\n\nPůsobil tu sedlák a politik Jan Janák, na počátku 20. století poslanec Českého zemského sněmu a dlouholetý okresní starosta v Hořicích.\n\n\n"}
{"id": "118872", "url": "https://cs.wikipedia.org/wiki?curid=118872", "title": "Maršov u Úpice", "text": "Maršov u Úpice\n\nObec Maršov u Úpice (do roku 1950 jen \"Maršov\") se nachází v okrese Trutnov, kraji Královéhradecký, zhruba 4,5 km jihozápadně od Úpice. Obcí protéká potok Maršovka. Žije zde obyvatel.\n\nPrvní písemná zmínka o obci pochází z roku 1495.\n\n\n"}
{"id": "118873", "url": "https://cs.wikipedia.org/wiki?curid=118873", "title": "Radějovice (okres Praha-východ)", "text": "Radějovice (okres Praha-východ)\n\nObec Radějovice (něm. \"Radeiowitz\") se nachází v okrese Praha-východ ve Středočeském kraji asi 12 km jihozápadně od Říčan. Žije zde obyvatel. Součástí obce je i vesnice Olešky. Dne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\nPrvní písemná zmínka o obci pochází z roku 1227.\n\nV obci se narodil a zemřel Josef Hotový, český kapelník, skladatel taneční hudby a varhaník (1904–1975).\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Radějovice \"(198 obyvatel)\" byly v roce 1932 evidovány tyto živnosti a obchody: 3 hostince, 3 obuvníci, rolník, 2 obchody se smíšeným zbožím, trafika, truhlář.\n\nPůvodně románský tribunový kostel byl postaven pravděpodobně již v 1. polovině 13. století. První písemná zmínka pochází z roku 1386. Kostel byl nejprve goticky a později barokně upraven.\n\nZ architektonického pohledu se jedná se o jednolodní kostel s obdélníkovým presbytářem se sakristií a hranolovou věží v západním průčelí. Presbytář je sklenutý křížovou klenbou s hřebínky. Loď kostela má plochý strop, na severní, jižní a západní straně se nacházejí gotické nástěnné malby z 2. poloviny 14. století.\n\nDopravní síť\n\nVeřejná doprava 2011\n\n"}
{"id": "118874", "url": "https://cs.wikipedia.org/wiki?curid=118874", "title": "Pustá Rybná", "text": "Pustá Rybná\n\nObec Pustá Rybná se nachází v okrese Svitavy v Pardubickém kraji. Žije zde  obyvatel.\n\nPrvní písemná zmínka o obci pochází z roku 1392. Ves patřila do panství rychmburského, až v roce 1474 koupila Polička některá práva v obci a zřejmě od té doby se Pustá Rybná dělí na část náležející královskému městu Polička a část náležející k panství rychmburskému.\n\nV první polovině 17. století zde stála skelná huť v místech, které se dodnes nazývají „Hutiska“. Před třicetiletou válkou byl majitelem hutě rychtář Hübel(?), který vlastnil místní půdu a velkou část lesa. Na práci v huti si Hübel pozval skláře z Německa. Sklárna prosperovala, ale Hübel o svůj majetek z neznámých důvodů přišel. V roce 1652 měl huť pronajatou Jiří Schürer z Waldheimu. V roce 1660 a 1661 byla v provozu pod vedením mistra Jiříka Prayzlera [Preisler]. Huť vyráběla duté, ale i malované sklo, modré láhve a okenní výplně. V letech 1671 až 1678 je osazenstvo hutě uváděno opakovaně na základě zpovědních seznamů jako kacířské pod vedením huťmistra Christiána Praislera a od roku 1675 Floriána Praislera. V Tereziánském katastru z roku 1741 se však již nenalézá.\n\n\nV obci také stojí evangelický kostel s farou a malý filiální kostel svatého Bartoloměje.\n\n\n"}
{"id": "118875", "url": "https://cs.wikipedia.org/wiki?curid=118875", "title": "Ždírec (okres Plzeň-jih)", "text": "Ždírec (okres Plzeň-jih)\n\nŽdírec (německy \"Schdiretz\") se nachází v okrese Plzeň-jih a náleží pod Plzeňský kraj. Leží asi 29 km jihovýchodně od centra Plzně a 5 km jihovýchodně od města Blovice. Žije zde obyvatel. Protéká zde řeka Úslava.\n\nŽdírec se skládá ze čtyř částí: Ždírec, Myť, Žďár a Smederov. Tyto části se jako správní celek propojily v roce 1960. V současné době je Myť největším satelitem obce. Ždírec leží v průměrné nadmořské výšce 418 metrů nad mořem, jeho celková katastrální plocha je 934 ha, z toho orná půda zabírá pouze 35 procent, přibližně jedna třetina výměry celkové plochy je zalesněná. Obec se nachází na hlavní železniční trati Plzeň - České Budějovice a je zde i železniční stanice. Ve vsi se nachází obecní úřad, knihovna, hospoda, prodejna potravin, kostel a hřbitov. Obec má vlastní znak a vlajku.\n\nPrvní historické dokumenty zmiňují Žďár, jehož počátky jsou z let 1326, kdy zde byl také postaven gotický kostel sv. Václava. Ždírec je zhruba o 50 let mladší, první zmínka o obci se nachází v historických pramenech v roce 1376. Smederov, kde nejdříve vyrostla rytířská tvrz, je datován už od roku 1654. V roce 1789 se ke Ždírci začala připojovat její současná druhá polovina zvaná Myť, jejíž název pravděpodobně pochází od slova \"mýtiti\". V 17. století se v okolí obce těžila a zpracovávala železná ruda.\n\nMezi nejvýznamnější památku obce patří gotický kostel sv. Václava ve Žďáru, který je obklopený hřbitovem. Byl postaven v 1. polovině 14. století. Z této doby se dochoval jižní portál odkrytý v roce 1932 pod nánosy omítky a především unikátní fresková výzdoba presbytáře z doby kolem roku 1350 zachycující výjevy ze svatováclavské legendy. Kostel byl v průběhu staletí ještě několikrát upraven, zejména pak v 19. století, kdy byla například zvýšena věž. Za zmínku také stojí klasicistní kaple Panny Marie Klatovské na návsi ve Smederově. Má svoji zvláštnost – je rozdělena na dvě části, každá část má svůj vlastní vstup. V první části je klasická kaplička s ústředním obrazem Panny Marie Klatovské a v druhé části je umístěn betlém.\n\n\n"}
{"id": "118876", "url": "https://cs.wikipedia.org/wiki?curid=118876", "title": "Vrážné", "text": "Vrážné\n\nObec Vrážné (něm. \"Brohsen\") se nachází v okrese Svitavy v Pardubickém kraji. Žije zde  obyvatel.\n\nPrvní písemná zmínka o obci pochází z roku 1258.\n\n\n\nObcí protéká bezejmenný pravostranný přítok Nectavy, do které se vlévá jihozápadně od vsi. Nectava je pravostranným přítokem Jevíčky.\n\n\n"}
{"id": "118877", "url": "https://cs.wikipedia.org/wiki?curid=118877", "title": "Blažim (okres Louny)", "text": "Blažim (okres Louny)\n\nObec Blažim se nachází v okrese Louny v Ústeckém kraji. Žije v něm obyvatel.\n\nPrvní písemná zmínka o obci pochází z roku 1332.\n\n\n"}
{"id": "118878", "url": "https://cs.wikipedia.org/wiki?curid=118878", "title": "Nevcehle", "text": "Nevcehle\n\nObec Nevcehle () se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Nebzyhen (1355), Newtyel (1390), Netěhly (1411), Newtiehle (1447), Newczehle (1480, 1678), Newcžehle (1718), Neuczehle (1751), Newzehle (1846), Newzehle a Nevcehle (1872) až k podobě Nevcehle v letech 1881 a 1924). Místní jméno pochází z německého slova Neuziehen a znamenalo místo, kam se někdo nově přistěhoval. Název byl vytvořen jihlavskými horníky ve 13. století, kteří zde zakládali nové štoly a podnikali.\n\nPrvní písemná zmínka o obci pochází z roku 1355. V roce 1530 vesnici koupilo město Jihlava.\n\nSbor dobrovolných hasičů vznikl v roce 1892. V roce 2012 měl přes 90 členů.\n\nNevcehle leží v okrese Jihlava v Kraji Vysočina. Nachází se 8 km jihozápadně od Stonařova, 3,5 km západně od Nepomuk, 8 km severovýchodně od Telče a 11 km jihovýchodně od Třeště. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jehož rámci spadá pod geomorfologický okrsek Puklická pahorkatina. Průměrná nadmořská výška činí 586 metrů. Nejvyšší bod, Díly (661 m n. m.), leží jihovýchodně od obce. Severní částí katastru protéká pavlovský přítok Moravské Dyje, obcí protéká Nevcehelský potok, který se zleva jihozápadně od vsi vlévá do Moravské Dyje a jižní hranice katastru tvoří potok Řečice.\n\nPodle sčítání 1930 zde žilo v 73 domech 368 obyvatel. 366 obyvatel se hlásilo k československé národnosti a 2 k německé. Žilo zde 348 římských katolíků, 2 evangelíci a 18 příslušníků Církve československé husitské.\n\nObec má sedmičlenné zastupitelstvo, v jehož čele stojí starosta Karel Hirš.\n\nObec je členem mikroregionů Telčsko a Sdružení pro likvidaci komunálního odpadu Borek a místní akční skupiny Mikroregionu Telčsko.\n\nV obci sídlí firmy Zemědělské družstvo Sedlejov, HUNSGAS s.r.o. a obchod firmy LAPEK, a.s.. Obcí prochází silnice II. třídy č. 403 z Urbanova do Pavlova a komunikace III. třídy č. 4037 do Nepomuk. Dopravní obslužnost zajišťují dopravci ICOM transport a Radek Čech - Autobusová doprava. Autobusy jezdí ve směrech Jihlava, Dačice, Bítov, Telč, Stará Říše a Zadní Vydří.\n\nSídlí zde Mateřská škola Nevcehle, která má kapacitu 25 dětí. Místní děti navštěvují Základní školu Urbanov, která má dvě třídy pro 1.–5. ročník a ve školním roce 2013/2014 ji navštěvovalo 13 žáků. Druhý stupeň absolvují v Telči. Působí zde Sbor dobrovolných hasičů.\n\n\n"}
{"id": "118879", "url": "https://cs.wikipedia.org/wiki?curid=118879", "title": "Panoší Újezd", "text": "Panoší Újezd\n\nObec Panoší Újezd se nachází v okrese Rakovník, kraj Středočeský, zhruba 8 km jjz. od Rakovníka. Žije zde obyvatel.\n\nPanoší Újezd je členem Sdružení obcí mikroregionu Balkán a Regionálního sdružení Křivoklátsko.\n\nPrvní písemná zmínka o obci pochází z roku 1352, podle názvu obce se však dá předpokládat, že je ještě mnohem starší. Umístění v lokalitě kolem rakovnické kotliny nabízí domněnku, že obec byla osídlena již v pohanských dobách. Přívlastek Panoší získala obec podle manů, kteří zde dostávali půdu - újezdy, tj. území, které se dá za určitou dobu objet koňmo, za to byli povinni vykonávat zbrojnošskou službu na nedalekém hradě Krakovci. Později jejich povinnosti převzal hrad Křivoklát. Panoší Újezd kvetl zejména za vlády Lucemburků. Místní kostel Nanebevzetí Panny Marie je již od 14. století kostelem farním. Ten byl v roce 1718 zbořen a vznikl kostel nový, který bez úprav setrval do dnešní doby.\n\nPo husitských válkách velká ves téměř zanikla, vhodné klima způsobené vládou Jiříka z Poděbrad však způsobilo další populační explozi. Na přelomu 15. a 16. století vedl narůstající počet obyvatel k založení nové obce - Nového Újezda (ležel v místě současné vsi), který později dostal přívlastek Velký, neboť rozlohou brzy překonal svého staršího sourozence. Ke spojení obou vsí došlo až těsně před druhou světovou válkou, roku 1937. Název pro společné sídlo dala starší z obou osad.\n\nObcí procházela i důležitá stezka z Plzeňska do Prahy, která se zde křížila s Lounskou kupeckou stezkou. Podél ní vznikla řada barokních kapliček, jedna se v polích u obce dochovala až do sedmdesátých let, kdy byla zbořena. V roce 1792 vznikla obecní kovárna, o dvanáct let později obecní pastouška. V Panoším Újezdě byla i cihelna, neboť zdejší červenice a hlinky jsou pro pálení cihel vhodné, do dnešního dne se však nezachovala.\n\nPrvní republika dala obci sokolovnu s kinosálem a v roce 1931 elektrifikaci. Z prvorepublikové výstavby je zajímavá vila Jindra, vystavěná nad někdejším Rybníčkem (zrušen při výstavbě fotbalového hřiště), která je dobrým příkladem pronikání architektonických trendů dvacátých let i do venkovské zástavby. Novodobá obecní kronika je vedena od roku 1923.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Velký Újezd \"(přísl. Panoší Újezd, 484 obyvatel, poštovna, katol. kostel)\" byly v roce 1932 evidovány tyto živnosti a obchody: biograf Sokol, Družstvo pro rozvod elektrické energie ve Velkém Újezdě, 2 hostince  kovář, 2 krejčí, družstevní lihovar, obuvník, 3 pokrývači, porodní asistentka, 5 rolníků, 2 řezníci, 5 obchodů se smíšeným zbožím, Spořitelní a záložní spolek pro Vel. Újezd u Rakovníka, trafika.\n\nObec leží v brázdě, kterou vymílají dva potoky - Rychlý a Žaberní, které se na návsi spojují v potok Tyterský. Osu obce tvoří silnice č. 233, spojující Rakovník s Plzní. Panoší Újezd se nachází na jejím desátém kilometru.\n\nKrajinnou dominantou je vrch Hůrka s výškou 490,5 m n. m., na jejímž vrcholu se kromě obecní skládky nachází i státem chráněný strom. Traduje se, že z jeho koruny byly v meziválečné době dokonce viděny vrcholky Alp (což je málo pravděpodobné), scenérie kopců za řekou Berounkou je však viditelná určitě.\n\nVe vzdálenějším okolí stojí za zmínku Skoupská jáma spolu se Zlatým údolím.\n\n\n\nDopravní síť\nVeřejná doprava 2011\n\n"}
{"id": "118880", "url": "https://cs.wikipedia.org/wiki?curid=118880", "title": "Mokrouše", "text": "Mokrouše\n\nMokrouše jsou vesnice a obec v okrese Plzeň-město v Plzeňském kraji. Žije v nich obyvatel.\n\nPrvní písemná zmínka o vsi je z roku 1379.\n\nDo konce roku 2006 byla obec součástí okresu Plzeň-jih, od 1. ledna 2007 je součástí okresu Plzeň-město.\n\n\n"}
{"id": "118881", "url": "https://cs.wikipedia.org/wiki?curid=118881", "title": "Močerady", "text": "Močerady\n\nObec Močerady se nachází v okrese Domažlice v Plzeňském kraji. Žije v ní obyvatel.\n\n\nPrvní písemná zmínka o obci pochází z roku 1115.\n\n"}
{"id": "118882", "url": "https://cs.wikipedia.org/wiki?curid=118882", "title": "Zlobice", "text": "Zlobice\n\nObec Zlobice se nachází v okrese Kroměříž ve Zlínském kraji. Žije zde obyvatel. Součástí obce je i vesnice Bojanovice.\n\nArcheologické nálezy pravěkých nádob a bronzových předmětů prokazují, že území obce bylo obydleno už v období mladší doby kamenné, bronzové a železné. Při demolování selské usedlosti č. 34 byly nalezeny pravěké popelnice, kosti a železná sekerka. V části obce, která se přezdívá Hliník byla odkryta v hloubce zhruba 1 m nádoba lužické kultury.\n\nPodle koncovky jména -ice, Zlobice, se dá usuzovat, že byla obec osídlena již v době staroslovanské  (pozdější obměna osady rodu Zlobiců)\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nŘímskokatolická farnost Zlobice\n"}
{"id": "118883", "url": "https://cs.wikipedia.org/wiki?curid=118883", "title": "Holín", "text": "Holín\n\nObec Holín se nachází v okrese Jičín, kraj Královéhradecký, zhruba 2 km severozápadně od Jičína. Žije zde obyvatel.\n\nPrvní písemná zmínka o obci pochází z roku 1327.\n\n\n\n"}
{"id": "118884", "url": "https://cs.wikipedia.org/wiki?curid=118884", "title": "Tasov (okres Hodonín)", "text": "Tasov (okres Hodonín)\n\nTasov (), uváděný někdy také jako Tasov nad Veličkou, je obec v okrese Hodonín v Jihomoravském kraji, ležící na říčce jménem Velička, asi 6 km jihovýchodně od Veselí nad Moravou. Žije zde obyvatel. Jde o původně vinařskou obec, rozprostírající se na západním okraji mikroregionu Horňácko. Někdy je označován též jako brána Horňácka (původně lidové označení pro horní, tzn. výše položenou část panství, v druhé polovině 20.století začalo být hojněji využíváno k označení entografického podregionu Slovácka). Katastr Tasova se z asi 90 % rozkládá mezi levým břehem říčky Veličky a jednou z dominant západní části Bílých Karpat – horou Výzkum (439 m n. m.), která je jeho součástí a zároveň nejvýše položeným bodem.\n\nTasov se tedy nachází na území mezi levým břehem řeky Moravy a hřebenem Bílých Karpat. Přesněji pak intravilánem obce na hranici území a katastrem uvnitř území, na něž si ještě ve druhém desetiletí 13. století zcela jednoznačně činila nárok uherská strana. Dochované písemné prameny uvádí první zmínku o obci právě z této doby. Uherský král Ondřej II. totiž vydal v roce 1217 listinu, v níž se říká, že dříve daroval „jakousi neobdělanou a pustou zemi jménem Skalica, ležící v příhraničí našeho království naproti Čechám“ (\"terram quandam nomine Skalza rudem et desertam, sitam in confinio nostri regni versus Bohemiam\") hraběti Tomášovi. Následuje popis hranic zmiňovaného území.\n\nPo Tomášově smrti se jeho synové, hrabě Sebus a Alexandr, představení královských číšníků, rozhodli území zalidnit, proto král pověřil mistra Hugrina, později královského kancléře, aby vyznačil hranice a bratry uvedl do držení jejich majetku. Kancléř Hugrinus se po provedení sám postaral o vydání královské listiny.\n\nNa první pohled zaujme přesný popis hranic území a skutečnost, že i po osmi stech letech lze popisu rozumět a hranice Skalicka rekonstruovat: „Kteréžto země tak hranice počínají: vede od konce potoka Chvojnice, kde se vlévá do řeky Moravy a po této vodě vede výše k místu, kde se vlévá do řeky Moravy a po této vodě vede výše k místu, kde se potok Veliká (dnes Velička) vlévá do Moravy; a po téže Veliké vede až k \"portus Thozoy\"; zde vycházejíc vede po cestě vyzvědačů (či také stráží) z Čech, které se lidově říká 'Symarut', až k počátku potoka Vojšice směrem na východ; dále vede lesem přes jakýsi hřeben, kde je louka, odtud sestupuje údolím na pole, které je nazýváno 'Hwzewmezen'; zde postupuje a vede k počátku pramene Chvojnice a po řečené vodě sestupuje až k první hranici.“\n\nOznačení „portus Thozoy“ uvedené v originálním latinském textu (do přepisu názvu Tasov se však promítá maďarština), zcela bez pochyb ukazuje na Tasov, přičemž slovo „portus“ v latině může znamenat přístav (říční i mořský), bránu, stanici, vstup, obydlí či výchoziště.\n\nZ tohoto místa se pak skutečně vycházelo na cestu v textu listiny jmenovanou jako „Symarut“ ('ut' je pravděpodobně z maďarštiny, znamená 'cesta') se soumary obtíženými nákladem. A tato cesta byla pravděpodobně skutečně využívaná i jako cesta strážců hranic či zvědů cestujících pod identitou obchodníků. Tasov tak mohl sloužit i jako stanice strážců hranic, které dodnes nářečí jihovýchodní Moravy nazývá „portáši“ (odvozeno od latinského „porta“).\n\nUvnitř uherského území nazývaného Skalica, do něhož byl Tasov branou, ležela také dnešní Strážnice a vedle míst současných obcí jako je např. Hrubá Vrbka, Malá Vrbka či Kuželov i místa současných obcí Petrova, Sudoměřic, Radějova a Kněždubu. Toto území bylo později připojeno k Moravě stejně jako území tzv. Lucké provincie, v níž převažoval uherský vliv.\n\nTasov tak jako významný hraniční bod s vysokou pravděpodobností existoval již ve 12. století a zcela bez pochyb patří mezi nejstarší dochovaná obydlí v oblasti tzv. slováckého Zámoraví stejně jako mezi bývalé významné logistické uzly na cestách z Uher do Českých zemí a naopak.\n\nV 16. století byl v Tasově vystavěn kostelík jednoty bratrské. V době pobělohorských reforem, kdy bylo obyvatelstvo Tasova rekatolizováno, byl kostelík v roce 1654 zbořen a materiál z něj byl použit pro výstavbu katolického kostela v sousední Hroznové Lhotě, k níž byl Tasov v rámci reforem přifařen.\n\n\n\nV letech 2010-2014 a 2014-2018 byl starostou František Kraus.\n\nNa ustavujícím zasedání zastupitelstva, které se konalo 1.11.2018 byl do této funkce zvolen Ing.Vlastimil Falešník.\n\n\n"}
{"id": "118885", "url": "https://cs.wikipedia.org/wiki?curid=118885", "title": "Čistá (okres Svitavy)", "text": "Čistá (okres Svitavy)\n\nObec Čistá (dříve Litrbachy, německy \"Lauterbach\") se nachází v okrese Svitavy v Pardubickém kraji. Žije zde obyvatel.\n\nObec se nachází jižně od Litomyšle. Rozprostírá se v hlubokém údolí po obou březích říčky Loučné. Nadmořská výška se pohybuje od 380 do 560 m n. m. Svou rozlohou 2520 hektarů je obec desátá největší v okrese Svitavy. Součástí obce je také osada Brlenka. Podstatnou část rozlohy obce, téměř 1000 hektarů, tvoří převážně smrkové lesy a hojná zeleň.\n\nVznik je doložen roku 1347 a to jako „villa Lauterbach“. Od zániku litomyšlského biskupství roku 1421 byla součástí litomyšlského zámeckého panství. Tak se dělo až do roku 1848. Od roku 1850 byla obec Litrbachy součástí politického okresu Litomyšl, v letech 1960 až 2002 pak okresu Svitavy; nyní je součástí Pardubického kraje. Převážnou část obyvatelstva tvořili do roku 1945 Němci; po jejich vysídlení v poválečném období a příchodu českých osídlenců došlo roku 1947 ke změně dosavadního názvu obce Litrbachy (německy Lauterbach) na obec Čistou.\n\nNálezy mincí v obci: roku 1919 nalezeno 28 českých středních brakteátů, roku 1938 nalezen soubor 1238 mincí z druhé poloviny 16. století (nejmladší čtvrtkrejcar Ferdinanda II. z roku 1628) a roku 1958 při stavbě budovy nalezeno 826 mincí pravděpodobně uložených krátce po roce 1545.\n\n\n\n"}
{"id": "118886", "url": "https://cs.wikipedia.org/wiki?curid=118886", "title": "Sudovo Hlavno", "text": "Sudovo Hlavno\n\nObec Sudovo Hlavno se nachází v okrese Praha-východ, kraj Středočeský. Rozkládá se asi deset kilometrů severně od města Brandýs nad Labem-Stará Boleslav. Žije zde obyvatel.\n\nPověst o původu názvu tamějších vesnic vypráví, že vladyka Suda byl jednou přepaden při návratu z lovu. V Konětopech mu prý utopili koně, do Kostelního Hlavna dali jeho kosti a hlava prý odpočívá v Hlavenci a ves, v níž sídlil v malé tvrzi, nese jeho jméno Sudovo Hlavno.\n\nHistorikové se přiklánějí k tomu, že ves existovala již v roce 1052, neboť je zmíněna v zakládací listině Boleslavské kapituly. O vzniku názvu Hlavno existuje několik výkladů. Název mohl být odvozen od nedalekého návrší, kterému se říká Kobylí hlava. Jméno Hlaven je označováno také jako dvůr, ležící nedaleko Kobylí hlavy a později bylo přechýleno do středního rodu do podoby Hlavno. Jiný výklad odvozuje název Hlavno od druhu práce, konané v místě. Dříve se zde totiž nacházely rozsáhlé lesy, ve kterých uhlíři pálili uhlí a slovo „hlaveň“ označovalo nedopalek polena, z něhož se v milíři pálilo uhlí.\n\nPro odlišení od sousedního Kostelního Hlavna dostalo později Hlavno jméno po svém majiteli. V roce 1384 se nazývá Rynšovo (Hlawen Rynssonis), v roce 1456, kdy ves získal vladycký rod Sudů z Kunratic, nabývá pojmenování Sudovo Hlavno, které užívá dodnes.\nTvrz v níž vladycký rod Sudů sídlil, postavil Jan z Hlavence nebo některý z jeho dědiců. Byla dřevěná na kamenné podezdívce. Stála směrem západním od středu obce. Zbořena byla již v 16. století. Zbytky základů tvrze se nacházely na zahradě domu č. p. 28\n\nHlavnovská zvonička byla postavena na náklady obce v roce 1905. V její zadní části byla umístěna obecní váha na vážení vozů se zemědělskými plodinami. Zvonek na zvoničce ohlašoval nedělní poledne, ale také úmrtí místních občanů. Jeho umíráček doprovázel zemřelé, dokud smuteční průvod nepřešel ves. V době druhé světové války musel být zvonek odevzdán. Jeho kov byl použit na výrobu střeliva do německých zbraní. Nový zvonek prý přinesl z koncentračního tábora místní občan Josef Vindruška. Vězni byli tímto zvonkem svoláváni k práci i k jídlu. Dne 5. května roku 1948 se v Sudově Hlavně konala tryzna za občany, kteří se nevrátili z války domů. Při ní byl farářem Václavem Šmejkalem zvonek posvěcen a umístěn na zvoničku, kde je dodnes. Zvonička je jako hlavní dominanta obce, byla opravena podle dobových fotografií a stala se symbolem Sudova Hlavna. Je zachycena i na turistické známce obce. I v dnešních časech smutný hlas zvonku ohlašuje, že byl na věčnost povolán některý z místních občanů.\n\n\nV obci Sudovo Hlavno \"(600 obyvatel)\" byly v roce 1932 evidovány tyto živnosti a obchody: autoprava, holič, strojní družstvo, 2 hostince, kolář, 2 kováři, krejčí, půjčovna mlátiček, obuvník, obchod s ovocem a zeleninou, 8 rolníků, řezník, 3 obchody se smíšeným zbožím, trafika, obchod se zemskými plodinami.\n\nDopravní síť\n\nVeřejná doprava 2011\n"}
{"id": "118887", "url": "https://cs.wikipedia.org/wiki?curid=118887", "title": "Slavětín (okres Havlíčkův Brod)", "text": "Slavětín (okres Havlíčkův Brod)\n\nSlavětín () je obec v okrese Havlíčkův Brod v Kraji Vysočina. Žije zde obyvatel.\n\nDominantou obce je kaplička zasvěcená sv. Anně, ta byla postavena v roce 1834. V roce 1920 byl založen Sbor dobrovolných hasičů, který se společně s obecním úřadem stále podílí na zajišťování místních společenských a kulturních akcí. Každoročně pořádají dětský den, svatoanenskou pouť se zábavou i zabijačku a další akce.\n\nObec má vybudovaný vlastní vodovod s odradonovací stanicí. Za posledních 20 let se v obci podařilo zkulturnit životní prostředí úpravou návsi, opravou kapličky, proběhla oprava místních komunikací, plynofikace a úprava vodoteče. Začátkem roku 2009 se začala budovat za přispění dotace zcela nová hasičská zbrojnice s klubovnou a novým sportovištěm. Obchod se smíšeným zbožím a bývalá škola, přestavěná na byty, se nachází na návsi v centru obce. Nyní zde sídlí také obecní úřad a místní knihovna, která nabízí knihy všem věkovým a zájmovým kategoriím.\n\nObec Slavětín leží v těsném sousedství národní přírodní rezervace Ransko, přírodní rezervace Ranská Jezírka a přírodní rezervace Řeka. Do těchto míst vede z obce cyklistická stezka. Rozkládá se na území o rozloze 219 ha, pozemky a obec jsou součástí „Lesního družstva obcí Přibyslav“.\n\nPrvní písemná zmínka o obci pochází z roku 1314. Dne 14. ledna 2010 byl v Praze v Parlamentu ČR předán dekret, kterým předseda Poslanecké sněmovny Ing. Miloslav Vlček udělil obci Slavětín znak a vlajku. Obec si do znaku vybrala majestátního jelena, který je vládcem zdejších lesů.\n\n\n\n\n\n\n\n\n\n\n"}
{"id": "118888", "url": "https://cs.wikipedia.org/wiki?curid=118888", "title": "Přerubenice", "text": "Přerubenice\n\nObec Přerubenice (hovorově \"Červenice\") se nachází v okrese Rakovník, kraj Středočeský, zhruba 15 km severovýchodně od Rakovníka, 16 km jjv. od Loun a 18 km západně od Slaného. Žije zde obyvatel. Ves leží na severovýchodním okraji Džbánu v údolí Pozdeňského potoka, sevřeném návšími \"Vošková\" (468 m) na severu a Střela (482 m) na jihu. V obci se na potoce nacházejí dva rybníky – \"Čekalův\" a \"Chřást\".\n\nObec sestává z vesničky Přerubenice a osady Dučice, položené v závěru stejného údolí necelý kilometr západněji. Obě části leží v katastrálním území \"Přerubenice\".\n\n\nPrvní písemná zmínka o vsi pochází z roku 1318, kdy zde bývala zemanská tvrz, na níž seděli Zdeněk a Předvoj z Přerubenic (\"Prziedwoy de Przierubenicz\"). Název pochází od přídavného jména „přerúbené“, tj. přeroubené (chalupy), jeho základem je sloveso roubit, znamenající „sekat, stavět z otesaných trámů“. Protože název se vyslovoval se zkráceným \"u\" již ve 14. století, nedošlo v něm k pozdější změně \"ú > ou\". Nedbalá výslovnost názvu Přerubenice dala vzniknout variantě \"Červenice\".\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Přerubenice \"(přísl. Dučice, 280 obyvatel)\" byly v roce 1932 evidovány tyto živnosti a obchody: důl Humboldt, důl Kníže Schwarzenberg, družstvo pro rozvod elektrické energie v Přerubenicích-Dučicích, hostinec, kovář, obchod s prádlem, obchod s lahvovým pivem, rolník, 3 obchody se smíšeným zbožím, švadlena, trafika.\n\nDopravní síť\nVeřejná doprava 2011\n"}
{"id": "118889", "url": "https://cs.wikipedia.org/wiki?curid=118889", "title": "Rudice (okres Uherské Hradiště)", "text": "Rudice (okres Uherské Hradiště)\n\nObec Rudice se nachází v okrese Uherské Hradiště ve Zlínském kraji. Žije zde obyvatel.\n\nPrvní písemná zmínka o obci pochází z roku 1350.\n\nV roce 1704 nechal hrabě Marsinay postavit nový kostel a roku 1836 hrabě Alexandr Motlet nechal postavit školu a při ní založil nadaci pro chudé děti. Nová školní budova pak byla postavena roku 1904. O čtyři roky dříve byla dokončena stavba silnice z Nezdenic do Rudic. Až do roku 1906 nebylo žádného řádného listonoše v Rudicích, obyvatelé poštu sami si obstarávali, obyčejně třikrát týdně, dle pořádku chodívali pro poštu dříve do Luhačovic, posléze do Nezdenic. 15. února 1913 odjelo z Rudic 23 zedníků na stavbu cukrovaru do Gorna Oravice v Bulharsku, tam ale 14. března vypuklo zemětřesení, při kterém zahynulo 158 lidí, mezi nimi i jeden zedník z Rudic, Josef Surý z čp. 76. V roce 1919 zde byl v domě čp. 50 založen konzumní a podpůrný spolek.\n\n\nNa hřbitově se nachází pomník padlých letců za druhé světové války.\n\n"}
{"id": "118890", "url": "https://cs.wikipedia.org/wiki?curid=118890", "title": "Vlkanov (okres Havlíčkův Brod)", "text": "Vlkanov (okres Havlíčkův Brod)\n\nVlkanov () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1591.\n\n"}
{"id": "118891", "url": "https://cs.wikipedia.org/wiki?curid=118891", "title": "Psárov", "text": "Psárov\n\nObec Psárov () se nachází v okrese Tábor, kraji Jihočeském, a to při jeho východní hranici. Za Psárovem se nachází hranice s krajem Vysočina. Obec leží v nadmořské výšce 443 metry. Žije zde obyvatel.\n\nObec je součástí římskokatolické farnosti Choustník s gotickým kostelem Navštívení Panny Marie. Psárovem prochází cyklostezka č. 1183, spojující Černovice (ž.st. Černovice u Tábora) s Košicemi; osadou Tříklasovice prochází červeně značená turistická stezka (Jindřichův Hradec-Deštná-) Březina-Mlýny. Obec je vhodná pro letní cykloturistiku i pěší výlety. Asi 6 km od obce se nachází zřícenina hradu Choustník a 8 km jižním směrem leží hojně navštěvovaný státní zámek Červená Lhota.\n\nPrvní písemná zpráva pochází z roku 1379. Název pochází pravděpodobně z dávného osobního jména Psář.\n\nKe dni 31. prosince 2011 zde žilo 122 obyvatel s průměrným věkem 50,1 let.\n\n\n\n"}
{"id": "118893", "url": "https://cs.wikipedia.org/wiki?curid=118893", "title": "Příkosice", "text": "Příkosice\n\nPříkosice jsou obec, která se nachází v okrese Rokycany v Plzeňském, zhruba třináct kilometrů jihovýchodně od Rokycan. Žije v nich obyvatel. Příkosice jsou rozděleny na Dolní Příkosice ležící na severovýchodě a Horní Příkosice ležící na jihozápadě v sedle mezi kopcem Ve Skalách a pahorkem Kuželkovic vršek. Obcí vede železniční trať 175 Rokycany – Nezvěstice (zastávky \"Příkosice zastávka\" a \"Příkosice\").\n\nPrvní písemná zmínka o obci pochází z roku 1407.\n\n\n"}
{"id": "118894", "url": "https://cs.wikipedia.org/wiki?curid=118894", "title": "Klínec", "text": "Klínec\n\nObec Klínec se nachází v okrese Praha-západ, kraj Středočeský, asi 7 km jižně od města Černošice. Žije zde obyvatel.\n\nPrvní písemná zmínka o obci pochází z roku 1310.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (části obce) v roce, kdy ke změně došlo:\n\nVe vsi Klínec\"(400 obyvatel)\" byly v roce 1932 evidovány tyto živnosti a obchody: výroba cementového zboží, cukrář, 2 hostince, hrnčíř, kapelník, kolář, kovář, 2 obuvníci, pekař, restaurace, rolník, řezník, sklenář, 3 obchody se smíšeným zbožím, spořitelní a záložní spolek pro Klínec, trafika.\nV pondělí 17. dubna 1950 byla v Klínci v hotelu „STOP” (dříve Restaurace „Stop” J. Landkammera, studentská ubytovna Klubu československých turistů) otevřena internátní Ústřední politická škola Československé strany lidové (z bývalého školícího střediska), která zde působila až do roku 1989. Zahájeni se tehdy zúčastnil předseda ČSL a ministr dopravy Alois Petr, generální tajemník ČSL a poslanec Antonín Pospíšil, místopředseda NS dr. Dionysius Polanský a náměstek generálního tajemníka ČSL Karel Josefus. Školeni zahájil ředitel internátní školy poslanec Jaroslav Sláva.\nV obci vycházel do roku 2009 místní zpravodaj \"Klínecké noviny\". Tyto noviny byly od roku 2007 vydávány jako měsíčník pod záštitou obce, od konce roku 2008 nezávisle jako občasník. Informovaly o dění v obci, o kulturních a sportovních akcích, přinášely i recepty nebo informace z klubu důchodců. Byly kritické k vedení obce. Jejich internetová verze skončila v roce 2010.\n\nV obci je široké spektrum možností sportovních možností, lze zde hrát fotbal, nohejbal, badminton a spoustu dalších sportů, včetně pár kilometrů vzdálené posilovny.\n\nDopravní síť\n\nVeřejná doprava 2011\n\n"}
{"id": "118895", "url": "https://cs.wikipedia.org/wiki?curid=118895", "title": "Kurovice", "text": "Kurovice\n\nObec Kurovice se nachází v okrese Kroměříž ve Zlínském kraji. Žije zde obyvatel.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\nNa hranicích Kurovic a Tlumačova se nachází přírodní památka Kurovický lom. Nachází se zde dva rybníky a Kurovický potok, který se následně vlévá do Moravy.\n\n"}
{"id": "118896", "url": "https://cs.wikipedia.org/wiki?curid=118896", "title": "Kojčice", "text": "Kojčice\n\nObec Kojčice () se nachází v okrese Pelhřimov v Kraji Vysočina. Žije zde obyvatel. V údolí severozápadně od Kojčic protéká říčka Hejlovka.\n\nPrvní písemná zmínka o obci pochází z roku 1379, kdy náležely panství pražských biskupů v Červené Řečici. Po jeho rozdělení připadly s panstvím pelhřimovských Říčanským z Říčan. Od 1. ledna 1980 do 23. listopadu 1990 byla obec součástí města Pelhřimov.\n\n\nObec je zmíněna v české filmové komedii \"Marečku, podejte mi pero!\" coby bydliště rodičů žáka Plhy, jehož ve filmu ztvárnil Josef Kemr.\n\n\n"}
{"id": "118897", "url": "https://cs.wikipedia.org/wiki?curid=118897", "title": "Pšovlky", "text": "Pšovlky\n\nObec Pšovlky () se nachází v okrese Rakovník, kraj Středočeský, na soutoku Rakovnického potoka a Klečetné zhruba 10 km západně od Rakovníka a 8 km východně od Jesenice. Žije zde obyvatel.\n\nNázev obce je odvozen od slovesa \"pcháti\", píchat, zapichovati, ve smyslu boje, a znamená tedy ves lidí zapichujících (lovících) vlky.\n\nPrvní písemná zmínka o vsi pochází z roku 1273, kdy se Pšovlky připomínají v majetku tepelského kláštera. V urbáři Chotěšovského kláštera je zmínka o správci tvrze v obci Křenice z roku 1408. Tímto správce byl Bušek Dlask z Pšovlk a byl zde ještě v roce 1426. Bušek byl nejmladším synem Markvarta Dlaska z Pšovlk. Dlaskové měli v erbu uťatou vlčí hlavu s třemi zuby na krvavém poli. Je pravděpodobné, že patří k roku Kinských (něm. Kinsky von Wchinitz und Tettau – Kinští z Vchynic a Tetova), kteří svůj původ odvozují od rodu Dlasků.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Pšovlky \"(něm. Pschoblik, 501 obyvatel)\" byly v roce 1932 evidovány tyto živnosti a obchody: 2 řezníci, holič, 3 hostince, 2 obchody se smíšeným zbožím, rolník, 2 mlýny, 2 kováři, trafika, truhlář, tesařský mistr.\n\n\nDopravní síť\nVeřejná doprava 2011\n\n"}
{"id": "118898", "url": "https://cs.wikipedia.org/wiki?curid=118898", "title": "Spomyšl", "text": "Spomyšl\n\nObec Spomyšl se nachází v okrese Mělník, kraj Středočeský. Rozkládá se asi devět kilometrů západně od Mělníka a žije zde obyvatel.\n\nPrvní písemná zmínka o obci pochází z roku 1403.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Spomyšl \"(450 obyvatel)\" byly v roce 1932 evidovány tyto živnosti a obchody: výroba cementového zboží, cihelna, 3 hostince, 2 kováři, krejčí, obuvník, 4 pojišťovací jednatelství, 5 rolníků, 3 řezníci, 3 obchody se smíšeným zbožím, trafika, zámečník.\n\n\nDopravní síť\nVeřejná doprava 2012\n\n"}
{"id": "118899", "url": "https://cs.wikipedia.org/wiki?curid=118899", "title": "Kanina", "text": "Kanina\n\nObec Kanina se nachází v okrese Mělník ve Středočeském kraji. Rozkládá se asi dvanáct kilometrů severovýchodně od Mělníka. Žije zde obyvatel.\n\nPrvní písemná zmínka o obci pochází z roku 1207.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Kanina \"(přísl. Hradsko, Kaninnský Důl 530 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie v Kaníně, holič, 4 hostince, 3 hotely (Harasov, Krausovna, Pobuda), kolář, kovář, obuvník, 3 pensiony, obchod s lahvovým pivem, 3 rolníci, 3 obchody se smíšeným zbožím, Spořitelní a záložní spolek pro Kaninu, 2 stavitelé, tesařský mistr, 3 trafiky, truhlář.\n\nDle sčítání lidu v roce 2011 žilo v Kanině trvale 70 osob, z toho 31 žen. Celkem 44 občanů se hlásilo k české národnosti, 2 k moravské a 1 ke slovenské.\n\nKanina náleží do správy římskokatolické farnosti Mšeno u Mělníka náležící do mladoboleslavského vikariátu litoměřické diecéze. Podle cenzu z roku 2011 se k víře hlásí ze 70 osob 17 věřících, z toho se 4 lidí hlásilo k římskokatolické církvi a 3 k Českobratrské církvi evangelické. 8 osob bylo bez vyznání, 12 bez náboženské víry a 41 osob své vyznání neuvedlo.\n\nObec se rozkládá na katastrálním území \"Kanina\" a nečlení se na místní části či základní sídelní jednotky.\n\nKanina je členem mikroregionu Sdružení obcí Kokořínska a místní akční skupiny Vyhlídky.\n\nObec má pětičlenné zastupitelstvo, v jehož čele stojí starostka Jaroslava Vraná, která se funkce ujala 16. srpna 2011. Ve volbách konaných 2. července 2011 získalo sdružení Kanina jinak 4 mandáty a Sdružení pro ještě lepší Kaninu 1 zastupitele. Volební účast byla 86,27 %.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 29. května 2007. Ve stříbrno-zeleně zvýšeně děleném štítě se nahoře nachází rozkřídlená káně přirozené barvy, dole zlatá koruna, z níž vyrůstají dva odkloněné lipové listy, mezi nimi tři plody, vše stříbrné. List vlajky tvoří čtyři vodorovné pruhy, bílý, zelený, žlutý a zelený, v poměru 3:3:1:1. V bílém pruhu rozkřídlená hnědá káně. Ze žlutého pruhu vyrůstají dva odkloněné lipové listy, mezi nimi tři plody, vše bílé. Vlajka má rozměr šířky ku délce v poměru 2:3.\n\nDopravní síť\nVeřejná doprava 2012\n\n\n\n"}
{"id": "118900", "url": "https://cs.wikipedia.org/wiki?curid=118900", "title": "Vystrčenovice", "text": "Vystrčenovice\n\nObec Vystrčenovice () se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Vystržinowicze (1678), Wisteržinowicze (1718), Wysrcženowitz (1720), Wistrtschenowitz a Wistrčenowice (1846), Wistertschenowitz a Vystrčenovice (1872) až k podobě Vystrčenovice v letech 1881 a 1924. Místní jméno znamenalo ves, která leží daleko a stranou od ostatních vsí a označovalo lidi, kteří bydlí ve vystrčené vsi. Pojmenování je rodu ženského, čísla pomnožného a genitiv zní Vystrčenovic.\n\nPrvní písemná zmínka o obci pochází z roku 1436.\n\nV letech 1961–1969 byly místní částí Zvolenovic, 1. ledna 1970 se staly opět samostatnou obcí.\n\nVystrčenovice leží v okrese Jihlava v Kraji Vysočina. Nachází se 5 km jižně od Ořechova, 5 km jihozápadně od Staré Říše, 3 km západně od Bohuslavic, 10 km severozápadně od Želetavy a 2 km od Nové Říše, 2 km severně od Dolní Vilímče, 4 km severovýchodně od Strachoňovic a Radkova a 6 km jihovýchodně od Telče a 2,5 km od Zvolenovic.\n\nGeomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Markvartická pahorkatina. Průměrná nadmořská výška činí 558 metrů. Nejvyšší bod o nadmořské výšce 580 metrů stojí severně od obce. Vystřenovicemi protéká bezejmenný potok, který se jihovýchodně od vsi vlévá do Řečice, ta tvoří východní hranici katastru obce a rozkládá se na ní Vodní nádrž Nová Říše a Brázdův rybník. Část území evropsky významné lokality a přírodní památky Nová Říše zasahuje i do katastru Vystrčenovic.\n\nPodle sčítání 1930 zde žilo v 34 domech 188 obyvatel. 188 obyvatel se hlásilo k československé národnosti. Žilo zde 187 římských katolíků a 1 příslušník Církve československé husitské.\n\nObec má 7členné zastupitelstvo, v jehož čele stojí od roku 2010 starosta Vladimír Drexler, v letech 2006-2010 funkci vykonávala Jana Šalandová. Ve volbách roku 2010 kandidovali jednotliví kandidáti na samostatných kandidátkách. Volební účast činila 72,41 %.\n\nVystrčenovice jsou členem Mikroregionu Telčsko a místní akční skupiny Mikroregionu Telčsko.\n\nV obci sídlí firma VODÁRENSKÁ AKCIOVÁ SPOLEČNOST, a.s. a tesařství. Obcí prochází silnice III. třídy č. 11270, která se východně napojuje na komunikaci II. třídy č. 112 z Nové Říše do Zvolenovic. Dopravní obslužnost zajišťují dopravci ICOM transport a ČSAD Jindřichův Hradec. Autobusy jezdí ve směrech Dačice, Budeč, Nová Říše, Telč, Řásná, Studená a Želetava. Obcí prochází cyklistická trasa č. 5125 ze Zvolenovic do Nové Říše, červeně značená turistická trasa z Dyjice do Nové Říše a Naučná stezka Otokara Březiny.\n\nMístní děti dojíždějí do základní školy v Nové Říši. Sbor dobrovolných hasičů Vystrčenovice vznikl v roce 1952.\n\n\n\n"}
{"id": "118901", "url": "https://cs.wikipedia.org/wiki?curid=118901", "title": "Vrbičany (okres Litoměřice)", "text": "Vrbičany (okres Litoměřice)\n\nObec Vrbičany () se nachází v okrese Litoměřice v Ústeckém kraji, zhruba 6 km jihojihovýchodně od Lovosic. Žije v ní obyvatel. Obcí prochází silnice druhé třídy číslo 247.\n\nPrvní písemná zmínka o obci pochází z roku 1226, kdy ji získal doksanský klášter od Slávka z Oseka. S doksanským klášterem sdílely Vrbičany historii asi 200 let, až je v roce 1410 získal do zástavy rod Zajíců z Hazmburka. Ti později vesnici koupili a brzy poté prodali v roce 1577 Kaplířům ze Sulevic, kterým byl majetek po popravě Kašpara Kaplíře ze Sulevic roku 1623 zkonfiskován. Konfiskát koupil spolu s Třebušínem doktor práv Pavel Wenzelius z Bochova, apelační rádce.\n\nPozději panství přešlo svatbou jeho dcery Rosiny Anny do rukou rodu Kresselů z Kvaltenberku (Gwaltenbergu). V té době byl ve vsi poplužní dvůr s nedoloženou tvrzí. Významným představitelem rodu byl pravnuk prvního pobělohorského majitele, František Karel Kressel z Kvaltenberku (1729-1801), roku 1760 povýšený do panského stavu, který ve Vrbičanech v l. 1786–1789 vystavěl pozdně barokní zámek. Po smrti jeho manželky Josefy, rozené hraběnky Strakové z Nedabylic, převzal panství jejich prasynovec svobodný pán František Saleský Karel z Puteani, který v polovině devatenáctého století prodal Vrbičanské zboží rodu hrabat Herbersteinů. Ti jej drželi do roku 1938, kdy zde byla zřízena vnucená správa a dosazen správce (jako účastník nezdařeného spiknutí proti Hitlerovi se zde na zámku v roce 1944 zastřelil).\n\nPo roce 1945 byl zámek zkonfiskován podle Benešových dekretů a užívaly jej různé státní organizace. Zanedbáním údržby ministerstvem zemědělství došlo málem k zániku zámku. Další vlastník, Sempra Vrbičany, dokončil v srpnu 2015 opravu střechy a přízemí jednoho křídla zámku.\n\n\n"}
{"id": "118902", "url": "https://cs.wikipedia.org/wiki?curid=118902", "title": "Vrbice (okres Jičín)", "text": "Vrbice (okres Jičín)\n\nObec Vrbice (j. č., tedy: \"ta Vrbice, do Vrbice, ve Vrbici\") se nachází zhruba 9,5 km jihovýchodně od Jičína, v okrese Jičín v Královéhradeckém kraji. Žije v ní obyvatel.\n\n\nPrvní písemná zmínka o obci pochází z roku 1368.\n\n\n"}
{"id": "118903", "url": "https://cs.wikipedia.org/wiki?curid=118903", "title": "Vilémovice (okres Havlíčkův Brod)", "text": "Vilémovice (okres Havlíčkův Brod)\n\nVilémovice () jsou obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1638.\n\nObec Vilémovice v roce 2008 obdržela ocenění v soutěži Vesnice Vysočiny, konkrétně získala ocenění oranžová stuha, tj. ocenění za spolupráci obce a zemědělského subjektu. Obec Vilémovice v roce 2010 obdržela ocenění v soutěži Vesnice Vysočiny, konkrétně získala ocenění mimořádné ocenění za nejlepší projekt ze SF. Obec Vilémovice v roce 2012 obdržela ocenění v soutěži Vesnice Vysočiny, konkrétně získala ocenění diplom za neustálé zlepšování občanské vybavenosti.\n\n\n"}
{"id": "118904", "url": "https://cs.wikipedia.org/wiki?curid=118904", "title": "Bukovinka", "text": "Bukovinka\n\nObec Bukovinka se nachází v okrese Blansko (jihovýchodní okraj na rozhraní okresů Brno-venkov a Vyškov) a v kraji Jihomoravském. Žije zde obyvatel.\n\nBukovinka leží 16 km západně od Vyškova, 20 km jihovýchodně od Blanska a 25 km severovýchodně od Brna. Nejvyšší bod na katastru obce je kopec Proklest (574 m n. m.), nejnižší místo se nachází v Rakoveckém údolí (okolo 450 m n. m.).\n\nBukovinka se řadí do provincie Česká vysočina, subprovincie českomoravská, podsoustava Brněnská vrchovina, celek Drahanská vrchovina, podcelek Konická vrchovina. Bukovinka leží v jihovýchodní části Konické vrchoviny. Konická vrchovina se ještě dále člení na několik podcelků, na katastr Bukovinky zasahuje Jedovnicko-račický prolom (jeho součástí je Rakovecké údolí) a Hornoříčská vrchovina (zasahuje samotnou obec). Konická vrchovina má vyklenutý zarovnaný povrch s relativním převýšením 75–150 m. Hornoříčská vrchovina vznikla vyklenutím povrchu, Jedovnicko-račický prolom je zlomového původu, jde o pokleslou oblast mezi dvěma zlomy, takže dnes tvoří hluboké údolí.\n\nPro Konickou vrchovinu (a tudíž i katastr Bukovinky) je charakteristický výskyt kambizemí (dříve nazývaných hnědé lesní půdy nebo hnědé půdy). Kambizemě jsou nejrozšířenější půdní typ České republiky. Tvoří se v mírně teplém a mírně vlhkém podnebí oceánského nebo oceánsko-kontinentálního klimatu, převážně pod listnatými lesy (doubravy, bučiny). Mateční horniny (tedy ty, na nichž se nová půda tvoří) mohou být velmi různé, v našem případě se mateční horninou stal slepenec.\n\nZ hlediska geologické charakteristiky Bukovinka patří do části Evropy, která se nazývá Mezoevropa. Mezoevropa tvoří západní a jihozápadní Evropu. Vytvořila se v prvohorách (hercynské vrásnění). Obec a její katastr je geologicky jednotný, tvoří ho souvrství mořského prvohorního spodního karbonu(kulmu) – slepence, na povrchu mohou být překryty sedimenty. Slepence jsou horniny usazené, zformovaly se při velkých tlacích v mladších prvohorách (před 355–290 miliony let). Ovšem horniny, které jsou součástí slepenců, mohou být ještě staršího data (konkrétně starohorního stáří: 2500 až 545 milionů let). Místem původu může v našem případě být Českomoravská vrchovina, odkud před hercynským vrásněním tekly řeky směrem do naší oblasti a unášely s sebou naplavený materiál. Oblast vápencového Moravského krasu do katastru obce nezasahuje. Na katastru obce se nenachází žádný významný zdroj nerostných surovin.\n\nBukovinka patří do mírného klimatu, které je na přechodu mezi oceánským a kontinentálním. Měření teplot v obci není, ale nachází se zde srážkoměrná stanice, kde probíhá měření už desítky let. Podle klimatických map Bukovinka patří do mírně teplé oblasti MT 9. Obec zasáhly povodně v letech 1977 (protržení hráze nedalekého rybníka Strhovec) a 1995 (lokální zatopení několika domů).\n\nZ tekoucích vod se na katastru obce vyskytují čtyři pojmenované místní potoky (Malý Rakovec jako přítok Rakovce; Křtinský potok s přítokem Strhovec) a několik jejich bezejmenných přítoků. Ze stojatých vod se v centru Bukovinky nachází malá hasičská nádrž (dnes již díky obecnímu vodovodu nepoužívaná). V obci se nachází jeden malý soukromý rybník. Na jihozápadní hranici katastru se nachází další rybník – Strhovec. Katastr Bukovinky leží na rozvodí tří potoků: Křtinského, potoka Rakovce a potoka Říčky. Křtinský potok (s přítokem Strhovec) patří do povodí Svitavy. Rakovec (s přítokem Malý Rakovec) a potok Říčka (na katastru Bukovinky s bezejmennými přítoky) patří do povodí Litavy, která se vlévá do Svratky. Všechny potoky nakonec patří do úmoří Černého moře.\n\nBukovinka patří do Drahanského bioregionu. Druhová rozmanitost flory i fauny je v okolí Bukovinky zvýšena relativní blízkostí karpatské a severopanonské podprovincie. Biota náleží do bukového stupně. Výšková stupňovitost vegetace se v Bukovince kvůli její poměrně malé výškové členitosti neuplatňuje. Zastoupeny jsou v současnosti ovšem smíšené lesy. Na hranici katastru se vyskytuje Rakovecké údolí, které je od roku 1973 chráněno, v současnosti má status přírodního parku. Na podmáčených loukách (a nejen na nich) se vyskytují chráněné druhy rostlin. Již za hranicí katastru (v těsném sousedství) se vyskytuje Přírodní park Říčky (zřízen 1984), který se táhne až k Brnu. I zde se vyskytují chráněné druhy rostlin.\n\nV roce 1869 žilo v Bukovince 373 obyvatel a obec čítala 50 domů. Od té doby počet obyvatel kolísal až do roku 1980 zhruba mezi 400 až 450 obyvateli, nejvíce obyvatel obec hlásila při sčítání v roce 1961 – celkem 446 občanů. Největší propad nastal po sametové revoluci – v roce 2001 obec zaznamenala nejnižší počet svých obyvatel v historii sčítání lidí – pouze 306 občanů. Při sčítání lidu v roce 2011 bylo v Bukovince zjištěno 476 obyvatel. Z toho 220 lidí mělo národnost českou, 148 národnost moravskou a byli zde 3 Slováci. Zbytek národnost neuvedl.\n\nV současné době díky přílivu nových obyvatel do novostaveb a díky rození dětí populačně silných ročníků z přelomu let 70. a 80. počet obyvatel roste, k roku 2016 se pohybuje okolo 560 obyvatel. Průměrný věk je 41 let (2008). Dle sčítání lidí, domů a bytů v roce 2001 mírně převažují muži nad ženami. Mírně převazuje i věk postproduktivní nad předproduktivním, nejčastěji je zastoupen věk produktivní. Většina obyvatel se hlásí k české národnosti. V obci převládají věřící, zejména přívrženci římskokatolické církve. Nezaměstnanost činí 7–10 % (dle období).\n\nNa orné půdě (20 % z celkové rozlohy katastru) se pěstují plodiny nenáročné na teploty – obiloviny (pšenice, ječmen), kukuřice na siláž, řepka olejka, brambory. Některé plochy jsou zatravněny pícninami pro dobytek. Část orné půdy se v současnosti zastavuje obytnými domy. Průmysl se v obci se nenachází, pouze drobní živnostníci.\n\nV obci se nachází mateřská škola, Společenský dům (s tělocvičnou, obecním úřadem a knihovnou, možnost pořádání kulturních akcí). Dále se zde nachází restaurace, hospoda, dva obchody, cyklopenzion. Na katastru obce nachází vysílač společnosti T-Mobile Czech Republic. V obci funguje veřejný vodovod, obec je plynofikována. V obci se nachází travnaté hřiště, u budovy MŠ hřiště se zpevněným povrchem. V těsném sousedství katastru je rybník Strhovec.\n\nBukovinka může být výchozím bodem pro návštěvy Moravského krasu, křtinského chrámu, jedovnického Olšovce apod. Obcí prochází cyklotrasa č. 507 (je součástí dálkové trasy cyklostezky Hradec Králové – Břeclav). Obcí prochází pouze silnice III. třídy. Obec patří do IDS JMK.\n\nJméno obce se odvozuje od „Bukovany“, což označovalo lidi bydlící v blízkosti buků. Protože se v 17. století vystavěla sousední stejnojmenná obec, ve které záhy žilo více obyvatel než v původních Bukovanech, začaly se nazývat Velká Bukovina (dnešní Bukovina) a Malá Bukovina (dnešní Bukovinka).\n\nZnakem obce je větvička se třemi žaludy (dodnes se neví, proč zrovna žaludy, proč ne bukvice). Oficiálně se používá od 17. dubna 2009.\n\nPrvní písmná zmínka pochází z roku 1268, druhá písemná zmínka je z roku 1283. Obě zmínky jsou spojeny s rodem pánů z Ceblovic. V první zmínce Hartman z Holštejna (z rodu pánů z Ceblovic) daroval zábrdovickému klášteru (dnes součástí Brna) ves Bukovinku. V druhé zmínce daroval ves Bukovinku i s lesy a kostelem. Z toho lze usoudit, že původní románský kostel, ze kterého se dodnes zachovala jen polorozbořená kaple, byl postaven mezi roky 1268 a 1283.\n\nMuži z obce se zúčastnili první světové války. V obci se však smrt objevila i během druhé světové války. Všechny oběti připomíná památník obětem světových válek, který se nalézá vedle současného kostela.\n\nObec byla elektrifikována v roce 1929. První pevná telefonní linka se v obci objevila v roce 1947. V druhé polovině 20. století byla vybudována kanalizace a zatrubněny potoky tekoucí přes obec. V 80. letech byl vybudován Společenský dům. V současné době v obci nejvíce vyvíjí činnost spolek dobrovolných hasičů, ostatní spolky v průběhu 20. století vznikaly a zanikaly.\n\nV obci fungovala už od 19. století obecní škola (obec byla po Křtinách druhá s vlastní školou). V roce 1901 byla postavena nová budova školy. Pro neustále se snižující počet dětí byla budova školy v 80. letech uzavřena a přebudována na současnou mateřskou školu. Do školy dnes děti dojíždějí nejčastěji do Bukoviny či do Křtin.\n\nRománský kostel z 13. století (kolem něhož snad měla být i fara) byl během husitských válek poškozen, obnovil ho mnich Pavel (roku 1475 zde měl být i pochován). Roku 1772 kostel vyhořel, proto již roku 1773 jižně od něj postavili nový barokní kostel Nanebevzetí Panny Marie, stojící dodnes. Požár starého kostela do dnešních časů přečkala pouze jeho kaple. V okolí zříceniny kaple se nachází dnes již zrušený hřbitov (nový hřbitov se rozprostírá na okraji obce).\n\n\n\n\n\n"}
{"id": "118906", "url": "https://cs.wikipedia.org/wiki?curid=118906", "title": "Vlčková", "text": "Vlčková\n\nObec Vlčková se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1373.\n\n\nNedaleko obce se nachází přírodní památka Bzová.\n\n\n"}
{"id": "118909", "url": "https://cs.wikipedia.org/wiki?curid=118909", "title": "Sobětuchy", "text": "Sobětuchy\n\nObec Sobětuchy se nachází 3 km západně od Chrudimi v okrese Chrudim, kraj Pardubický kraj. Žije zde  obyvatel. Obec leží na rozhraní Železných hor a Polabské nížiny. Sobětuchy protéká potok Bělina (někdy také označován jako Markovický).\n\n\nPrvní písemná zmínka o obci pochází z roku 1272, kdy je ve spisech Regesta diplomatica na listině mezi svědky podepsán zeman Boleslav ze Sobětuch. Obec byla dříve rozdělena na dvě části, které patřily pod správu dvou klášterů - klášter sv. Jiří a klášter ve Vilémově. Církevní majetek však po husitských válkách přešel do rukou světských. Posledním feudálním majitelem první části obce byl kníže František Josef Auersperg. Část druhá byla v průběhu let přidělena k vedlejší obci Stolany, s nimiž měla společného majitele i rychtáře. Posledním pánem byl kníže Kinský.\n\nOsada Pouchobrady vznikla kolem poplužního dvora, což bylo sídlo staré vladycké rodiny Pouchobradských z Pouchobrad. Nejstarším známým držitelem byl Jindřich z Pouchobrad, který v roce 1415 pověsil svoji pečeť k stížnostnímu listu na protest proti upálení Mistra Jana Husa.\n\nOsada Vrcha vznikla na konci 18. století, kdy se postupně přistavovaly viniční domky na chrudimských vinicích. Ty se táhly až k tehdejším hranicím Sobětuch a obce Lány.\n\nZ této obce pocházel již zesnulý pekař Stanislav Pecka, bojovník za zrušení letního času.\n\nDřevěný kostel Nejsvětější Trojice stával v osadě Pouchobrady již počátkem 14. století. Později byl přestavěn v gotickém slohu. V roce 1889 byla vystavěna nová zděná věž, obnovena fasáda a instalovány varhany. Ze zařízení kostela je nejcennější deskový obraz Assumpty se sv. Barborou a sv. Kateřina od Mistra královéhradeckého oltáře z 15. století, kamenná středověká křtitelnice, obraz světice ze 16. století, zbytky nástěnných maleb a symboly evangelistů na klenbě.\n\nDalší památky:\n\nV obci je zavedena voda, plyn a kanalizace. V Sobětuchách lze navštívit menší obecní knihovnu s necelými 800 knihami, u autoopravny Jíně je i knihonbudka, kde si můžete výpůjčit knihu, dokonce si ji i nechat a nebo naopak rozšířit počet knih tím, že do ní přidáte jinou knihu. Nechybí zde ani spolky jako Sbor dobrovolných hasičů (okrsek č. 22) a Rybářský spolek Sobětuchy.\n\nSbor dobrovolných hasičů vznikl po rozdělení společného Stolanského sboru 24. května 1890, kdy se konala valná hromada v Sobětuchách v hostinci Na Jetelce.\n\nObec zajišťuje rybníkářskou činnost prostřednictvím sdružení obce a osob. Tento spolek rybářů zajišťuje hospodaření na Pouchobradském rybníce, který je majetkem obce. Výměra rybníku je přibližně 30 tisíc m², je průtočný na Markovickém potoce.\n\n"}
{"id": "118910", "url": "https://cs.wikipedia.org/wiki?curid=118910", "title": "Přestavlky (okres Chrudim)", "text": "Přestavlky (okres Chrudim)\n\nObec Přestavlky se nachází v okrese Chrudim, kraj Pardubický. Žije zde  obyvatel.\n\nPrvní písemná zmínka o obci pochází z roku 1319.\n\n\n"}
{"id": "118911", "url": "https://cs.wikipedia.org/wiki?curid=118911", "title": "Lišany (okres Rakovník)", "text": "Lišany (okres Rakovník)\n\nObec Lišany se nachází v okrese Rakovník a v historickém mikroregionu Poddžbánsko, kraj Středočeský, zhruba 4,5 km severně od Rakovníka. Žije zde obyvatel.\n\nPrvní písemná zmínka o obci (\"acta sunt in Lysan\") pochází z roku 1252, kdy zde král Václav I. vydal listinu vyšehradské kapitule.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Líšany u Rakovníka \"(1412 obyvatel, poštovní úřad, telegrafní úřad, telefonní úřad, katol. kostel, kostel českoslov.  církve, sbor dobrovolných hasičů)\" byly v roce 1932 evidovány tyto živnosti a obchody: výroba cementového zboží, obchod s dřívím, galanterie, 2 holiči, 4 hostince, jednatelství, kolář, Dělnický konsum, 3 kováři, krejčí, obchod s máslem a vejci, mlýn, 2 obuvníci, pekař, 2 obchody s lahvovým pivem, 4 pojišťovací jednatelství, pokrývač, 2 porodní asistentky, 2 řezníci, sedlář, 7 obchodů se smíšeným zbožím, spořitelní a záložní spolek pro Líšany, bytové a stavební družstvo, 2 trafiky, truhlář, 3 velkostatky, zahradnictví, 2 zámečníci.\n\nDopravní síť\nVeřejná doprava 2011\n\n\n\n"}
{"id": "118912", "url": "https://cs.wikipedia.org/wiki?curid=118912", "title": "Mošnov", "text": "Mošnov\n\nObec Mošnov (německy \"Engelswald\") se nachází v okrese Nový Jičín v Moravskoslezském kraji. Žije zde obyvatel.\n\nNa území obce se nachází hlavní část letiště Leoše Janáčka Ostrava.\n\nPrvní písemná zmínka o obci pochází z roku 1374.\n\n\n"}
{"id": "118913", "url": "https://cs.wikipedia.org/wiki?curid=118913", "title": "Kolomuty", "text": "Kolomuty\n\nObec Kolomuty se nachází v okrese Mladá Boleslav, kraj Středočeský. Rozkládá se asi šest kilometrů východně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1297.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nSilniční doprava\n\nObcí prochází silnice III. třídy. Ve vzdálenosti 1 km lze najet na silnici I/16 Mělník - Mladá Boleslav - Jičín.\n\nŽelezniční doprava\n\nObec Kolomuty leží na železniční trati 064 Mladá Boleslav - Dolní Bousov - Stará Paka. Jedná se o jednokolejnou regionální trať, doprava byla na trati zahájena roku 1905. Přepravní zatížení tratě 064 mezi Mladou Boleslaví a Dolním Bousovem činilo v pracovních dnech roku 2011 obousměrně 14 osobních vlaků. Na území obce leží železniční zastávka \"Kolomuty\".\n\nAutobusová doprava\n\nV obci zastavovaly v pracovních dnech května 2011 příměstské autobusové linky:\n\n"}
{"id": "118914", "url": "https://cs.wikipedia.org/wiki?curid=118914", "title": "Záhoří (okres Semily)", "text": "Záhoří (okres Semily)\n\nObec Záhoří se nachází v okrese Semily, kraj Liberecký, zhruba 4,5 km severozápadně od Semil. Žije zde  obyvatel. Vesnice na sebe téměř navazují s výjimkou Proseče, která je vzdálena asi 2,5 km od Záhoří. Přes místní část Proseč vede silnice II/292, hlavní silniční spoj mezi městy Železný Brod a Semily.\n\n\nPrvní písemná zmínka o obci pochází z roku 1393.\n\n\nV Záhoří se narodil výtvarník Jaroslav Klápště (nar. 7. srpna 1923, zem. 23. září 1999 v Praze), spjatý částí své tvorby s rodným Pojizeřím.\n\n"}
{"id": "118915", "url": "https://cs.wikipedia.org/wiki?curid=118915", "title": "Ostrovánky", "text": "Ostrovánky\n\nOstrovánky ( , dříve \"Ostrawsko\") jsou obec v okrese Hodonín v Jihomoravském kraji, 5 km severozápadně od Kyjova. Žije zde obyvatel. Od roku 2002 je součástí Mikroregionu Babí lom.\n\nObyvatelé se svými kroji řadí do severní hanácko-slovácké oblasti.\n\nNa katastru obce jsou čtyři archeologické lokality. První písemná zmínka v listině olomouckého biskupa Jindřicha Zdíka připomíná obec v roce 1141 jako majetek břeclavského kostela. Dříve se užíval i název \"Ostrovany\" nebo \"Ostrov\". V letech 1510–1515 se Ostrovánky uvádějí jako pusté a byly začleněny do ždánického panství. Po Třicetileté válce bylo místo opět pusté a nazýváno \"Ostrovsko\" a při následném osidlování i jako \"Ostrovská Lhota\". Podle ždánické matriky se zde začali lidé znovu usazovat v letech 1675–1681. Jsou dochovány pečeti z let 1679 a 1821, kdy byla obec samostatná. V letech 1850–1888 byla přičleněna k sousednímu Nechvalínu. V roce 1976 byla znovu spojena s Nechvalínem a od roku 1980 s Bukovany. Od roku 1990 jsou opět samostatnou obcí.\n\nOd 27. června 2001 obec užívá znak a prapor. Znak obce je rozdělen na dvě pole. V horním bílém je zobrazen žalud se dvěma listy podle pečeti z roku 1679. V dolní zelené části je žlutý vinný hrozen symbolizující vinařskou tradici a byl převzat z razítka obce na přelomu 19. a 20. století. Bílá barva horního pole je odvozena od svatého Václava, jemuž je zasvěcena místní kaple. Zelená odkazuje na zemědělství a pastevectví v obci.\n\nNa praporu jsou zobrazeny motivy obecního znaku. Mezi dvěma zelenými postranními svislými pruhy je jeden bílý a na jeho středu pak žalud se dvěma listy.\n\n\nDle sčítání lidu v roce 2011 žilo v obci 207 obyvatel, z nichž se 154 (74,4 %) přihlásilo k české národnosti a 42 (20,3 %) k moravské. V obci je 82 domů. Při sčítání lidu v roce 1930 zde žilo 324 obyvatel, což bylo nejvíce od roku 1869.\n\nV roce 2011 se 124 (59,9 %) obyvatel označilo za věřící, 111 (53,6 %) se jich přihlásilo k Římskokatolické církvi, 7 k Církvi československé husitské a 1 ke Svědkům Jehovovým. 69 (33,3 %) obyvatel se označilo jako bez náboženské víry a 14 (6,8 %) na otázku víry neodpovědělo. Obec náleží do farnosti Lovčice v rámci hodonínského děkanátu.\n\n"}
{"id": "118918", "url": "https://cs.wikipedia.org/wiki?curid=118918", "title": "Újezd (okres Žďár nad Sázavou)", "text": "Újezd (okres Žďár nad Sázavou)\n\nÚjezd () je obec v okrese Žďár nad Sázavou v kraji Vysočina. Žije zde obyvatel. Rozkládá se na moravské straně historické zemské hranice Čech a Moravy.\n\nPrvní písemná zmínka o obci pochází z roku 1447.\n\n\n\n"}
{"id": "118919", "url": "https://cs.wikipedia.org/wiki?curid=118919", "title": "Lučice (okres Havlíčkův Brod)", "text": "Lučice (okres Havlíčkův Brod)\n\nLučice () je obec v okrese Havlíčkův Brod v Kraji Vysočina. Žije zde obyvatel. Protéká tudy Lučický potok, který je pravostranným přítokem řeky Sázavy.\n\nPrvní písemná zmínka o obci pochází z roku 1352.\n\nV letech 2006–2010 působil jako starosta Jaroslav Jelen, od roku 2010 tuto funkci zastává František Polák.\n\n\n\n"}
{"id": "118920", "url": "https://cs.wikipedia.org/wiki?curid=118920", "title": "Moravany (okres Hodonín)", "text": "Moravany (okres Hodonín)\n\nMoravany ( ) jsou obec v okrese Hodonín v Jihomoravském kraji, 5 km severovýchodně od Kyjova, na soutoku Moravanského a Čeložnického potoka. Žije zde obyvatel. Do katastru obce patří zalesněná část v pohoří Chřiby s chatovými osadami Kameňák, Zavadilka, Paní Háj, Osada U Sklářské Chaty a U Pěti Žídel. Od roku 1999 je členem mikroregionu Moštěnka.\n\nPrvní písemná zmínka o obci pochází z května roku 1324, kdy se vladyka Štěpán z Moravan podepsal na smlouvu mezi správcem hradu Buchlov a velehradským klášterem. Rod Pánů z Moravan držel ves do roku 1412, pak sňatkem přešla do majetku Pánů ze Zástřizl. V roce 1542 byla připojena k buchlovskému panství, které do roku 1644 patřilo Zástřizlům, do roku 1800 Petřvaldským z Petřvaldu a pak Berchtoldům z Uherčic.\n\nZastupitelstvo obce má 7 členů. Voleb do zastupitelstva v říjnu 2010 se účastnilo 477 (tj. 74,57 %) voličů. Ve volbách zvítězila KDU-ČSL, která získala 43,54 % hlasů a 3 mandáty v zastupitelstvu, dále ODS (35,55 %, 3 mandáty), KSČM (12,79 %, 1 mandát) a \"Sdružení nezávislých kandidátů\" (8,12 %, bez mandátu). Starostou byl zvolen Jan Dočekal (KDU-ČSL) a místostarostkou Jarmila Ryšková (KSČM). Na ustavujícím zasedání zastupitelstva v listopadu 2014 byl Jan Dočekal opětovně zvolen starostou.\n\nPři sčítání lidu v roce 2001 se 87,3 % obyvatel přihlásilo k české národnosti a 11,8 % k moravské. 62,9 % se hlásilo k Římskokatolické církvi, 28,3 % bylo bez vyznání a 4,7 % obyvatel vyznání neuvedlo. Průměrný věk byl 38,4 let.\n\nObcí vede autobusová linka č. 729667 z Kyjova a spojuje obec se sousedním Kostelcem a Hýsly. Z Kyjova je přímé železniční spojení s Brnem po trati č. 340 (tzv. Vlárská dráha)\n\nObcí prochází z Kostelce do rekreační oblasti Kameňák silnice III/42215, do Hýsel vede silnice III/42216. Chatovou osadou \"U Pěti Žídel\" prochází silnice II/429. Do katastru obce patří zalesněné území v Chřibech, kterým prochází velké množství turistických cest. Významnou turistickou křižovatkou je chatová osada \"Zavadilka\". V roce 2013 byla v obci vybudována naučná stezka.\n\n\n\n\n"}
{"id": "118921", "url": "https://cs.wikipedia.org/wiki?curid=118921", "title": "Kunín", "text": "Kunín\n\nObec Kunín (do roku 1947 Kunvald, německy \"Kunewald\") se nachází v okrese Nový Jičín v Moravskoslezském kraji, zhruba 6 km ssz. od Nového Jičína. Žije zde obyvatel.\nVe 13. a 14. století náležely pozemky, na nichž se dnešní obec rozkládá, ke kunvaldskému zboží, které bylo v držení pánů ze Žerotína a z Kravař – např. mezi lety 1288 až 1311 Bluda III. z Bludova a 1369 až 1380 Voka z Kravař.\n\nKunewald/Kunvald byl založen jako lesní lánová vesnice koncem 13. století. a první písemná zmínka o něm pochází z roku 1382. Po vyčlenění Kunvaldu jako samostatného statku z fulneckého panství v roce 1584 byli vlastníky Estera a Jan Cetrysové z Kynšperka. Za jejich vlastnictví byl v Kunvaldu založen pivovar a od roku 1592 je statek uváděn jako malé panství. V roce 1653 panství za 65 000 zlatých zakoupil hrabě Gabriel Serényi a po smrti jeho syna Františka Serényie přešlo vdovou na rod Thun-Hohenstein.\n\nV roce 1938 bylo většinově německojazyčné město připojeno do Třetí říše v rámci sudetské župy.\n\n5. května 1945 byla obec osvobozena Rudou armádou, následně došlo k vysídlení původních obyvatel německé národnosti a změně názvu obce na Kunín. V roce 1951 bylo založeno JZD a o deset let později otevřeno širokoúhlé kino. Nově postavené základní školy se obec dočkala 13. září 1970. Od 1. ledna 1975 do 23. listopadu 1990 byla obec součástí města Nový Jičín.\n\n11. prosince 1992 schválila komise České národní rady stávající obecní prapor a znak. V květnu 1999 se majetkem obce stal místní zámek.\n\nKunín se rozkládá po obou stranách hlavní silnice na Nový Jičín a Fulnek a protéká jím říčka Jičínka. Žije zde přibližně 1865 obyvatel v 314 domech a 517 bytech.\n\nObčanská vybavenost zahrnuje základní a mateřskou školu, poštu a zdravotní středisko. V obci se nalézá obchod s potravinami, restaurace a kadeřnictví.\n\nKunín je sídlem římskokatolické farnosti.\n\nNejvětším podnikem v obci je mlékárna, která je většinově vlastněná francouzskou firmou Lactalis. Mlékárna zpracovává mléko od zemědělců ze širokého okolí. Má pobočku v Ostravě, která dodává plnotučné mléko do obchodních řetězců v celém Česku.\n\nDále je v obci čerpací stanice. Obec je plynofikována a připojena na kanalizaci.\n\nDopravní obslužnost zajišťují linky dopravních podniků Arriva Morava a.s., TQM – holding s.r.o. ve směru na Nový Jičín,\nBílovec, Studénku, Fulnek, Ostravu a Opavu, ze zastávek Kunín – mlékárna, Kunín – zdravotní středisko, Kunín – u kovárny a Kunín – restaurace. Přeprava po železnici je možná ze zastávky Šenov u Nového Jičína v sousední obci Šenov u Nového Jičína.\n\n\nV obci má sídlo známý potravinářský podnik Mlékárna Kunín.\n\n\n"}
{"id": "118922", "url": "https://cs.wikipedia.org/wiki?curid=118922", "title": "Křoví", "text": "Křoví\n\nKřoví () je obec v okrese Žďár nad Sázavou v kraji Vysočina. Žije zde obyvatel. V obci se nachází lom na těžbu ruly.\n\nZnak obsahuje v modrém štítě zkřížené postavené klíče zuby nahoru, horní šikmý zlatý, spodní kosmý stříbrný.\n\nPrvní písemná zmínka o obci pochází z roku 1371. Název vznikl patrně podle množství keřů, které se zde v době osidlování nacházely. Ves několikrát změnila majitele, od konce 16. století spadala pod náměšťské panství. Samostatná obec vznikla v roce 1871 odpojením od Velké Bíteše, pod kterou byla přičleněna ještě mezi lety 1981 a 1990.\n\nV letech 2006–2010 působil jako starosta Milan Ráček, od roku 2010 tuto funkci zastává Luboš Mencler.\n\n\n\n\n\n\n"}
{"id": "118923", "url": "https://cs.wikipedia.org/wiki?curid=118923", "title": "Lhůta (okres Plzeň-město)", "text": "Lhůta (okres Plzeň-město)\n\nLhůta je vesnice a obec v okrese Plzeň-město v Plzeňském kraji. Žije v ní obyvatel.\n\nPrvní písemná zmínka o vsi pochází z roku 1366.\n\nDo konce roku 2006 byla součástí okresu Plzeň-jih, od 1. ledna 2007 je součástí okresu Plzeň-město.\n\n\n"}
{"id": "118924", "url": "https://cs.wikipedia.org/wiki?curid=118924", "title": "Kozlov (okres Žďár nad Sázavou)", "text": "Kozlov (okres Žďár nad Sázavou)\n\nKozlov () je obec v okrese Žďár nad Sázavou v Kraji Vysočina. Žije zde obyvatel.\n\nPrvní písemná zmínka o obci pochází z roku 1396.\n\nOd roku 1953 prochází okolo Kozlova železniční trať Havlíčkův Brod – Brno. Na katastrálním území Kozlov je železniční stanice nazvaná \"Křižanov\" podle sousedního městyse. Odbočuje zde regionální dráha do Velkého Meziříčí.\n\nV letech 2006–2010 působil jako starosta Jaromír Plodek, od roku 2010 tuto funkci vykonává Jaroslav Ambrož.\n\n\n"}
{"id": "118925", "url": "https://cs.wikipedia.org/wiki?curid=118925", "title": "Zaječí", "text": "Zaječí\n\nObec Zaječí (německy \"Saitz\") se nachází v okrese Břeclav v Jihomoravském kraji. Žije zde obyvatel.\n\nNázev se vyvíjel od varianty Sheghat (1222), Zeiechi (1252), Zhayetz (1267), Zycz (1365), Sayacz (1414), v Zajeczy (1511), Zagecžy (1595), Saytz (1718), Seitz (1720), Saytz (1751), Saitz a Zageczý (1846), Saitz a Zaječí (1872), Zaječí (1881) až k podobám Zaječí a Saitz v roce 1924. Místní jméno vzniklo z přídavného jména zaječí a znamenalo místo, kde se vyskytují zajíci.\n\nPrvní písemná zmínka o obci pochází z roku 1222, kdy je zmiňován místní kostel sv. Jana Křtitele. Obec byla kolonizována německým obyvatelstvem. Roku 1385 byla čtvrtina vsi vepsána věnem Anně, manželce Hartneida z Lichtenštejna. Odtud čtvrtina vsi náležela Lichtenštejnům, zbytek vsi pak sdílel osudy sousedních Velkých Pavlovic. V roce 1553 Kryštof z Lichtenštejna odprodal díl vsi za 11 500 moravských Zlatých Václavovi z Ludanic. Jeho synové, Jan a Hynek přenechali část vsi roku 1559 Janovi ze Žerotína, čímž se obec dostala k Břeclavi a z Břeclavi v roce 1638 zpět k lednickému panství.\n\nObec zastihl velký požár roku 1831, kdy shořelo 134 domů, 72 stodol a lisoven. Epidemie cholery řádila v obci v letech 1836 – 60 zemřelých, poté znovu roku 1855 – 70 zemřelých a naposledy roku 1866 – 140 zemřelých. Od roku 1850 obec administrativně patřila k soudnímu okresu hustopečskému, v letech 1938–1945 k landrátu Mikulov, po roce 1945 k okresu Hustopeče a od roku 1949 až doposud k okresu Břeclav. Obec byla zabrána 8. října 1938 německými vojsky, osvobozena Rudou armádou 16. dubna 1945. Až do konce druhé světové války žili v obci převážně Němci, v roce 1921 se k české národnosti hlásilo pouhých 118 obyvatel z 1282 obyvatel celkem.\n\nPo válce bylo německé obyvatelstvo odsunuto. Dále na základě dekretu presidenta republiky č. 12/45 Sb. bylo obyvatelům obce německé národnosti zkonfiskováno 1186 ha půdy a 155 zemědělských usedlostí, dále pak na základě dekretu č. 108/45 Sb. 113 ostatních domů. Do obce se nastěhovalo 913 českých obyvatel, převážně z okolních vesnic. Po komunistickém převratu v únoru 1948 bylo kolektivizací hospodařících majitelů na konfiskátech utvořeno v roce 1950 JZD, které se stalo většinovým roku 1958.\n\nŽelezniční trať Brno-Břeclav-Vídeň blízkostí obce prochází od roku 1839, železniční uzel jako východisko dráhy směr Hodonín byl dokončen roku 1897. Škola je připomínána v obci od roku 1690, první školní budova roku 1760, další v roce 1828. Nynější budova školy z roku 1892 prošla v letech 2004 a 2005 důkladnou a rozsáhlou rekonstrukcí, která vytvořila dnešním dětem důstojné a moderní prostředí pro vzdělávání. Do lavic této devítileté školy dnes usedají i děti z okolních obcí. V letech 1919–1938 byla v obci zřízena česká menšinová škola. V její budově dnes sídlí mateřská škola.\n\nPodle sčítání 1930 zde žilo v 371 domech 1506 obyvatel. 202 obyvatel se hlásilo k československé národnosti a 1282 k německé. Žilo zde 1489 římských katolíků, 7 evangelíků a 7 židů. V obci k počátku roku 2016 žilo celkem 1440  obyvatel. Z nich bylo 706  mužů a 734 žen. Průměrný věk obyvatel obce dosahoval 40,2 let. Dle Sčítání lidu, domů a bytů provedeném v roce 2011, kdy v obci žilo 1375  lidí. Nejvíce z nich bylo (16,5%) obyvatel ve věku od 30 do 39  let. Děti do 14 let věku tvořily 15,5% obyvatel a senioři nad 70 let úhrnem 4,7%. Z celkem 1162  občanů obce starších 15 let mělo vzdělání 44,6% střední vč. vyučení (bez maturity). Počet vysokoškoláků dosahoval 4,7% a bez vzdělání bylo naopak 0,8% obyvatel. Z cenzu dále vyplývá, že ve městě žilo 659 ekonomicky aktivních občanů. Celkem 85,9% z nich se řadilo mezi zaměstnané, z nichž 66,3% patřilo mezi zaměstnance, 3,2% k zaměstnavatelům a zbytek pracoval na vlastní účet. Oproti tomu celých 47,3% občanů nebylo ekonomicky aktivní (to jsou například nepracující důchodci či žáci, studenti nebo učni) a zbytek svou ekonomickou aktivitu uvést nechtěl.Úhrnem 617 obyvatel obce (což je 44,9%), se hlásilo k české národnosti. Dále 353 obyvatel bylo Moravanů a 6 Slováků. Celých 363 obyvatel obce však svou národnost neuvedlo.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nObec je sídlem římskokatolické farnosti Zaječí. Ta je součástí děkanátu Břeclav - Brněnské dicéze v Moravské provincii.Při censu prováděném v roce 2011 se 209 obyvatel obce (15%) označilo za věřící. Z tohoto počtu se 102 hlásilo k církvi či náboženské obci, a sice 77 obyvatel k římskokatolické církvi (6% ze všech obyvatel obce), dále 1 k pravoslavné a 7 k českobratrským evangelíkům. Úhrnem 512 obyvatel se označilo bez náboženské víry a 654 lidí odmítlo na otázku své náboženské víry odpovědět.\n\nV letech 2010 až 2014 byla starostkou Jana Hasilíková. Na ustavujícím zasedání zastupitelstva v listopadu 2014 byla do této funkce zvolena znovu.\n\nSamospráva obce se v roce 2017 připojila k vyvěšování moravské vlajky 5. července.\n\nPrvní zmínka o kostele v obci pochází z roku 1222. Informace o jeho první podobě nejsou známy, s největší pravděpodobností se jednalo o dřevěnou stavbu. Dnešní budova kostela prošla napříč staletími množstvím oprav a úprav. Nejstarší částí budovy kostela, tak jak ho známe dnes, je presbytář, zbudovaný v gotickém stylu roku 1508. Mohutné ostění a střílnami osazené točité schodiště, řadí tuto budovu ke skupině opevněných kostelů, jakých se v okolí nachází několik. Presbytář je 12 m dlouhý, 7 m široký, 5 gotických oken je zazděno. Síťová žebrová klenba, spočívající na vnějších opěrných pilířích, se dosud zachovala. Mladšího data je bezslohová loď. Původně byla k presbytáři přistavěna v 17. století. Spolu s ní vznikla dvoupatrová nízká věž, jejíž střecha, společně se střechou lodě, shořela roku 1848. V roce 1860 byl kostel opraven, loď však záhy nevyhovovala svým účelům, a proto byla roku 1912 vystavěna nová loď s novou věží, která je dnes vysoká 43 m. Při opravách byl nalezen náhrobní kámen kněze Stanislava Reisengera z r. 1585, který je vsazen do pravé vnější zdi nové lodě a je volně přístupný. Dále pak byla objevena podzemní chodba propojující kostel s budovou fary. Chodba byla prozkoumána, zmapována a zadokumentována v roce 2007 Speleoklubem Brno.\n\nV dnešní podobě jde tedy o jednolodní orientovanou stavbu s kněžištěm ukončeným pěti stranami osmiúhelníka, sakristií při severní straně kněžiště a představěnou věží s jehlanem v západním průčelí. Kněžiště je zaklenuto síťovou klenbou žebrovou, loď valenou klenbou s výsečemi, sakristie valenou klenbou. Cyklus pěti tabulových obrazů ze života Kristova je umístěn za oltářem. Svou neobvyklou a různorodou architekturou je tento kostel v širokém okolí raritou.\n\nSocha v životní velikosti pochází z počátku 19. století, v dnešní době je umístěna na mohutném stupňovitém kruhovém soklu. Nachází se na křižovatce ulic Hlavní a Dlážděná. V roce 2012 prošla restaurátorskou obnovou.\n\nDalší socha Jana Nepomuckého stojí v jihovýchodním rohu zdejšího hřbitova.\n\nKaple sv. Floriána – Původní objekt kaple z roku 1710 se nedochoval, na jeho místě byla vybudována a vysvěcena nová kaple. Nachází se na malém návrší na severozápadním okraji obce.\n\nKaple Nejsvětější Trojice – Malý objekt na okraji obce z roku 1823, stojící na pravé straně silnice ve směru na Nové Mlýny, se nacházel v dezolátním stavu. Téměř zapomenut, zarostlý vegetací zůstával až do roku 2010, kdy jej za přispění obce a sponzorů zrekonstruoval místní občan.\n\n\n"}
{"id": "118926", "url": "https://cs.wikipedia.org/wiki?curid=118926", "title": "Vodochody", "text": "Vodochody\n\nObec Vodochody se nachází v okrese Praha-východ, kraj Středočeský. Rozkládá se asi patnáct kilometrů severně od centra Prahy. Žije zde obyvatel.\n\nU obce se nachází letecká továrna Aero Vodochody a Letiště Vodochody, které firma usiluje přeměnit z neveřejného na velké mezinárodní letiště.\n\nObec Vodochody, která v sobě od roku 1960 zahrnuje i dřívější samostatnou obec Hoštice, je jedním z nejstarších míst osídlení v okrese. Dle archeologických nálezů žánrových a kostelních hrobů lze usuzovat na osídlení již v období neolitickém (asi 5000–3000 před naším letopočtem).\n\nPrvní písemná zmínka v historii o Vodochodech je z roku 1000, kdy byly darovány knížetem Boleslavem III. ostrovskému klášteru. Během třicetileté války byly Vodochody zcela zpustošeny, v roce 1671 je získala jezuitská kolej sv. Klimenta na Starém městě pražském.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Vodochody \"(419 obyvatel)\" byly v roce 1932 evidovány tyto živnosti a obchody: autobusová doprava, 3 obchody s dobytkem, holič, 2 hostince, kolář, konfekce, kovář, krejčí, mlýn, 2 obuvníci, 7 rolníků, 2 obchody se smíšeným zbožím, trafika.\n\nVe vsi Hoštice \"(280 obyvatel, samostatná obec se později stala součástí Vodochod)\" byly v roce 1932 evidovány tyto živnosti a obchody: družstvo pro rozvod elektrické energie v Hošticích, hostinec, rolník, řezník, obchod se smíšeným zbožím, spořitelní a záložní a záložní spolek, trafika.\n\nKrajinný ráz je charakterizován částí přírodního parku Dolní Povltaví, jehož jádrem je národní přírodní rezervace Větrušické rokle. Údolí směrem k Dolu bylo oblíbeným místem procházek českého básníka Vítězslava Hálka.\n\nVe stříbrném štítě nahoře dvě černá plamenná volná orlí křídla se zlatou pružinou zakončenou jetelovým trojlístkem, dole tři modrá vlnkovitá břevna. Znak rozdělením na dvě části vyjadřuje těsné sousedství Vodochod a Hoštic. Modrá vlnkovitá břevna označují vodu a jsou inspirována názvem obce. Dvě černá orlí křídla v horní polovině štítu mají vztah k nejstarším dějinám obce a ke skutečnosti, že jejím prvním z historie poznaným majitelem byl český kníže – Přemyslovec. Symbol křídel je odvozen od černé, plamenné, tzv. přemyslovské orlice – znaku první české vládnoucí dynastie. V křídlech je také obsažen pojem létání, kterým se připomíná podnik Aero vyrábějící letadla. Spojení názvu Aero se jménem obce Vodochody je v povědomí široké veřejnosti. Tímto způsobem se v jediném symbolu prolíná nejstarší minulost s nejnovější současností.\n\nZa zmínku stojí pouze dvě zvoničky – jedna ve Vodochodech a jedna v Hošticích. Protože Vodochody byly ve třicetileté válce zcela zpustošeny, nedochovala se ani dřívější vodochodská tvrz a zůstal jen panský dvůr.\n\nZ osobností lze uvést pouze českého politika, publicistu a tehdejšího majitele Dolu, Julia Grégra, který dal podnět k postavení vodochodské školy.\n\nNa katastru Vodochod a Hoštic leží letiště Vodochody a část letecké továrny Aero Vodochody. Po privatizaci letecké továrny se objevil plán na přeměnu malého soukromého letiště ve Vodochodech na mezinárodní leteckých terminál. Proti tomu se ale sdružily okolní obce a podepsaly petic proti rozšíření letiště.\n\nNa větší části zemědělských pozemků hospodaří zemědělské družstvo Klecany se sídlem ve Větrušicích.\n\nDopravní síť\n\n\nVeřejná doprava 2011\n"}
{"id": "118927", "url": "https://cs.wikipedia.org/wiki?curid=118927", "title": "Dlouhá Lhota (okres Blansko)", "text": "Dlouhá Lhota (okres Blansko)\n\nObec Dlouhá Lhota se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1365.\n\n\n\n"}
{"id": "118928", "url": "https://cs.wikipedia.org/wiki?curid=118928", "title": "Lískovice", "text": "Lískovice\n\nObec Lískovice se nachází v okrese Jičín, kraj Královéhradecký. Žije zde obyvatel.\n\n\nPrvní písemná zmínka o obci pochází z roku 1295.\n\n\n"}
{"id": "118929", "url": "https://cs.wikipedia.org/wiki?curid=118929", "title": "Ledvice", "text": "Ledvice\n\nMěsto Ledvice () se nachází v okrese Teplice v Ústeckém kraji, zhruba 4 km severně od Bíliny a 7 km jihozápadně od Teplic. Žije v něm obyvatel. V blízkosti obce se nachází uhelná elektrárna Ledvice, poblíž obce se tak nachází i úpravna uhlí, odkaliště a Lom Bílina. Severně od obce protéká Ledvický potok.\n\nPrvní písemná zmínka o Ledvicích pochází z roku 1209.\n\nS účinností od 1. prosince 2006 byl 10. listopadu 2006 obci vrácen status města.\n\n\n\n"}
{"id": "118930", "url": "https://cs.wikipedia.org/wiki?curid=118930", "title": "Chotiměř", "text": "Chotiměř\n\nObec Chotiměř () se nachází v okrese Litoměřice v Ústeckém kraji. Žije v ní obyvatel.\n\nJméno vesnice vzniklo z osobního jména Chotěmír (Chotimír) ve významu Chotěmírův dvůr. V historických pramenech se název objevuje ve tvarech: z Chotomíře (okolo 1280), in Chotomirzi (1406), z Chotěmíře (1429), w Chotomierzi (1545), na Chotoměři (1603), Kuttomirž a Kudimirž (1878), Chotiměř a Kottomiř (1833) a Chotiměř nebo Kottomirsch (1886).\n\nPrvní písemné záznamy o vsi jsou datovány do roku 1280. Historické prameny se zmiňují o dvou tvrzích, jejichž existence byla inspirací pro současnou podobu chotiměřské vlajky a znaku. V průběhu století obec měnila své majitele (patřila k Sulejovicím nebo k Lovosicím).\n\nPro volnočasové aktivity mají občané k dispozici dvě hřiště a veřejnou knihovnu s bezplatným přístupem k internetu. Pravidelné setkání seniorů nebo oblíbený dětský maškarní karneval je pořádán v místním hostinci.\n\nDne 30. srpna 1990 se obec rozhodnutím občanů osamostatnila.\n\nChotiměř leží v okrese Litoměřice, v CHKO České středohoří a nabízí pohled na okolní vrcholy Kletečné, Kubačky, Lovoše a Milešovky. Je obklopena ovocnými sady, zemědělskou půdou a blízkými lesy.\n\nPrůměrná nadmořská výška v obci je 268 metrů. Protéká jí Chotiměřský potok, který se vlévá do Milešovského potoka a dále do řeky Labe. Ve vsi jsou tři rybníky a velká hasičská nádrž. Z 342 hektarů celkové katastrální výměry obce je 39 % orné půdy a 10 % lesů.\n\nNěkolik set metrů jihozápadně od vesnice se nalézá železniční stanice Chotiměř na trati 097 Lovosice–Teplice. Ve vsi je též zastávka autobusové linkové dopravy.\n\nNa jihovýchodní straně katastrem obce vede dálnice D8. Nejbližším dálničním nájezdem je \"Bílinka\" na 52. dálničním kilometru, z Chotiměře zhruba 4,5 km po silnici přes Velemín.\n\nOd železniční stanice vede zelená turistická značka z Velemína do Opárenského údolí a dále do Malých Žernosek (cyklostezka, přívoz přes Labe).\n\nJiž v roce 1814 byla v obci založena škola. Až v roce 1978 vedl nízký počet dětí k jejímu trvalému uzavření. V současné době většina chotiměřských dětí navštěvuje Základní školu v nedalekém Velemíně. Původní budova školy byla přestavěna na bytové jednotky. Předškolní děti mohou využívat místní mateřskou školu.\n\nV obci působí spolek PRO Chotiměř, jehož činnost je zaměřena na ochranu přírody a krajiny, na pořádání kulturních, společenských a veřejně prospěšných projektů. Každoročně organizuje úklidovou akci v rámci celorepublikového projektu Ukliďme svět, ukliďme Česko. V říjnu 2018 u příležitosti oslav stého výročí založení ČSR vysadil Lípu republiky. Každoročně přiváží 24. prosince do místní kaple Svatého Jana Nepomuckého Betlémské světlo. Spolek se pravidelně, každou první jarní sobotu, zapojuje do akce Keltský telegraf, při níž předává světelný signál z vrcholů Milešovky, Kletečné, Kubačky, Kořínky a Lovoše.\n\nV obci rovněž funguje od roku 1993 Myslivecký spolek Kubačka, který se pravidelně účastní úklidové akce Ukliďme svět, ukliďme Česko. Každoročně pořádá pro občany obce Myslivecký ples.\n\nObec má jednotku sboru dobrovolných hasičů, který zajišťuje požární ochranu pro okolní obce a pomáhá při dopravních nehodách a povodních. Sbor také pořádá Dětský den.\n\nMezi nejvýznamnější pamětihodnosti obce patří:\n\n\n"}
{"id": "118931", "url": "https://cs.wikipedia.org/wiki?curid=118931", "title": "Chomutice", "text": "Chomutice\n\nObec Chomutice se nachází v okrese Jičín, kraj Královéhradecký. Obec je tvořena obcemi \"Chomutice\", \"Chomutičky\" a \"Obora\", které byly sloučeny v roce 1950 a 1960. Žije zde obyvatel.\n\nPrvní písemná zmínka o obci pochází z roku 1339.\n\n\n\n"}
{"id": "118932", "url": "https://cs.wikipedia.org/wiki?curid=118932", "title": "Střítež nad Bečvou", "text": "Střítež nad Bečvou\n\nObec Střítež nad Bečvou se nachází v okrese Vsetín ve Zlínském kraji na severním úpatí Vsetínských vrchů při levém břehu Rožnovské Bečvy. Malé procento usedlostí je roztroušeno po Střítežských pasekách, které sousedí s obcí Velká Lhota. Žije zde obyvatel.\n\nNázev obce pochází zřejmě od staročeského výrazu pro rákos – \"třet\", příponou \"-ež\" se vytvořil název Střítež. Podle nejnovější teorie z roku 2005 vznikl název všech obcí Střítež ze staročeského slovesa \"striet\", které znamenalo „sekati, ostrý“. Podle této teorie se tedy jednalo o místo, které vzniklo vykácením lesa.\n\nPrvní písemná zmínka o obci pochází z roku 1376, kdy byla ves biskupským lénem v obvodu kelečském. Roku 1392 postoupil Jindřich z Arnoltovic (dnešní Poličné) městečko Meziříčí a další obce, mezi nimi Střítež, Lackovi z Kravař. Jeho příbuzný Lacek, syn Drslavův, byl moravským hejtmanem a přítelem Jana Husa. Ten se ujal v roce 1411 panství rožnovského a daroval městečku Rožnovci a dalším vsím tzv. odúmrť. Od té doby, až do roku 1531 byl Střítež součástí rožnovského panství. Později se stal součástí panství meziříčského. Střítež je dílem pozdní středověké kolonizace, která na Valašsku užívala s oblibou řadového půdorysu, kdy se vsi zakládaly jako dvě řady domů podél cesty nebo potoka. Roku 1396 byl název obce Střítežík, později Střítež pod Rožnovem. Tento název je vryt do obecní pečeti z roku 1731. V pozdější době byl úřední název Střítež u Rožnova a od roku 1921 Střítež nad Bečvou.\n\nVýňatek z \"Knihy o Stříteži\" přibližuje podobu vsi:\n\nŠkola byla ve Stříteži založena již v roce 1834, vlastní budovu však zatím neměla. Nejprve se učilo v jedné malé místnosti u Josefa Jadrníčka č. 30, později u Křenků č. 15 atd. Vlastní budova školy čp. 18 byla zřízena až v roce 1855 jako jednotřídka. Byla to zděná budova uprostřed obce, dodnes tam pamětníci říkají „na staré škole“ nebo „na staré poště“, protože v budově byla později i pošta. Jak přibývalo obyvatel a žáků, přestala stará škola vyhovovat a obecní radní se museli pustit do stavby nové školní budovy, tentokrát dvoutřídní. Místo hledali naproti kostelu, ale protože byla část katolických obyvatel proti tomu, začalo se stavět na návsi, hned vedle fojtství. Nová škola byla dokončena v roce 1882 nákladem 3121 zlatých. Škola byla zrušena roku 1986, dnes je zde mateřská škola.\n\nDřevěný most přes Bečvu byl postaven v roce 1883, aby se panské dřevo z bystřických a videčských lesů mohlo snáze vozit na panskou pilu na Hamrech. Do té doby se jezdilo do Meziříčí přes dolní konec, kolem kříže a dále přes dřevěnou lávku, která stála zhruba na místě dnešní lávky do Zašové. Povozy musely přes brod pod lávkou. Pokud se Bečva rozvodnila, jezdilo se kolem Kosteliska do Veselé a odtud do Meziříče, tedy po staré cestě, která spojovala hrad Rožnov s městem Meziříčí a dnes již neexistuje.\n\nStřítež je odedávna zemědělskou obcí. Zdejší pokrokoví sedláci prosluli zvláště pěstováním travních semen. Střítež byl také znám výrobou vlněných dřevařských rukavic, košíkářstvím a pletením rákosových sedadel. Na počátku čtyřicátých let založil podnikatel Antonín Trčka továrnu na výrobu koženého zboží, kde našlo práci téměř 100 dělníků. Po komunistickém převratu v roce 1948 byla továrna znárodněna a zanikla.\n\n\nStřítež je na rozdíl od všech okolních obcí v údolí rožnovské Bečvy, které jsou položeny po stranách bečevních přítoků, položen rovnoběžně s Bečvou. Obcí protékají potoky Bokšinec a Rakovec, které se na dolním konci stékají a asi 500 m za Kosteliskem se vlévají do Bečvy. Katastrem obce protéká také potok Videčka. Nachází se zde přírodní památka Rákosina ve Stříteži nad Bečvou.\n\nPomístní jména: \"Na drahách\" (dnešní náves od kostela po hotel), \"Kostelisko\" (památné místo na dolním konci vesnice, kde kdysi stával dřevěný kostel a hřbitov), \"Bokšinec, Záhumení, Na háji, Příčnice, Dolansko, Zádvoří\" a jiné.\n\nV obci je sídlo obecního úřadu a farního sboru. V budově obecního úřadu je úřadovna pošty, knihovna s internetem, dále je v obci evangelický kostel s farou, mateřská škola, hotel Květoň, prodejna Jednota s cukrárnou, prodejna potravin BONA, budova kina, sokolovna, hasičský dům s klubovnou a lidový dům. Ke sportovnímu vyžití slouží v roce 2002 vybudované travnaté fotbalové hřiště, tenisové kurty a dětské hřiště v centru obce. Obec má také od roku 1892 železniční zastávku na trase Valašské Meziříčí - Rožnov pod Radhoštěm.\n\n\nNejstarší, dosud stojící stavby ve Stříteži:\n\nSportovní areál pod Hostýnem, který tvoří travnaté hřiště, tenisové kurty a tréninkové hřiště. Slouží nejen ke sportu, ale i ke každoročním akcím (Hasičský výlet, Myslivecký výlet). Hřiště je také využíváno jako tréninková plocha sportovního družstva hasičské jednotky SDH Střítež nad Bečvou.\n\nBlízko obecního úřadu se nachází hotel „Květoň“. Mimo jiné je zde i občany často využívaná relaxační a odpočinková místnost. Přibližně ve středu obce je Sokolovna, která byla v roce 2009 kompletně zrekonstruována a je využívána také ke společenským akcím. V roce 2010 byl v katastru obce zahájen provoz na nové cyklostezce, která prochází údolím rožnovské Bečvy z Valašského Meziříčí na Horní Bečvu.\n\nNejčastější dnešní příjmení v obci: Dobeš a Urban (přes 30 nositelů), dále Stodůlka, Kraus, Martinek, Melichařík atd. Nejstarší dosud žijící rody ve Stříteži jsou Dobši (Fojti) čp. 21, prokazatelně na jednom místě nepřetržitě od roku 1590 a Jadrníčci čp. 30, prokazatelně na jednom místě nepřetržitě od roku 1611.\n\nV roce 1945 žilo ve Stříteži 1036 obyvatel, v roce 1947 (tedy po válce) už jen 764 obyvatel ve 169 domech, z toho 358 mužů a 406 žen. V roce 1947 měl ve Stříteži telefon pouze MNV, Hotel Květoň a dalších 6 nejzámožnějších občanů. V tomto roce se chovalo ve Stříteži 45 koní, 304 kusů hovězího dobytka, 27 ovcí, 159 koz, 203 vepřů, 663 slepic, 50 kohoutů, 151 hus, 22 kachen, 14 krocanů a 396 králíků.\n\n"}
{"id": "118933", "url": "https://cs.wikipedia.org/wiki?curid=118933", "title": "Jestřebí (okres Náchod)", "text": "Jestřebí (okres Náchod)\n\nObec Jestřebí () se nachází v okrese Náchod, kraj Královéhradecký, asi 4 km severovýchodně od Nového Města nad Metují. Žije zde  obyvatel.\n\nPrvní písemná zmínka o obci pochází z roku 1459.\n\n\n"}
{"id": "118934", "url": "https://cs.wikipedia.org/wiki?curid=118934", "title": "Hodíškov", "text": "Hodíškov\n\nHodíškov (dříve též Hodiškov, ) je obec v okrese Žďár nad Sázavou v kraji Vysočina. Žije zde obyvatel.\n\nPrvní písemná zmínka o obci pochází z roku 1412.\n\n\n\n"}
{"id": "118935", "url": "https://cs.wikipedia.org/wiki?curid=118935", "title": "Vysoké Studnice", "text": "Vysoké Studnice\n\nObec Vysoké Studnice () se nachází v okrese Jihlava v Kraji Vysočina. Žije zde obyvatel.\n\nNázev se vyvíjel od varianty Studnicze (1556, 1585), Studnitz (1679, 1718), Hoch Studnitz (1720), Studnitz (1751), Hoch Studnitz (1798), Hoch Studnitz a Wysoka Studnice (1846, 1850), Hochstudnitz a Vysoká Studnice (1872) až k podobě Vysoká Studnice Studnice v letech 1881 a 1924. Místní jméno je množným číslem k obecnému jménu studnicě (studně) a znamenalo místo, kde jsou studně. Přívlastek Vysoké získaly podle polohy. Pojmenování je rodu ženského, čísla pomnožného a genitiv zní Vysokých Studnic.\n\nPrvní písemná zmínka o obci pochází z roku 1342. Sbor dobrovolných hasičů vznikl 18. května 1889. V roce 2013 měl 81 členů.\n\nOd 1. ledna 1989 do 31. prosince 1991 byly částí Luk nad Jihlavou, 1. ledna 1992 se staly samostatnou obcí.\n\nObec Vysoké Studnice v roce 2010 obdržela ocenění v soutěži Vesnice Vysočiny, konkrétně získala ocenění modrý diplom, tj. diplom za vzorné vedení obecní knihovny. Obec Vysoké Studnice v roce 2011 obdržela ocenění v soutěži Vesnice Vysočiny, konkrétně získala ocenění diplom za vybudování občanské vybavenosti z vlastních zdrojů.\n\nVysoké Studnice leží v okrese Jihlava v Kraji Vysočina. Nachází se 3 km jihozápadně od Věžnic, 11 km západně od Měřína, 6,5 km severozápadně od Kamenice, 3,5 km severně od Luk nad Jihlavou, 12 km východně od Jihlavy a 5 km východně od Velkého Beranova. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Řehořovská pahorkatina. Průměrná nadmořská výška činí 568 metrů. Nejvyšší bod, Na Babylónu (598 m n. m.), leží severně od obce. Západně od Vysokých Studnic stojí Bukovec (561 m n. m.). Obcí protéká Studnický potok a východní částí katastru Křenický potok.\n\nPodle sčítání 1930 zde žilo v 87 domech 483 obyvatel. 482 obyvatel se hlásilo k československé národnosti a 1 k německé. Žilo zde 482 římských katolíků.\n\nObec má 7členné zastupitelstvo, v jehož čele stojí starosta Jaroslav Vrána.\n\nVysoké Studnice jsou členem Svazku obcí mikroregionu Loucko a místní akční skupiny LEADER - Loucko.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 22. listopadu 2001. Znak: V červeno-modře děleném štítě nahoře vyrůstající zlatý kůň, dole tři zkřížené stříbrné palcáty. Vlajka: List tvoří šest vodorovných pruhů, červený a střídavě bílé a modré, v poměru 5:1:1:1:1:1. Do žerďové poloviny červeného pruhu vyrůstá žlutý kůň s bílými zuby. Poměr šířky k délce listu je 2:3.\n\nV obci sídlí firmy zemědělská společnost LUKA, a.s., Farma Studnička a.s., BEKOS, N.D., s.r.o., KAMIR K + Z, spol. s r.o. a obchod JEDNOTA, spotřební družstvo Velké Meziříčí., hostinec. Obcí prochází silnice II. třídy č. 602 z Jihlavy do Měřína a komunikace III. třídy č. 4046 (místní) a č. 4041 do Luk nad Jihlavou. Dopravní obslužnost zajišťují dopravci ICOM transport, TRADO-BUS a Tourbus. Autobusy jezdí ve směrech Brno, Velké Meziříčí, Jihlava, Tábor, Písek, Strakonice, Velká Bíteš, Kamenice, Bransouze a Náměšť nad Oslavou.\n\nMateřská škola Studnička sídlí ve Vysokých Studnicích. Místní děti dojíždějí do základní školy v Lukách nad Jihlavou nebo ve Velkém Beranově. Pro kulturní vyžití jsou určeny Horní klubovna a společenský sál. Působí zde OS Pampeliška, Klub žen a Sbor dobrovolných hasičů Vysoké Studnice. Klubovnu tu má 7. skautský oddíl Jihlava a Vysoké Studnice.\n\n\n\n\n"}
{"id": "118937", "url": "https://cs.wikipedia.org/wiki?curid=118937", "title": "Vigantice", "text": "Vigantice\n\nObec Vigantice se nachází 4 km jihovýchodně od Rožnova pod Radhoštěm v okrese Vsetín ve Zlínském kraji. Leží v nadmořské výšce 482 m a žije zde obyvatel. Ves se rozkládá podél potoka Hážovky, do něhož se zleva vlévá potok Studený, který je zároveň hranicí mezi Viganticemi a Hážovicemi, a potok Meřístek.\n\nPrvní písemná zmínka o obci je z roku 1411. Pošta je zde od roku 1908.\n\nPůsobí zde Sbor dobrovolných hasičů Vigantice, fotbalový klub FK Vigantice a Myslivecké sdružení Rysová.\n\n\n\n\n"}
{"id": "118938", "url": "https://cs.wikipedia.org/wiki?curid=118938", "title": "Starý Hrozenkov", "text": "Starý Hrozenkov\n\nObec Starý Hrozenkov se nachází v okrese Uherské Hradiště ve Zlínském kraji. Žije zde obyvatel.\n\nStarý Hrozenkov is twinned with:\n\n\nPrvní písemná zmínka o obci pochází z roku 1261.\n\n\nŘímskokatolická farnost Starý Hrozenkov\n"}
{"id": "118939", "url": "https://cs.wikipedia.org/wiki?curid=118939", "title": "Zájezdec", "text": "Zájezdec\n\nObec Zájezdec se nachází v okrese Chrudim, kraj Pardubický. Žije zde  obyvatel.\n\nPrvní písemná zmínka o obci pochází z roku 1318.\n\n\n"}
{"id": "118940", "url": "https://cs.wikipedia.org/wiki?curid=118940", "title": "Orel (okres Chrudim)", "text": "Orel (okres Chrudim)\n\nObec Orel se nachází v okrese Chrudim, kraj Pardubický. Obec Orel hraničí s městy Slatiňany a Chrudim. Žije zde obyvatel.\n\nObec Orel se nachází jihovýchodně, 4,5 kilometrů, od centra bývalého okresního města Chrudim. Sousedí přímo s městy Chrudim a Slatiňany.\n\nRozkládá se v rovinatém terénu, který je na severní straně ohraničen kopcem zvaným Tři Bubny, na jihu jsou nedaleko výběžky Železných hor se Skalkou a Žumberkem a na jihozápadě se terén za Slatiňany zvedá k vrchům Chlum a Hůra. Na severozápadě je na dohled hrana náhorní planiny nazývaná Vlčí Hory. Leží na rovině východně od Slatiňan, východně od řeky Chrudimky a východně od severního okraje CHKO Železné hory.\n\nPodloží obce tvoří Česká křídová pánev, která je z většiny tvořena opukou, která pochází z období křídového moře. Orel se nachází v místě, kde bývalo rozsáhlé, zaniklé jezero. Zůstávaly po něm bažiny a později rašeliniště tzv. Orliny. Od 17. století je doloženo kopání rašeliny na Orlinách a ještě v 19. století se zdejší rašelina používala jako topivo a stelivo. Rašelina se také používala v první chemičce v Lukavici na pražení vytěženého pyritu.\n\nO výskytu bažin a rašelinišť může svědčit i možný výklad vzniku názvu sousedního města Slatiňany = slatina = rašeliniště = bažina. V Orli se dříve těžila opuka a červenice, které byly používány ke stavbě domů. Skály po těžbě opuky byly zavezeny komunálním odpadem a nejsou již znatelné.\n\nNázev obce je rodu ženského. Skloňuje se jako „obec“ (4.p.č.j = 1.p.č.j.; vidím Orel). Proto ukazujeme „ta Orel“. Jméno obce je poprvé doloženo v roce 1360. Vzniklo starobylou přivlastňovací příponou z osobních jmen a zaznamenala Orlův dvůr. Později se začala užívat podoba jména Vorel, s pravopisnou variantou Worel, ale od roku 1924 bylo nařízeno používat původního tvaru Orel.\n\nPrvní písemná zmínka o obci pochází z roku 1360.\n\nZnak a prapor udělil obci Orel dne 16. února 1999 Parlament České republiky. Znak je navržen jako černý orel s červenou zbrojí ve stříbrném štítě. Orel drží v (jeho) pravém pařátu na červené žerdi stříbrný prapor s červenými napínacími háky ke kuši. Vycházelo se z historie obce Orel.\n\nIdeový tvůrce podoby praporu a znaku byl Miroslav Pavlů, definitivní výtvarnou podobu jim dal Zdeněk Valebný. Tvůrci vycházeli z erbovního znamení domácí vladycké rodiny z Orle, pozdějších Orelských ze Sán. Přesněji ze znaku Michálka ze Sán, který sloužil ve vojsku krále Jiřího z Poděbrad a který měl v erbu dva křížem přeložené háky k natahování samostřílu, jež se dnes staly znakem obecního praporu.\n\nSpolkový život byl v Orli bohatý zvláště v období první republiky. Fungovalo zde několik spolků, družstev i politických stran. Např. Český červený kříž, Český svaz žen, Honební společenstvo, Junák – svaz skautů a skautek ČR, Sbor dobrovolných hasičů, Spolek chovatelů a další.\n\nNyní zde působí např. sdružení maminek \"Orelský bubínek\", které se spojily a pořádají různé akce. Dále v Orli funguje fotbalový klub TJ Orel, který hraje okresní přebor. Oddíl má 4 fotbalová družstva.\n\nV obci se nachází základní dvoutřídní škola pro 1.-5. ročník.\n\nPrvní zmínka o škole pochází z období před rokem 1700. Prvním doloženým učitelem v Orli je Jan Kábele. Školu navštěvovaly i děti z Vlčnova a z Kunčí. V roce 1828 chodilo do orelské školy celkem 126 dětí (63 z Orle, 34 z Kunčí a 29 z Vlčnova). V roce 1883 se začala stavět nová školní budova, která po rekonstrukcích slouží dodnes.\n\nMateřská škola byla v Orli založena na návrh učitele Rudolfa Ságla. Učit se zde začalo 1. února 1946. Tehdy měla školka 29 žáků. Byla provizorně umístěna ve škole\n\n\n\n"}
{"id": "118942", "url": "https://cs.wikipedia.org/wiki?curid=118942", "title": "Třeboc", "text": "Třeboc\n\nObec Třeboc se nachází v okrese Rakovník, kraj Středočeský, v údolí Klášterského potoka zhruba 12 km severoseverovýchodně od Rakovníka. Žije zde obyvatel.\n\nPrvní písemná zmínka o vesnici pochází z roku 1405, kdy patřila Petrovi z Rabštejna, který na zdejší tvrzi sídlil až do roku 1416. Polovinu panství po jeho smrti zdědil Hynek z Rabštejna a Prohoře, ale po jeho smrti připadlo jako odúmrť králi Václavu IV., od kterého ji získal Petr z Kokota. Ten vyplatil starší pohledávky a jeho polovina byla manstvím Vyšehradu. Po Petrovi se majiteli stali Ondřej Špalek ze Slatiny a po něm jeho manželka Kateřina a Oldřich z Kokota, který tvrz prodal Janu Jiskrovi z Plotišť. Poslední zmínka o tvrzi je z roku 1457. Zanikla beze zbytku ještě ve druhé polovině patnáctého století, protože panstvo žilo na jiných sídlech. Pravděpodobně stála v blízkosti kostela. Třeboc byla připojena k panství zámku v Olešné a později k Divicím a od roku 1687 k Cítolibům.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Třeboc \"(534 obyvatel, katol. kostel)\" byly v roce 1932 evidovány tyto živnosti a obchody: družstvo pro rozvod elektrické energie v Třeboci, 2 hostince, obchod s chmelem, kolář, konsum Budoucnost, 2 kováři, krejčí, lom, 4 obuvníci, 2 obchody s ovocem a zeleninou, rolník, řezník, sedlář, 4 obchody se smíšeným zbožím, spořitelní a záložní spolek v Třeboci, 2 tesařští mistři, 2 trafiky, 2 truhláři.\n\n\nDopravní síť\nVeřejná doprava 2011\n\n"}
{"id": "118943", "url": "https://cs.wikipedia.org/wiki?curid=118943", "title": "Pavlov (okres Žďár nad Sázavou)", "text": "Pavlov (okres Žďár nad Sázavou)\n\nPavlov () je obec v okrese Žďár nad Sázavou v Kraji Vysočina. Žije zde obyvatel.\n\n\nPrvní písemná zmínka o obci pochází z roku 1370. Kostel sv. Jakuba a Filipa pochází ze 13. století. V čp. 18 bývala rychta, v domě čp. 59 kovárna.\n\n\n\n"}
{"id": "118944", "url": "https://cs.wikipedia.org/wiki?curid=118944", "title": "Světnov", "text": "Světnov\n\nSvětnov () je obec v okrese Žďár nad Sázavou v Kraji Vysočina. Protéká tudy Stržský potok, který je levostranným přítokem řeky Sázavy. Žije zde obyvatel.\n\nVesnice samotná, jakož i téměř celý její moderní katastr leží v Čechách, ale některé pozemky při severní hranici jejího katastru v blízkosti silnice spojující Světnov se sousední obcí Cikháj původně náležely ke katastru této sousední moravské obce, k níž dnes pro změnu náležejí některé pozemky dříve náležející ke Světnovu. Okrajová velice malá část katastr Světnova původně náležela ke katastru sousední moravské vsi Počítky. Jedná se například o parcely 1109/2, 1109/7 a 1109/10.\n\nPrvní písemná zmínka o obci pochází z roku 1366. Od 1. července 1980 do 30. června 1990 byla obec součástí města Žďár nad Sázavou.\n\n\n\n\n"}
{"id": "118945", "url": "https://cs.wikipedia.org/wiki?curid=118945", "title": "Skřípov", "text": "Skřípov\n\nObec Skřípov (německy \"Wachtl\") se nachází v okrese Prostějov v Olomouckém kraji. Žije zde obyvatel.\n\nPrvní písemná zmínka o obci pochází z roku 1553, kdy se zmiňuje osada Skřípovsko zaniklá za husitských válek. Později sem byli vrchností z Klášterního Hradiska u Olomouce pozváni němečtí kolonisté a ves znovu obnovena.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nSeverně nad obcí se nachází přírodní památka Skřípovský mokřad.\n\nVesnicí protéká Skřípovský potok, který se v jižní části obce stéká s potokem Olšana, jenž pramení severně od obce Brodek u Konice.\n\n\n\n"}
{"id": "118947", "url": "https://cs.wikipedia.org/wiki?curid=118947", "title": "Seznam her pro MS-DOS", "text": "Seznam her pro MS-DOS\n\nToto je seznam her pro operační systém MS-DOS, seřazený abecedně.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n"}
{"id": "118948", "url": "https://cs.wikipedia.org/wiki?curid=118948", "title": "Vendolí", "text": "Vendolí\n\nVendolí (německy \"Stangendorf\") je obec v okrese Svitavy v Pardubickém kraji. Jedná se o rozsáhlou, ze západu na východ přibližně 5 km dlouhou ves, jejíž centrum (kostel, škola) leží asi 5 km jihozápadně od centra města Svitavy. Historicky obec náležela k Hřebečsku, tedy území od 2. poloviny 13. století až do roku 1945 obývaného převážně Němci. Žije zde obyvatel.\n\nPrvní písemná zmínka o obci pochází z roku 1320. Historicky byla obec obývána Němci, resp. \"Německými Moravany\" (Deutschmährer).\n\nPověsti\n\n\nObcí prochází regionální železniční trať Svitavy – Žďárec u Skutče se dvěma zastávkami: \"Vendolí\" a \"Vendolí zastávka\". Zastavují zde osobní vlaky do Svitav a Poličky. Mezi lety 2012–2013 zastavovaly vlaky pouze na zastávce \"Vendolí zastávka\".\n\nFunguje zde také autobusová linka Svitavy – Trstěnice – Litomyšl.\n\nFotbalový tým založený v roce 1947, hrající v sezóně 2019 / 2020 III. třídu mužů fotbalové soutěže v České republice. V roce 1951 mohl tým postoupit do krajské soutěže (ovšem z finančních důvodů do soutěže nenastoupil). V letech 1987–1993 probíhal fotbalový turnaj Memoriál Karla Svobody (místního významného funkcionáře TJ).\n\nTrenéři: p. Jiráček, Josef Barák (první polovina šedesátých let 20. století), František Chaloupka (od r. 1970), Pavel Zerzán, p. Moravec, Petr Adámek, Václav Vodička, Jaromír Drápela.\n\nSestava v sezóně 2019–2020: \n\nbrankář: Michal Hladík \n\nzáložník: Jakub Gruber, Jan Mauer, Daniel Leitner, David Chaloupka, Patrik Horák, Petr Fuchs, Michal Drápela, Miroslav Čejka, Milan Bublík \n\nobránci: Tomáš Fuchs, Jindřich Tomášek, Milan Novotný, Lukáš Moravec, Miroslav Hladík, David Bořecký \n\nútočníci: Tomáš Hladík, Lukáš Fuchs\n\n"}
{"id": "118949", "url": "https://cs.wikipedia.org/wiki?curid=118949", "title": "Zdemyslice", "text": "Zdemyslice\n\nObec Zdemyslice (dříve \"Domyslice\", německy \"Domislitz\") se nachází v okrese Plzeň-jih, kraj Plzeňský. Žije zde obyvatel. Nejbližším městem jsou Blovice, vzdálené asi tři kilometry. V obci se nachází od roku 1904 železniční zastávka na trati Plzeň – České Budějovice (trať 190).\n\nPrvní písemná zmínka o obci pochází z roku 1115.\n\n\n"}
{"id": "118950", "url": "https://cs.wikipedia.org/wiki?curid=118950", "title": "Rpety", "text": "Rpety\n\nObec Rpety se nachází v okrese Beroun ve Středočeském kraji, asi 3 km východně od města Hořovice. Žije zde obyvatel.\n\nPrvní písemná zmínka o obci pochází z roku 1115. V roce 2014 zde žilo 479 obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Rpety \"(přísl. Felbabka, 868 obyvatel)\" byly v roce 1932 evidovány tyto živnosti a obchody: 4 hostince, konsum Včela, kovář, 3 obchody s peřím, 4 obchody se smíšeným zbožím, švadlena, 2 trafiky.\n\nDopravní síť\n\nVeřejná doprava 2011\n\n"}
{"id": "118952", "url": "https://cs.wikipedia.org/wiki?curid=118952", "title": "Nemile", "text": "Nemile\n\nObec Nemile (německy \"Neumühle\") se nachází v okrese Šumperk v Olomouckém kraji. Žije zde obyvatel.\n\n\nPrvní písemná zmínka pochází z roku 1374. Název obce pochází od osobního jména Nemil. Dnes katastrální části Filipov, podle knížete Filipa Erazima z Lichtenšteinu, vzniklé rozparcelováním poplužního dvora v roce 1773. Po roce 1945 opět obce sloučeny.\n\nV obci, jejíž část se jmenuje Filipov, leží i bývalý poplužní dvůr s tvrzí. Tvrz koupil od urozeného pána Ladislava Velena z Žerotína urozený vladyka a rytíř Kryštof starší Huberck z Belnsdorfu za 10 tisíc zlatých roku 1617. Roku 1623 ji zachytil Paulus Aretinus na své mapě Zábřežska již po renesanční přestavbě. Na přestavbě původní středověké tvrze, se podílela stavební huť působící v této době na moravskotřebovském zámku, později Tatenickém zámku s vlašskými kameníky a štukatéry v čele s italským stavitelem G. Mottalou de Bonnamone. Tvrz byla rozšířena ve čtyřkřídlou patrovou stavbu uzavírající nevelký poplužní dvůr, přičemž část její původní budovy byla zahrnuta do novostavby. Do současnosti se dochovalo středověké jádro s renesanční přestavbou dnes jedinou již přízemní budovou. Na tvrzi se vystřídala řada šlechtických rodů. Z nejznámějších můžeme jmenovat: Tunklové z Brníčka a Zábřeha, Trčkové z Lípy, Ladislava z Boskovic, Ladislava Velena z Žerotína, Kryštofa Huberka z Belnsdorfu; za těchto dvou majitelů byla tvrz renesančně přestavěna. Poslední šlechtický rod byli Lichtenštejnové.\n\nRoku 1876 je na tvrzi zminován hostinec, ze kterého se dochovala řada pivních lahví i bývalý výčepní pult s evidenčním štítkem „majetek sladovny a pivovaru v Litovli“. Tato tvrz je ojedinělá svými interiéry, které mají dochovanou původní renesanční štukaturu, keletované omítky. V objektu tvrze se dochovala černá kuchyně, bílá kuchyně, rytířský sál, štukované panské pokoje. Na tvrzi je k vidění také řada archeologických vykopávek či kamenné fragmenty z maletínského pískovce. Sklep s původní 20 metrů hlubokou studnou (druhá asi 30 metrů hluboká, tesaná ve skále je na dřívějších prostorech zahrady před tvrzí, dnešní nová zástavba domů) a nad ní průjezd (sín) též bohatě renesančně štukovaný ve svornících s rozetami z pálené hlíny, kdysi bohatě malované.\n\nV obci se nachází také dvě kapličky z konce 18 století. Ve 20. století byla postavena vodní nádrž na stejnojmenném potoce Nemilka. Na potoce kdysi býval mlýn původně patřící k tvrzi, zminovaný v kupní smlouvě z roku 1617. Později to byla kartáčovna.\n\nOd 1. ledna 1976 do 23. listopadu 1990 byla obec spolu se svou částí Lupěné součástí města Zábřeh, poté se opět osamostatnila.\n\n\n"}
{"id": "118953", "url": "https://cs.wikipedia.org/wiki?curid=118953", "title": "Nemyčeves", "text": "Nemyčeves\n\nObec Nemyčeves se nachází v okrese Jičín, kraj Královéhradecký. Žije zde obyvatel.\n\nPrvní písemná zmínka o obci pochází z roku 1340, kdy se připomíná \"Syppo z Nemoičewsi\". Podle toho se usuzovalo, že název obce mohl být odvozen ze vsi Nemojkovy . Nadále ves patřila Čéčům z Nemyčevsi. Tvrz pánů z Nemyčevsi, obývaná ve 14. a 15. století, byla po smrti Jana Čéče r. 1508 prodána Trčkům z Lípy a zanikla. Velký rozkvět obec prožívala v období baroka pod patronátem jezuitů v 1. polovině 18. století.\n\n\n\n\n\n"}
{"id": "118954", "url": "https://cs.wikipedia.org/wiki?curid=118954", "title": "Výškov", "text": "Výškov\n\nObec Výškov () se nachází v okrese Louny v Ústeckém kraji. Žije v ní obyvatel. Místní železniční zastávka se jmenuje \"Výškov v Čechách\" (přídomek byl patrně zvolen za účelem jednoznačného odlišení od moravského města Vyškova, kterému se říkalo také \"Víškov\" a kterému se přidal přídomek \"na Moravě\").\n\nPrvní písemná zmínka o obci pochází z roku 1392.\n\nV roce 1900 zde žilo 300 obyvatel německé a 13 české národnosti.\n\nNa návsi stojí barokní kaple Obětování Panny Marie z roku 1743.\n\n\nK obci náleží též katastrální území zaniklé vesnice Třískolupy.\n\n"}
{"id": "118955", "url": "https://cs.wikipedia.org/wiki?curid=118955", "title": "Podolí (okres Vsetín)", "text": "Podolí (okres Vsetín)\n\nObec Podolí se nachází v okrese Vsetín ve Zlínském kraji, necelých 15 km severozápadně od Vsetína a necelých 10 km jihozápadně od Valašského Meziříčí. Žije zde obyvatel.\n\nPrvní písemná zmínka o obci pochází z roku 1370.\n\n\n"}
{"id": "118956", "url": "https://cs.wikipedia.org/wiki?curid=118956", "title": "Sehradice", "text": "Sehradice\n\nObec Sehradice se nachází v okrese Zlín ve Zlínském kraji. Je položena v údolí Horní Olšavy ve výšce 316 m n. m. při silnici z Dolní Lhoty do Loučky. Žije zde obyvatel.\n\nNázev Sehradice čteme poprvé v roce 1261 v přídomku držitelů hradu Sehradice (Engelsberk – Sehrad) ve stížnosti opata vizovického kláštera papeži na sídlo loupeživých rytířů a přímo jmenuje jejich majitele bratry „Iessek et Staschek fratres de Ingraditz (Zhragitz), tedy Ješek a Stašek, bratři ze Sehradic“. Tento název se týkal nedalekého hradu. Obec Sehradice však může být starší, protože vždy byla součástí rozsáhlého biskupského léna se správním centrem Engelsberkem (castrum Engelsperk), zmiňovaným ve falzu zakládací listiny vizovického kláštera Rosa Mariae – Smilheimu, původem se hlásícímu k roku 1261. (Na přelomu 14. a 15. století začíná převládat pojmenování hradu Sehradice (Sehraditz castrum), později Sehrad, někdy také Tetov, pravděpodobně podle pozdějších majitelů Tetourů z Tetova).\n\nRoku 1518 byl hrad Sehradice již pustý. Roku 1553 právě Václav Tetour z Tetova získal „\"pustý hrad Sehradice, vsi Nové Sehradice, Lhotu Vyšší, Lhotu Nižší, Nevšovú, Radimov, ves pustú Vasil a ves pustú Oustí…\"“ V roce 1613 koupil lenní Sehradice František Serényi.\n\nSehradice byly vždy typickou zemědělskou obcí s pěstováním obilí a brambor, tradici mělo i ovocnářství a včelařství. Značnou část katastru Sehradic pokrývají lesy, které byly v historii po celá staletí předmětem sporů, neboť právě těmito lesy probíhaly hranice panství.\n\n\n\n"}
{"id": "118957", "url": "https://cs.wikipedia.org/wiki?curid=118957", "title": "Sovínky", "text": "Sovínky\n\nMěstys Sovínky se nachází v okrese Mladá Boleslav, Středočeský kraj. Rozkládá se devět kilometrů jihozápadně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1360. Od 10. října 2006 byl obci vrácen status městyse.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost městyse v roce, kdy ke změně došlo:\n\nV městysi Sovínky \"(420 obyvatel)\" byly v roce 1932 evidovány tyto živnosti a obchody: 3 hostince, kovář, kolář, krejčí, 2 obuvníci, 2 rolníci, řezník, 2 obchody se smíšeným zbožím, obchod se střižním zbožím, trafika, truhlář, velkostatek Langhans, zahradnictví.\n\nSilniční doprava\n\nDo městyse vede silnice III. třídy. Ve vzdálenosti 1 km v Bezně lze najet na silnici I/16 Slaný - Mělník - Mladá Boleslav - Jičín.\n\nŽelezniční doprava\n\nŽelezniční trať ani stanice na území městyse nejsou. Nejblíže městysi je železniční stanice Chotětov ve vzdálenosti 4 km ležící na trati 070 v úseku z Neratovic do Mladé Boleslavi.\n\nAutobusová doprava\n\nV městysi zastavovaly v pracovních dnech června 2011 autobusové linky Mladá Boleslav-Bezno-Katusice \"(2 spoje tam, 1 spoj zpět)\" a Bělá pod Bezdězem-Bezno-Praha \"(1 spoj tam i zpět)\" .\n\n"}
{"id": "118958", "url": "https://cs.wikipedia.org/wiki?curid=118958", "title": "Stolany", "text": "Stolany\n\nObec Stolany se nachází v okrese Chrudim, kraj Pardubický, zhruba 4,5 km jihozápadně od Chrudimi. Žije zde  obyvatel.\n\nPrvní písemná zmínka o obci pochází z roku 1229 v listině krále Přemysla Otakara I. ve které potvrzuje, že ves Stolany věnuje i s příslušenstvím klášteru Benediktinů v Opatovicích.\n\n\nRoku 1927 byla v obci založena tělocvičná jednota Sokol. O pět let později, v roce 1932 vznikl fotbalový klub SK Stolany. Od roku 1999 slouží všem sportovcům a mládeži nový sportovní areál s nejnutnějším zázemím. Přes sto třicet let, od roku 1885, vyvíjí svou činnost sbor dobrovolných hasičů. Byl založen v roce 1884 po neúspěšném pokusu uhasit požár, který vznikl ve stodole u mlýna pana Františka Buřvala v Červenci.\n\nUprostřed obce jsou dva rybníky Malý a Panský, které doplňují její charakteristickou podobu. Protéká zde Červený potok, který je také někdy označován jako Stolanský. K obci patří také výběhy pro koně, které jsou budovány soukromými majiteli. Jižně od obce je vidět pásmo Železných hor. Toto území s pestrým geologickým složením se rozkládá na ploše cca 900km².\n\nDo roku 1846 nebyla ve Stolanech žádná škola, a proto děti neměly žádné vzdělání. Na jaře roku 1845 se začala stavět budova školy. 9. února začalo vyučování, prvním učitelem zde byl Jan Novák. Do školy chodilo 139 dětí ze Stolalan, Sobětuch, Pouchobrad, Pohleda, Čejkovic, Rabštejnské Lhoty. Škola byla jen přízemní, skládala se ze tříd, malé kuchyně, dvou pokojů, kde bydlel pan učitel, dvorečku a malé zahrádky. V roce 1899 byla stará škola zbourána a začala se stavět nová, kterou 5. listopadu téhož roku dokončil Josef Staněk. Škola ukončila sviji činnost v roce 1977. Provoz školy byl znovu obnoven v roce 1995. Nyní se v obci nachází mateřská škola a základní škola, která sdílí budovu ještě spolu se školní jídelnou.\n\nTři zlatá jablka znázorňují tři dary, které dal podle pověsti sv. Mikuláš dcerám zchudlého šlechtice. Na znaku pak zelená znázorňuje trávník a modrá nebe. Zlatá a modrá barva odkazuje na Opatské benediktiny, červená na plášť světce. Dominantní je zjednodušená věž Stolanského kostela. Autorem obecních symbolů je heraldik pan Stanislav Kasík.\n\nPůvod jména není zcela jasný. Zřejmě bylo utvořeno od slova stolník, což byl ve středověku jeden z předních sluhů krále. Další teorie tvrdí, že je název utvořen od Stolanů, čili lidí, kteří rádi pobývali za stolem nebo u stolu. Možné je i odvození od stolních statků, jejichž výrobky zásobovaly knížecí dvůr.\n\n"}
{"id": "118959", "url": "https://cs.wikipedia.org/wiki?curid=118959", "title": "Vršce", "text": "Vršce\n\nObec Vršce se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1325.\n\n\n"}
{"id": "118960", "url": "https://cs.wikipedia.org/wiki?curid=118960", "title": "Rozhovice", "text": "Rozhovice\n\nObec Rozhovice leží na úpatí Železných hor, v Pardubickém kraji,na hranici okresů Chrudim a Pardubice v nadm.výšce 260-280 m. Obec své jméno dostala po svém zakladateli Rozhy. Žije zde  obyvatel.\n\nPrvní písemná zmínka o obci pochází z roku 1131.\n\n\nV obci můžeme na návsi najít památník věnovaný padlým v 1. světové válce.\n\n\n"}
{"id": "118961", "url": "https://cs.wikipedia.org/wiki?curid=118961", "title": "Zhoř u Mladé Vožice", "text": "Zhoř u Mladé Vožice\n\nObec Zhoř u Mladé Vožice () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o obci pochází z roku 1357.\n"}
{"id": "118962", "url": "https://cs.wikipedia.org/wiki?curid=118962", "title": "Nevolice", "text": "Nevolice\n\nObec Nevolice () se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci pochází z roku 1392.\n\n\n"}
{"id": "118963", "url": "https://cs.wikipedia.org/wiki?curid=118963", "title": "Vinaře", "text": "Vinaře\n\nObec Vinaře () se nachází v okrese Kutná Hora ve Středočeském kraji, zhruba 8 km východně od Čáslavi. Žije zde obyvatel. Součástí obce je i vesnice Vinice.\n\nPrvní písemná zmínka o obci pochází z roku 1192 na listinách knížete Václava, kdy dal Jan, syn Zdislavův, polovinu vsi řádu německých rytířů, kteří zde měli svou komendu.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Vinaře \"(přísl. Vinice, 903 obyvatel)\" byly v roce 1932 evidovány tyto živnosti a obchody: cihelna, 2 družstva pro rozvod elektrické energie, kolář, 3 kováři, krejčí, mlýn, 2 obuvníci, pekař, 13 rolníků, 4 obchody se smíšeným zbožím, 2 trafiky.\n\nZ počátku se vyučovalo na statku pana Vraného čp. 28 v jedné místnosti. Zásluhou tehdejšího starosty pana Václava Daňka se od roku 1874 začíná učit v nové jednotřídní škole. V roce 1892 bylo na nové škole přistavěno patro a to umožnilo vyučovat ve 3 postupných ročnících. V březnu roku 1944 školu obsadili němečtí vystěhovalci, a tak se vyučovalo v místním hostinci. Po odchodu těchto vystěhovalců a řádné úpravě celé školy se 14. května 1945 začalo pravidelně vyučovat.\n\nŠkola měla velkého příznivce a mecenáše, vinařského rodáka pana Františka Kubáta, žijícího v USA. Přispíval jak materiálně, tak finančně. Za takto velkou dobu mu byla odhalena 12. června 1949 pamětní deska na budově školy. Výsledkem však je, že přes veškerou snahu obyvatel udržet vyučování dětí na škole v činnosti, byla tato dne 3. června 1976 uzavřena. Příčinou byl značný úbytek obyvatelstva, který nastal po druhé světové válce stěhováním početných rodin do pohraničních oblastí republiky.\n\nDopravní síť\n\nVeřejná doprava 2011\n\n"}
{"id": "118964", "url": "https://cs.wikipedia.org/wiki?curid=118964", "title": "Nedvězí (okres Svitavy)", "text": "Nedvězí (okres Svitavy)\n\nObec Nedvězí (německy \"Ewitz\") v okrese Svitavy v Pardubickém kraji, leží na obou březích Trhonického potoka, asi 8 km jižně od Poličky. Žije zde  obyvatel.\n\nObec se člení na dvě katastrální území (zároveň ZSJ), jimiž jsou:\n\nPrvní písemná zmínka o vsi Nedvězí se objevuje v listině krále Vladislava II. Jagellonského z 25. února 1474, v níž panovník potvrzuje purkmistru a konšelům Poličky všechna práva a privilegia, která městu udělil již král Václav IV. K těmto právům náleželo i držení vesnic, podléhajících městu. Mezi nimi je zde vyjmenováno i samotné Nedvězí. Pro změnu dříve moravské Nedvězíčko má doloženou existenci již k roku 1360.\n\nV letech 1850–1873 bylo Nedvězí připojeno k obci Bystré, poté se 26. června 1873 opětovně osamostatnilo. Vládním nařízením ze 23. prosince 1924 byla k 1. lednu 1925 k obci připojena osada a katastrální území Nedvězíčko, které do té doby náleželo k moravské obci Ubušínku. Důvodem ke změně obecní, okresní a zemské příslušnosti byla žádost obyvatel Nedvězíčka, kteří to měli k obecnímu úřadu v Ubušínku více než 2 km. Od 1. listopadu 1940 byla celá obec včetně Nedvězíčka na základě nařízení protektorátní vlády z 26. září 1940 připojena k zemi Moravskoslezské. Tento stav setrval do zániku Protektorátu Čechy a Morava.\n\n"}
{"id": "118965", "url": "https://cs.wikipedia.org/wiki?curid=118965", "title": "Zábrdí", "text": "Zábrdí\n\nObec Zábrdí se nachází v okrese Prachatice v Jihočeském kraji, zhruba 4,5 km zsz. od Prachatic. Žije zde obyvatel.\n\nPrvní písemná zmínka o obci pochází z roku 1359, podle jiných pramenů již 1275.\n\nVýchodně od vesnice protéká řeka Blanice, jejíž koryto a břehy jsou chráněné jako přírodní památka Blanice.\n\n\n"}
{"id": "118966", "url": "https://cs.wikipedia.org/wiki?curid=118966", "title": "Zděchov", "text": "Zděchov\n\nObec Zděchov se nachází v okrese Vsetín ve Zlínském kraji. Žije zde obyvatel.\n\nPrvní písemná zmínka o obci pochází z roku 1623. Během následujících desetiletí byl Zděchov opakovaně vypleněn a vypálen. Kostel v obci byl vybudován roku 1778.\n\n\n\n"}
{"id": "118967", "url": "https://cs.wikipedia.org/wiki?curid=118967", "title": "Vyžice", "text": "Vyžice\n\nObec Vyžice se nachází v okrese Chrudim, kraj Pardubický. Žije zde obyvatel.\n\n\nPrvní písemná zmínka o obci pochází z roku 1229.\n\n\n"}
{"id": "118968", "url": "https://cs.wikipedia.org/wiki?curid=118968", "title": "Vstiš", "text": "Vstiš\n\nObec Vstiš se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci je z roku 1243.\n\n\n"}
{"id": "118969", "url": "https://cs.wikipedia.org/wiki?curid=118969", "title": "Schořov", "text": "Schořov\n\nObec Schořov () se nachází v okrese Kutná Hora ve Středočeském kraji, asi 14 km jihovýchodně od Kutné Hory a 6 km jižně od města Čáslav. Žije v ní obyvatel.\n\nPrvní písemná zmínka o obci pochází z roku 1352.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\n\nDopravní síť\n\nVeřejná doprava 2011\n\n"}
{"id": "118970", "url": "https://cs.wikipedia.org/wiki?curid=118970", "title": "Sušice (okres Uherské Hradiště)", "text": "Sušice (okres Uherské Hradiště)\n\nSušice jsou moravská obec, která se nachází v okrese Uherské Hradiště ve Zlínském kraji. Žije zde obyvatel.\n\nSušická lokalita je nejen nejstarším sídlištěm v okrese (Uh. Hradiště), ale i v celém kraji (Zlínský kraj). Svědčí o tom nálezy neumělých výrobků z nejstarší doby kamenné (asi 80 000 let před Kr.), které byly nalezeny v místní části Kocovy. Tento archeologický výzkum vedl dr. V. Hrubý. Nálezy jsou uloženy ve Slováckém muzeu v Uherském Hradišti.\n\nPísemné prameny jako Codex diplomaticus Moraviae nebo Zemské desky olomoucké jsou poměrně skromné. V případě Sušic jsou nejdůležitějším pramenem vykopávky. Tyto uskutečnil dr. Červinka, který objevil zbytky zemanské tvrze s dvojitým valem. V lokalitě tvrze našel vyspělou keramiku hradištní a raně středověkou. Což znamená, že zde tvrz musela stát v raném středověku, neboť pozdější prameny ze 14. a 15. století o zemanské tvrzi nemluví. Název obce je odvozen od jména Sucha, zemana zdejší tvrze. Sušice byly samostatným statkem v držení jednoho zemanského rodu. Vyvozuje se to z písemných pramenů, vykopávek a také z toho že obec byla ve starších dějinách písemně bez povšimnutí.\n\nZaložení Sušic na místě někdejšího staroslovanského hradiště lze klást do 1. pol. 13. století a to po založení obcí Kudlovice a Traplice. Tyto obce musely existovat dříve, proto na Sušice zbyl malý katastr. První písemná zmínka o obci pochází z roku 1344, kdy místní zemanka upisuje velehradskému klášteru lán výnosu jedné hřivny nájmu, s podmínkou, že ji po smrti převezou a pohřbí na Velehradě na náklady kláštera. V roce 1375 se připomíná zeman Dětřich ze Sušic. Roku 1490 Jindřich ze Sušice, který prodává Nedachlebice Jetřichovi z Trčky. Protože malý zemanský statek v Sušicích nemohl obstát v tehdejší hospodářské soutěži, byli zemané nuceni se zadlužovat až museli Sušice prodat. Z největší pravděpodobností Sušice koupil markrabě Jošt Lucemburský (asi 1351–1411), bratr císaře Karla IV., který Sušice přivtělil ku hradu Buchlov, který získal v roce 1407.\n\nKoncem 15. století bylo na cestě z města Kroměříž zbudováno v Sušicích mýto o výnosu 7 kop a 9 grošů ročně. Později bylo mýto přeneseno do Kudlovic na Palaty. Zde se mýto připomíná ještě roku 1634. Pod buchlovským panstvím zůstaly Sušice až do roku 1511. Toho roku dostal panství buchlovské a napajedelské v dědičné držení Arkleb Trnavský z Boskovic jako odměnu jenž mu daroval král Vladislav Jagellonský (1456–1516) za zásluhy o klid a pokoj v zemi, kterou očistil od loupežníků. Roku 1614 se v rozsudku Sušice se zemanským dvorem přisuzují Jiřímu Kuželovi ze Žeravic (což je první historická zmínka o zemanském dvoru v Sušicích). Pozdější osudy zemanského statku a obce jsou spojeny s napajedelským panstvím, což hojně dokládá napajedelský urbář a další písemnosti.\n\nKdyž v roce 1643, za třicetileté války, táhli Švédové z Kroměříže na Uherské Hradiště, tak ve Vinohrádkách v Sušicích postavili jejich padlému generálu pomník, na němž je vytesáno: EN SIGNUN GROCIS CHRISTI IN NOVO SPES PERENNIS VITAE FUNDATA ORMNE PAX ODSTUPTO. OB1832. PV1877. (Ejhle, znamení kříže, obnoven. Naděje nesmrtelné, životem utvrzena. Zachovej mír, nezáviď!) Další významnější připomínka Sušic je z urbariální fasse z roku 1775, o povinnostech pololáníků robotovat s výčtem jejich odvodů vrchnosti. Za napoleonských válek 1800–1805 byly Sušice sice vzdáleny od válčišť, ale Uherskohradišťsko velmi trpělo průchody vojsk a venkovské obyvatelstvo bylo zatěžováno vzrůstajícím daňovým zatížením na válečné výdaje, o čemž se o Sušicích zmiňují farní písemnosti z roku 1809. Tak nastala po napoleonských válkách nejen v Sušicích veliká bída.\n\nV průběhu 19. století pokračovalo drobení usedlostí, rolníci osvobozovali své syny od vojenské služby, zřizováním samostatných hospodářství. Usedlí obyvatelé se rozvrstvovali podle majetku na sedláky a podsedníky, což se připomíná v Sušicích roku 1845 vceňovacím operátem. Když se hospodář ujal gruntu, přijala ho obec za souseda, jak to vyžadoval starý obyčej a selské právo.\n\nSušice byly přifařeny k farnímu kostelu obce Spytihněv. Tento kostel, kdysi arcijáhenský, k němuž patřilo celé území někdejší župy, náležel k hradu spytinovskému, již ve 13. století stal se obyčejným farním kostelem. Faru obsazoval velehradský klášter, z čehož se usuzuje, že obyvatelstvo Sušic bylo většinou náboženství katolického. Podrobnější pohled do života farnosti je teprve z roku 1644, kterou sepisuje pro hradišťského děkana Prokopa P. Pavel Mathusius, který zastával současně dvě fary – jalubskou a spytinovskou.\n\nPodle smlouvy rektorské dávaly Kudlovice a Sušice 5 a 1/2 měřice rži a peněž po 3 krejcarech od všech sousedů. Škola v Sušicích byla ustanovena od roku 1911. Prvním učitelem byl Leopold Škůrek. Roku 1899 se zmiňují odvody učiteli, podučiteli a učitelce ručních prací s jejich právy a povinnostmi. Nutno podotknout, že rolnictvo považovalo platy učitelů za břemeno.\n\nZmínka o mlýně v Sušicích se uvádí roku 1603 jako panském. Kdy byl tento mlýn postaven není známo. Mlýn byl vrchností pronajímán na 3 léta, majitel musel udržovat mlýn a jeho inventář v pořádku, při mletí byl mlynář povinen přednostně mletím vrchnosti a jeho poddaným. Tak se roku 1700 připomíná sušický mlynář Josef Sellig (pravděpodobně Zelík). Roku 1824 byl mlýn dědičně vykoupen, zaplatil za to 130 zlatých. Poslední mletí se datuje do roku 1848. Poslední mlynář byl A. Vavříček.\n\nPoslední zastupitelstva se soustředila na obnovu obce a její kulturní rozvoj. Zejména opravou a technickým obnovením víceúčelového hřiště s moderním tenisovým kurtem, celkovou rekonstrukcí budovy bývalé školy, ve které sídlí obecní úřad a společenský sál, vysprávkou kaple Panny Marie, rekonstrukcí hasičské zbrojnice, smírčích a pamětních křížů v obci. Z oblasti společenského života v obci jsou nejvýznamnější hody, které byly obnoveny po 41 letech, dále sušická pouť, masopust a masopustní zábava, dětský den, večerní zábavy na hřišti a vánoční besídka. Sušičané se také, již tradičně, zúčastňují Slováckých slavností vína a otevřených památek v Uherském Hradišti v krojovaném průvodu. Sport zastřešuje TJ Sokol Sušice, družstvy mužů a dorostu. Z občanských spolků je nejvýznamnější Sbor dobrovolných hasičů a občanské sdružení Ženy-tradice-dědictví. V neposlední řadě je místní lidová knihovna s veřejným internetem. Obec Sušice je členem sdružení obcí Severní Chřiby a mikroregionu Staroměstsko. Plánované je také připojení na cyklostezku podél Baťova kanálu, cyklostezkou Sušice - Huštěnovice.\n\n\"Symbolika obecního znaku a praporu\"\n\nFigura obilního snopu představuje heraldizovaný přepis starého razítkového znamení obce z 19. století, symbolizujícího zemědělskou tradici obce a její venkovský charakter. Figura vinných hroznů je reflexí staré pečeti obce s obvazem hroznu vinné révy a připomíná tedy historickou vinařskou tradici regionu. Figura lilie odkazuje na někdejší majitele obce - rody ze Sušic a ze Zástřizl - a na Mariánskou kapli v obci.\n\n\"Znak obce Sušice\"\n\nV modro-červeně sníženě děleném štítě nahoře zlatý vyrůstající obilný snop provázený dvěma stříbrnými vinnými hrozny, dole k snopu přiléhající dolní polovina stříbrné lilie Barevné řešení znaku: • zlatá = přirozená barva obilného snopu • zlatá + modrá = venkovský charakter obce (zlatá pole pod modrým širým nebem) • modrá = Mariánská kaple, vodní tok, mlýn • stříbrná + červená = erb rodiny ze Sušic\n\n\"Prapor obce Sušice\"\n\nList tvoří dva vodorovné pruhy, modrý a červený, v poměru 3 : 2. Do modrého pruhu vyrůstá žlutý obilný snop provázený dvěma bílými vinnými hrozny, ke kterému přiléhá v červeném pruhu dolní polovina bílé lilie. Průměr šířky k délce listu je 2 : 3.\n\n\n\n"}
{"id": "118971", "url": "https://cs.wikipedia.org/wiki?curid=118971", "title": "Rybníček (okres Havlíčkův Brod)", "text": "Rybníček (okres Havlíčkův Brod)\n\nRybníček () je obec v okrese Havlíčkův Brod v Kraji Vysočina. Žije zde obyvatel. Na jihovýchodním okraji obce pramení Babský potok, který je levostranným přítokem říčky Hostačovky.\n\nPrvní písemná zmínka o obci pochází z roku 1552.\n"}
{"id": "118974", "url": "https://cs.wikipedia.org/wiki?curid=118974", "title": "Černýšovice", "text": "Černýšovice\n\nObec Černýšovice () se nachází v okrese Tábor v Jihočeském kraji. Žije v ní obyvatel. Nedaleko obce se nachází přírodní památka Černýšovické jalovce.\n\n\nPrvní písemná zmínka o obci pochází z roku 1390.\n\n\n"}
{"id": "118975", "url": "https://cs.wikipedia.org/wiki?curid=118975", "title": "Trnávka (okres Nový Jičín)", "text": "Trnávka (okres Nový Jičín)\n\nObec Trnávka se nachází v okrese Nový Jičín v Moravskoslezském kraji. Žije zde obyvatel.\n\nPrvní písemná zmínka o obci pochází z roku 1307.\n\n\n"}
{"id": "118977", "url": "https://cs.wikipedia.org/wiki?curid=118977", "title": "Siřejovice", "text": "Siřejovice\n\nObec Siřejovice () se nachází v okrese Litoměřice v Ústeckém kraji, asi čtyři kilometry jihovýchodně od Lovosic. Žije v ní obyvatel. Obcí prochází silnice druhé třídy číslo 247.\n\nPrvní písemná zmínka o vsi (\"Scirewici\") pochází z roku 1227, kdy se Siřejovice uvádějí ve výčtu držav svatojiřského kláštera v litoměřickém kraji.\n\nWindsor je zřícenina původně větrného mlýna holandského typu postaveného pravděpodobně na přelomu 18. a 19. století, ale jistě před rokem 1833, kdy je poprvé zmiňován písemně. Mlynářem zde byl v roce 1843 Ignaz Bertoni, který měl v Siřejovicích také dům. Mlýn míval jedno složení a mlelo se zde pro potřeby okolních obcí Siřejovice, Vrbičany a Keblice až do roku 1870, kdy jej poslední mlynář Kunze opustil a prodal průmyslníkům – bratrům Tschinkelovým z Lovosic. Noví majitelé nechali mlýn zrušit a budovu přestavět na novogotický lovecký zámeček v anglickém stylu (odtud pojmenování Windsor). Měl typickou kruhovou středovou část postavenou ze světlé opuky a cihel, jakousi věž s cimbuřím a s 22 okny a dvě symetrická křídla, postavená z cihel. Nedlouho po přestavbě však průmyslníci zbankrotovali a zámeček byl roku 1886 prodán ve veřejné dražbě. Majitelé zámečku se střídali a stavba rychle chátrala. V období první světové války zde přespávali příležitostní zemědělští dělníci. Poslední doložené obydlení se týkalo sklepních prostor kolem roku 1930.\n\nK mlýnu se váže historka z prusko-rakouské války v roce 1866. Zdejší mlynář Kunz byl tehdy udán, že signalizuje přesuny rakouských vojsk Prusům, když nastavuje lopaty mlýna proti větru. Byl uvězněn v Terezíně, dokud pruské vojsko z kraje neodtáhlo a neprokázala se jeho nevina.\n\nBývalý mlýn stojí východně od obce, na mírné vyvýšenině nad silnicí do Keblic a dálnicí D8. Trojpodlažní věž o výšce 12 m a průměru 8,7 m má 22 zaklenutých okenních otvorů. Ve stylizované podobě, spolu se svatojiřským křížem, je Windsor vyobrazen na znaku a vlajce Siřejovic.\n\n\n\n"}
{"id": "118978", "url": "https://cs.wikipedia.org/wiki?curid=118978", "title": "Červená Třemešná", "text": "Červená Třemešná\n\nObec Červená Třemešná se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1267.\n\nHistorie je spjata s historií místního kostela, který byl kostelem farním a náležel k děkanátu hradeckému. Patronát nad kostelem i obcí měli páni z Miletínka, z nichž nejznámější byl Diviš Bořek přiklánějící se v dobách husitských tu na jednu, tu na druhou stranu. Po jeho smrti roku 1437 obec zdědili jeho synové. Vlastníků se vystřídalo mnoho: Mikuláš Šepek z Nové Vsi, Libák z Radovesic, Jan Litoborský z Chlumu, Jindřich Škopek z Bílých Otradovic.\n\nZa Škopků koncem 16. století došlo k rozvoji celého panství spolu s Bělohradem a Peckou. Po roce 1626 byly statky kvůli zadlužení postoupeny levně Albrechtovi z Valdštejna. Od roku 1658 kdy obec připadla Karlu Kryštofovi staršímu Stařímskému z Libštejna na Lukavci a Sobětuši, byla historie spjata s Miletínem.\nV moderní historii je obec spjata s obcí Miletín, ke které Červená Třemešná byla připojena.\nK opětnému osamostatnění došlo roku 1989, v té době měla obec 127 obyvatel.\n\n7. ledna 1991 byla po 43 letech opět otevřena hospoda se společenským sálem a byla zahájena stavba budovy Obecního úřadu, dokončená v roce 1992. Budova obsahuje úřadovnu, sociální zařízení, knihovnu a společenský sál pro 60 osob. V roce 1994 odkoupila obec od spotřebního družstva Jednota Nová Paka místní obchod a o tři roky později nad ním zřídila dva byty. V březnu 2001 schválilo zastupitelstvo obce zařazení pod správní obvod pověřené obce III. typu v Hořicích. V roce 2001 byla provedena oprava hasičské zbrojnice.\n\n\n"}
{"id": "118979", "url": "https://cs.wikipedia.org/wiki?curid=118979", "title": "Bezděkov (okres Havlíčkův Brod)", "text": "Bezděkov (okres Havlíčkův Brod)\n\nBezděkov () je obec v okrese Havlíčkův Brod v Kraji Vysočina. Nachází se na území CHKO Železné hory. Severně od Bezděkova protéká potok Cerhovka, který je pravostranným přítokem řeky Doubravy. Žije zde obyvatel.\n\nNázev se vyvíjel od varianty Bezdiekow (1544), na Bezděkově (1615). Místní jméno znamenalo Bezděkův (dvůr)\n\nPrvní písemná zmínka o obci pochází z roku 1544. Existují však nepotvrzené zprávy, že zde stála od starodávna tvrz, což by nasvědčovalo tomu, že měla obec držet ochranu nad středověkou Libickou stezkou spojující Čechy a Moravu. Název, původně Bezdiekow pochází buď ze spojení „bzděti ohněm a dýmen“ – od ochranného charakteru obce, anebo spíše od jména Bezděka.\n\nBezděkov patřil k Předboři. V roce 1563 dělil předbořský statek Petr z Předboře mezi čtyři bratry a dva mladší z nich - Aleš Předbořský a Jindřich Předbořský dostali Bezděkov, srub na místě staré tvrze, a dále Lhotu Nadobovu (později Hařilova Lhotka), Kroměšín a Plhov. Majetek byl ale hodně zadlužen a ještě byl Jan Předbořský z Předboře odsouzen v roce 1623 za odboj a vystěhoval se.\n\nObec získal jeho strýc Albrecht Hyldebrant Lukavský z Lukavice. Během třicetileté války byla ves několikrát pustošena a tak byla tvrz a ves v roce 1650 syny Albrechta prodána i s okolními vesnicemi Kroměšín, Plhov, Štěpánov, Hařilova Lhotka, Malochyně a Křivá paní Evě Kustošové na Horním Studenci. Tím byly statky spojeny a tvrz v Bezděkově úplně zaniká. Další osudy obce jsou součástí osudů Horního Studence.\n\nŠkolní docházka byla od roku 1783 zajišťována ve škole v Libici nad Doubravou a díky velkému počtu obyvatel začátkem 20. století (kolem 630 obyvatel) zde vznikla dvoutřídka. Velké zásluhy na tom měl hejtman Rudolf Seichert. Na návsi stojí dřevěná zvonička a křížek z roku 1886. Dobře zde funguje místní TJ Sokol Bezděkov, který pořádá volejbalové závody pro družstva z celého kraje Vysočina. Dále je zde i Sbor dobrovolných hasičů a veřejná knihovna.\n\nPo vzniku samospráv patřila obec k okresu Chotěboř. V roce 1950 došlo ke změně názvu na Bezděkov u Libice nad Doubravou, který je však od roku 1976 jen názvem katastrálního území a není běžně používán. V roce 1961 pak došlo ke změně okresu na větší Havlíčkův Brod. Od 20. dubna 1976 do 23. listopadu 1990 část obce Libice nad Doubravou, od 24. listopadu 1990 samostatná obec.\n\nKatastrem protéká potok Cerhovka, na níž se rozkládá rybník Lhotka. Obcí protéká potok Bezděkovka, která se vlévá do Cerhovky. Cerhovka se poté severozápadně vlévá do Doubravy. Nejvyšší bod katastru, \"Na kopaninách\", se nachází na západní hranici v nadmořské výšce 503 metrů. Část území přírodní rezervace Mokřadlo a CHKO Železné hory zasahuje i do katastru Bezděkova.\n\nPodle sčítání 1930 zde žilo v 28 domech 161 obyvatel. 161 obyvatel se hlásilo k československé národnosti. Žilo zde 144 římských katolíků a 17 příslušníků Církve československé husitské.\n\nV letech 2006-2010 působil jako starosta Bohumil Marek. V letech 2010–2014 byl starostou Jaroslav Stehno, od roku 2014 funkci vykonává Zdeněk Dvořák.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 22. října 2008. V červeno-zeleně polceném štítě znaku se vlevo nachází stříbrný mořský pes se zlatým jazykem, vpravo zlatá sedmihrotá hvězda. Vlajku tvoří červený žerďový pruh široký třetinu délky listu a tři vodorovné pruhy, zelený, žlutý a zelený. V červeném pruhu bílý mořský pes se žlutým jazykem. Poměr šířky k délce listu je 2 : 3.\n\n\n\n"}
{"id": "118980", "url": "https://cs.wikipedia.org/wiki?curid=118980", "title": "Petříkov (okres Praha-východ)", "text": "Petříkov (okres Praha-východ)\n\nObec Petříkov se nachází ve Středočeském kraji v okrese Praha-východ 8 km jihozápadně od okraje Prahy. Žije zde obyvatel.\n\n\nPrvní písemná zmínka o Petříkově, který se až do roku 1854 jmenoval Petrkov, pochází z roku 1405. Patrně roku 1488 vesnici koupilo Nové Město pražské. Ztratilo ji v roce 1547 po potlačeném protihabsburském povstání. Vesnice přešla do majetku krále Ferdinanda I. Habsburského. Ten ji o rok později prodal i s Velkými Popovicemi (tehdy zvanými jen Popovice) a dalšími 4 vesnicemi německému zemanovi Jiřímu Krejštnovi z Krejštanu. Od té doby se Petříkov vyvíjel jen jako součást velkopopovického statku (nikdy zde nebyl kostel, hřbitov nebo škola).\n\nV roce 1641 byly Popovice i s Petříkovem prodány strahovskému klášteru premonstrátů. Nedlouho poté, ke konci třicetileté války, byl Petříkov vypleněn a zpustl. Po válce se začala obec znovu osidlovat a Popovice i s ní koupil benediktinský klášter u kostela sv. Mikuláše na Starém Městě.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Petříkov \"(268 obyvatel)\" byly v roce 1932 evidovány tyto živnosti a obchody: obchod s dobytkem, družstvo pro rozvod elektrické energie v Petříkově, 2 hostince, 2 koláři, kovář, obuvník, povozník, řezník, 2 obchody se smíšeným zbožím, obchod se střižním zbožím, trafika, truhlář, velkostatek Ringhoffer.\n\nV obci se nacházejí jen drobnější památky:\n\nJihozápadně od vesnice v lese Čertovka jsou dodnes patrné valy, zřejmě od původní tvrze.\n\nNa území Petříkova se nachází západní část pivovaru Velké Popovice, včetně celého Pivovarského rybníka a zakončení pivovarské železniční vlečky ze Strančic.\n\nDopravní síť\n\nVeřejná doprava 2011\n"}
{"id": "118981", "url": "https://cs.wikipedia.org/wiki?curid=118981", "title": "Tetín (okres Jičín)", "text": "Tetín (okres Jičín)\n\nObec Tetín se nachází v okrese Jičín, kraj Královéhradecký. Žije zde obyvatel a její součástí je i vesnice Vidoň. Starostou obce je Matěj Hlavatý.\n\nPrvní písemná zmínka o obci pochází z roku 1629.\n\n\n\n"}
{"id": "118982", "url": "https://cs.wikipedia.org/wiki?curid=118982", "title": "Libňatov", "text": "Libňatov\n\nObec Libňatov se nachází na severovýchodě České republiky, v kraji Královéhradeckém, asi 3,5 km jižně od města Úpice a 11 km na jihovýchod od okresního města Trutnov, necelých 14 km od polských hranic. Žije zde  obyvatel.\n\nObec hraničí celkem s osmi dalšími sídly - Havlovicemi, Slatinou nad Úpou, Mečovem, Křižanovem, Posadovem, Proruby, Maršovem a Radčí. S obcemi Křižanov a Havlovice je přímo propojená hlavní silnicí II/304, která byla vybudována v letech 1906-1910. Přímo z hlavní silnice také vede vedlejší cesta do Maršova a do přidružené oblasti Svobodné.\n\nCelou obcí protéká potok Maršovka (směrem od Maršova), na který se v obci napojují dva silnější prameny. Ve vedlejší obci Havlovice už protéká řeka Úpa.\n\nCelková plocha obce je zhruba 582 hektarů a najdeme zde z hlavní části lesy - jehličnaté i listnaté, v sezóně úrodné na houby i lesní ovoce. Mimo zastavěné plochy tu jsou louky a orná půda. Půda v obci je ve vyšší části písčitá a na níže položené ploše jílovitá.\n\nKromě zhruba 3 výjimek na tzv. dolním konci Libňatova jsou veškeré domy napojené na vodovod a elektrický rozvod. V obci není dostupný rozvod plynový a ani není zřízena centrální kanalizace.\n\nV horní části Libňatova je dnes už nepoužívaná vodní nádrž.\n\nV obci funguje pošta, kulturní dům i obchod se smíšených zbožím. Nalezneme zde úspěšně fungující mateřskou školku.\n\nObec Libňatov je členem Svazku obcí Jestřebí hory (Dobrovolný svazek obcí) a zároveň partnerem Místní akční skupiny Království - Jestřebí hory.\n\nFiguruje zde několik aktivních spolků - Sbor dobrovolných hasičů, Český Červený kříž, Český zahrádkářský svaz, T. J. Sokol, Fotbalový klub Barchovan a Osvětová beseda.\n\nKromě vlastní obce se na severu postupně rozvinula osada Svobodné. Po cestě do osady se můžeme dostat do nejlepšího vyhlídkového místa obce, je umístěno 460 m n. m. a naproti můžeme vidět osadu Zada v jihovýchodní části obce. Jméno \"Svobodné\" vzniklo nejspíš díky tomu, že usedlost v této oblasti byla v minulosti osvobozená od roboty.\n\nPrvní zmínky o založení obce spadají do 13.století našeho letopočtu. Jméno Libňatov se postupně vyvinulo z Ljubnatóv a Libnětov do současné podoby. Zmínky o Pavlovi z Libnětova je možné najít v kronikách píšících o roku 1461 - mělo jít o majitele v té době rozsáhlého statku. Usuzuje se, že právě od Libnětova statku se postupně odvodil název obce. V roce 1534 připadl Libňatov do panství náchodskému. Do té doby spadal pod panství ryzmburské. Za první světové války bylo povoláno do pohotovosti 130 občanů, přičemž 20 z nich bylo zajato a dalších 16 se stalo nezvěstnými. O Svobodném (viz zmínka výše) se vedou první zmínky v roce 1581, na mapě z roku 1840 jsou ve Svobodném zakresleny tři usedlosti.\n\nV horní části obce je možné nalézt původní zvonici z roku 1835, které je nepsaným znakem obce a kulturní památkou ve které se dodnes pravidelně vyzvání.\n\nV obci už od roku 1982 nefunguje základní škola. Děti, které spadají do prvních čtyř tříd dojíždějí do sousedních Havlovic nebo Hořiček, devítiletá škola je potom v Úpici - městě vzdáleném po silnici asi 6 km od Libňatova.\nOproti tomu je v Libňatově mateřská škola, která je každým rokem plně zaplněna a těší se velkému zájmu.\nHistoricky první škola byla v obci zřízena v roce 1773, vyučovalo se v nejrůznějších příbytcích a propůjčených budovách. V roce 1881 byla postavena budova školy, která v obci stále stojí a sídlí v ní obecní úřad.\n\nV obci je možné nalézt antukové hřiště a fotbalové hřiště na malou kopanou. Hřiště se využívá také pro hasičský sport.\n\n"}
{"id": "118983", "url": "https://cs.wikipedia.org/wiki?curid=118983", "title": "Stradouň", "text": "Stradouň\n\nObec Stradouň () se nachází v okrese Ústí nad Orlicí v Pardubickém kraji, při samém jihovýchodním okraji Východolabské tabule, zhruba 7 km zsz od Vysokého Mýta. Osu vesnice, rozložené podél Bětnického potoka, představuje silnice II/305, jež se na jižním okraji Stradouně kříží se silnicí I/17. Žije zde obyvatel.\n\nPrvní písemná zmínka o obci pochází z roku 1160 kdy vladyka Štěpán věnoval výnos cla podlažickému klášteru. Obec ležela na důležité obchodní stezce, zvané Trstenická. V roce 1304 byla obec ve vlastnictví Zbraslavského kláštera, jemuž byl její výnos věnován Václavem II. Od husitských válek pak byla obec vlastnictvím královského města Vysoké Mýto. Po husitských válkách prodal král Zikmund obec Diviši Bořkovi z Miletínka, ale Vysoké Mýto obec po čase získalo do své držby. To existovalo až do roku 1548, kdy obec městu odňal císař Ferdinand I. Habsburský za povstání proti němu. Později vlastnili obec Slavatové a Žerotínové jako majitelé chroustovického panství.\n\nVšichni majitelé chroustovického panství byli až do období před Bílou horou utrakvisté, nebo v případě Žerotínů čeští bratři. Předposledním nekatolickým majitelem chroustovického panství byl Jiří z Gerštorfu, defenzor České konfese, jeho synovi Štěpánovi bylo chroustovické panství po porážce stavů na Bílé hoře odňato. Pobělohorská doba, zvláště třicetiletá válka, zasáhla do náboženského a společenského života a také zanechala výraznou stopu v životě obce. Celé chroustovické panství v pobělohorské době odkoupil Johan Baptist Weber, císařský úředník, mající na starosti právě rozdělování zkonfiskovaného majetku, zabaveného nekatolickým šlechticům a dalším majitelům. Panství mu patřilo po celou třicetiletou válku. Po ní v roce 1651 byl uskutečněn soupis poddaných podle víry, který měl ukázat na místa, kde jsou ještě nekatolíci a tam zaměřit misie. Stradouň v tomto soupisu byla z 65 obyvatel většinově nekatolická, katolíků bylo v obci pouze pět. V době po třicetileté válce zůstává ještě několik gruntů ve vsi volných.\n\nDědička po Janovi, jeho dcera Kateřina Voršila, provdaná z Ausperka a Trauna prodává v roce 1655 celé panství Karlu Ferdinandovi, říšskému hraběti z Waldsteina. Alžběta Barbara z Waldsteina prodala potom roku 1663 zámek Chroustovice s poplužními dvory a vesnicemi říšskému hraběti Libsteinskému z Kolovrat a na Rychnově. Ten pak postavil 1667 v Chroustovicích zámek. Po smrti hraběte zdědil Chroustovice jeho syn Norbert Leopold Kolovrat. Jeho starší syn František prodal Chroustovice se všemi vesnicemi roku 1721 Jeronýmovi hraběti de Capecea a markraběti de Rofrano, císařskému radovi krále španělského a genenerálnímu poštmistrovi v Itálii. Chroustovice držela Marie Terezie, rozená markýza z Rofrana, choť c. k. tajného rady, hraběte Leopolda Vchynského ze Vchynic, jež se po jeho smrti vdala za hraběte Brechainvile. Po ní dědili synové František, Ferdinand a Filip ze Vchynic. Tento koupil bratrovu polovici a stal se pánem celého panství, hrabě Filip Vchynský byl zasnouben s nezletilou dcerou Marií Augustinou, dcerou hraběte Františka Josefa ze Vchynic. Ta však záhy zemřela a odkázala snoubenci svá rozsáhlá panství. V té době u něho žila sestra Marie Terezie, ovdovělá kněžna Poniatovská, kvůli níž vystavěl u Trusnova letohrádek Neulust čili Terezienlust. Pak prodal panství roku 1823 knížeti Karlu Alexandrovi z Thurnu a Taxisu, jež zemřel roku 1827. Po něm zdědil panství jeho syn kníže Maxmilián Karel z Thurnu a Taxisu. Na základě obecního zakoníku ze dne 17. března 1849 působí Stradouň jako samostatná obec.\n\nRoku 1781 se ulevilo mnoha nábožensky pronásledovaným nekatolíkům, kteří se ovšem směli přihlásit jen ke dvěma evangelickým konfesím. Tyto byly v mnohém potomkům husitů cizí a tak i oni usilovali o nějaké zrovnoprávění a zlegalizování svého náboženského převědčení. To jim nebylo umožněno a ve zmatcích po tolerančním patentu byli opět pronásledováni a deportováni do Sedmihradska. Stradouň se díky své poloze a zřejmě i nekatolické tradici stala jedním z center hnutí tzv. blouznivců. Zde také dlouhá léta žil i jejich vůdce, Vojtěch Valenta, rodák z Vraclavi. Podle záznamu v matrice se narodil v roku 1750, matka byla na seznamu osob podezřelých z kacířství. To ovšem Vojtěchovi nebránilo, aby usiloval o místo poustevníka poblíž kostela sv. Mikuláše na Vraclavi. Poustevny byly nařízením Josefa II. zrušeny a tak se Valenta přidal k nekatolíkům, kteří nechtěli být v rámci Tolerančního patentu členy povolených (tehdy) církví. Působil ve Stradouni, díky jeho činnosti byla celá obec střediskem stejně uvažujících lidi v širokém okolí na Vysokomýtsku. Na konci svého života konvertoval ke katolicismu, jeho stoupenci si nalezli vůdce v mentourském kováři Josefu Žvejkalovi, jež ovšem nedosahoval významu Valentova. Po jeho smrti v roce 1842 nalezli marokáni, jak byli v té době nazýváni dle víry v zachránce, jenž měl přijít údajně z Maroka, další svoji vůdčí osobnost v potulném tkalci Františku Felcmanovi, rodáku z Dašic. Po jeho zatčení a údajném umístění v pražském blázinci (o němž ovšem nevěděli) hnutí upadá.\n\nV druhé polovině 19. století je ovšem i tak Stradouň radikální v názorech na českou historii a radní podporují postavení pomníku Jana Žižky. V obci je i připomínáno výročí narození Jana Amose Komenského. V druhé polovině 19. století se na polích místních sedláků pěstuje cukrovka a brambory a další plodiny, které přispívají i k rozvoji českého průmyslu a stradounští z tohoto profitují. V okolí vznikají cukrovary a lihovary. V roce 1900 je ve vsi postavena a zkolaudována nová budova školy. Světová válka, která vypukla v roce 1914, narušuje hospodářský rozvoj a na jejím konci je jen hlad a epidemie chřipky. Ale také vznik Československé republiky, která přináší nové naděje i pro potomky místních nekatolíků. Bourá se vše, co připomíná staré Rakousko-Uhersko. Jejím reprezentantem je pak římskokatolická církev a její místní představitel Václav Oliva. Ten byl po násilném záboru fary a kostela v Radhošti 21. listopadu 1920 násilím vystěhován. Po této akci byl na místní faru nastěhován farář nově vzniklé Církve Československé, k níž se přihlásila valná většina místních obyvatel, ze Stradouně až 90 %. Poté následovala žaloba na a stanné právo po dobu 14 dnů v dubnu 1923. Zábor skončil 25. března 1923, kdy byl kostel v Radhošti a fara opět navrácen římskokatolické církvi po soudním řízení, které se konalo od 10. do 17. srpna 1922 u krajského soudu v Chrudimi a z jehož rozsudku byli odsouzeni i občané ze Stradouně. Jejich odvolání k Nejvyššímu soudu v Brně nebylo úspěšné, naopak tresty byly zvýšeny na nepodmíněné (23. října 1923). Po žádosti o zmírnění trestů nakonec udělil prezident republiky T. G. Masaryk na základě žádosti o milost při návštěvě u senátora Klofáče milost, a to 29. září 1925. Poté se náboženské poměry uklidnily.\n\nV obci byl po roce 1930 zaveden elektrický proud, někteří občané začali pořizovat rozhlasový přijímač. Kulturní vyžití je vyplněno plesy, občasnými divadelními představeními a přednáškami. V obci působí i polické strany, agrárníci i místní odbočka NOF. Období konce Československa se také dotklo obyvatelstva obce. Byli přijímáni čeští občané z pohraničí a i nadále se aktivizovaly skupiny, které sympatizovaly z nejrůznějších důvodů s fašismem. V obci byla v období protektorátu vyhlášena nad dvěma největšími hospodářstvími v obci správa a jejich provoz poléhal protektorátním úřadům. V této době začalo také kvést udavačství. K tomu stačilo třeba i oznámení o černé zabíjačce. Přesto všechno bylo české obyvatelstvo vcelku solidární. V roce 1942 umírá prorok Vodvárka, který předvídá horší časy po válce. Na to však nikdo nemyslí, zvlášť když se v květnu 1945 pokusí skupina místních občanů zadržet německé vojáky. Konec druhé světové války přinesl řadu nadějí. Tyto naděje však neměly dlouhého trvání, i když byla zrušena státní správa nad největšími statky a jejich majetek vrácen. Přišel Vítězný únor 1948 a následně byla započata kolektivizace venkova, což zasáhlo i Stradouň. Ta se také dotkla obce. Do zemědělského družstva byly pod tlakem nesplnění dodávek zemědělských produktů nuceni všichni rolníci v obci.\n\n\n"}
{"id": "118984", "url": "https://cs.wikipedia.org/wiki?curid=118984", "title": "Okoř", "text": "Okoř\n\nObec Okoř se nachází v severozápadní části okresu Praha-západ, kraj Středočeský. Leží v údolí Zákolanského potoka necelých 15 km severozápadně od centra hlavního města Prahy. Ve vzdálenosti 9 km severovýchodně od Okoře se nachází město Kralupy nad Vltavou, 11 km západně město Kladno. Žije zde obyvatel.\n\nVáclav Hájek z Libočan uvádí, že kníže Přemysl Oráč daroval toto území jednomu ze svých družiníků, který se jmenoval Okrs. Ten zde roku 731 měl vystavěl hrad, který pak byl pak po něm pojmenován Okoř. V době Dívčí války byla v družině Vlasty dívka jménem (Divoká) Šárka, která měla být dcerou pána z Okoře (Mnohoslava Okořského). Ta se mimo jiné zúčastnila i přepadení Ctirada a jeho družiny (mělo se stát na místě, kde dnes stojí kostelík sv. Matěje v Praze). Po tomto činu zřejmě v důsledku vyčítek svědomí nakonec spáchala sebevraždu skokem ze skály, která je známa jako Dívčí skok. Území, kde se tato skála nachází, se nazývá Divoká Šárka.\n\nPrvní ověřená zmínka o vsi Okoř pochází z roku 973, kdy ji kníže Boleslav II. daroval pražskému klášteru benediktinek sv. Jiří v Praze. Další zmínka pochází z roku 1282, kdy byl jejím majitelem pražský měšťan Jan z Okoře. V letech 1361–1380 pak Vladyka (pražský konšel) a rytíř Fráňa (František) Rokycanský, jenž zemřel roku 1380. Poté ji až do roku 1399 vlastnil jeho starší bratr Jan Rokycanský. V následujícím období nejsou majitelé vsi známi, až v roce 1414 se uvádí Mikuláš z Prahy a Egenberku, který zemřel v roce 1416. Dalšími majiteli byli do roku 1420 Jindřich Lefl z Lažan a Bechyně se synem Janem a rok na to Ludvík Apatykář z Prahy, původním jménem Ludovicus de Florentia († 1427; jeho strýcem byl Angelus de Florentia, měšťan pražský, který založil za vlády Karla IV. první botanickou zahradu v Praze, která se tehdy nazývala Hortus Angelicus neboli Andělova či Andělská zahrada – nacházela se v místech, kde je dnes hlavní pošta v Jindřišské ulici).\n\nKdyž se na jaře 1421 vracelo pražské a táborské vojsko z výpravy do Žateckého kraje, zdejší hrad dobyli a poté jej i vesnici darovali Václavu Cardovi z Petrovic. Ten ji vlastnil do roku 1428, kdy se dostala Janovi, synovi Ludvíka Apatykáře. Po jeho smrti roku 1433 ji měla až do roku 1455 jeho žena Dorota a poté do roku 1472 její druhý muž, kterým byl Bořivoj mladší z Lochovic. Následoval jejich vnuk Bořivoj z Donína. V letech 1500–1518 ji pak vlastnil jeho syn Jan z Donína, který hrad prodal Hynkovi Bořitovi z Martinic. Jan byl velice nábožný a kdo klel, musel za trest sníst lžíci kolomazi. On sám to musel jednou udělat, aby neporušil svůj rozkaz.\n\nHynek Bořita z Martinic a pán na Smečně Okoř vlastnil až do své smrti v roce 1523, přičemž před svou smrtí stanovil, že jeho statky mohou zdědit jen mužští potomci mohou a že tyto jsou neprodejné. (V kostelní lodi kostela sv. Vavřince na Černovičkách je hrobka, v níž byla pochována roku 1532 Kateřina, šlechtična z Martinic a na Okoři, dcera Jana mladšího Bořity z Martinic a Anny, rozené z Wartemberka.) Dalšími vlastníky tak byli až do roku 1590 jeho synové Volf a Jan, přičemž do roku 1536 ji spravovali společně, poté se rozdělili: do roku 1551 ji měl Volf a po něm Jan. Poté následovala jeho manželka Anna z Wartemberka a po její smrti v roce 1595 Jiřík Bořita z Martinic. Posledním majitelem z tohoto rodu byl v letech 1597–1649 Jaroslav Bořita z Martinic a pán na Smečně, který v závěti odkázal hrad a celé panství semináři Tovaryšstva Ježíšova u sv. Klimenta v Praze s tím, aby mu každý rok vychovali tři mladíky na kněze, které pak na svém panství usadí.\n\nOkoř tedy v letech 1649–1773, kdy byl řád zrušen, spravovali jezuité. Na hradě byla kaple zasvěcena sv. Václavovi, ta byla dlouhý čas opuštěna a poté roku 1675 od Tovaryšstva opravena. 29. července téhož roku byla od děkana metropolitní kapituly Tomáše Pešiny benedikována. V této kapli bývala sloužena mše svatá kněžími z tuchoměřické rezidence, a to 28. září ve svátek sv. Václava, 4. března v den přenesení sv. Václava, ve středu o dnech prosebních, kdy bylo vedeno i procesí do okořských polí. V době podzimních prázdnin, kdy byl studujícím novicům Tovaryšstva dopřán deset dní oddech na hradě, byla sloužena mše svatá každý den knězem, jenž měl nad nimi dozor. O nedělích nebo svátcích, spadajících do té doby měl vždy některý z noviců cvičební kázání. V kapli byly dva oltáře. Hlavní oltář sv. Václava z černého mořeného dřeva s dřevěnými pozlacenými ozdobami, obrazem sv. Václava a v nástavku obrazem sv. Víta, oba pořízeny roku 1704. Druhý oltář, boční na straně evangelijní, byl rovněž dřevěný, plastickým dílem na něm bylo znázorněno „\"Zvěstování Panny Marie\"“ a pod tím výjevy „\"Kristus kříž nesoucí\"“ a „\"Kristus trním korunován\"“.\n\nPo zrušení Tovaryšstva Josefem II. se v kapli již žádná mše nekonala. Kaple byla roku 1787 zrušena, předměty z ní byly prodány v dražbě a získané peníze byly odvedeny náboženské matici. Téhož roku byla kaple zcela uzavřena z důvodu možného padání (sesutí) zdiva. Správce nově utvořeného Studijního fondu Království českého pak poručil všechny střechy strhat, štukoví a tesané kameny vytrhat a vše, co bylo k užitku odvezl a zpeněžil. Zkázu pak dokončili lidé ze vsi a okolí, kteří vyloupili nebo zničili vše, co tam ještě zbylo. Později vznikla na věži podélná trhlina, která se v průběhu dalších let stále rozšiřovala, až se kolem roku 1800 celá polovina věže zřítila.\n\nKatastrálním územím protéká Zákolanský potok, jehož koryto a břehy jsou chráněné jako přírodní památka Zákolanský potok. Součástí chráněného území je také Okořský rybník.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady, části obce) v roce, kdy ke změně došlo:\n\n\nDo obce vedou silnice III. třídy. Železniční trať ani stanice na území obce nejsou.\n\nV obci mají zastávky autobusová linka 350 Kladno – Okoř – Lichoceves – Svrkyně – Velké Přílepy – Úholičky – Roztoky u Prahy – Praha, Dejvická (v pracovních dnech 24 spojů a o víkendech 12 spojů). A autobusová linka A23 z Nadraží Veleslavín přes Kněževes – Číčovice – Okoř a Kováry do Kolče (v pracovních dnech 8 spojů a o víkendech 4 spoje).\n\n\n"}
{"id": "118985", "url": "https://cs.wikipedia.org/wiki?curid=118985", "title": "Košice (okres Tábor)", "text": "Košice (okres Tábor)\n\nObec Košice () se nachází v okrese Tábor v Jihočeském kraji.\nŽije v ní obyvatel. \n\nJméno obce je odvozen z domáckého jména Koša.\n\n\nPrvní písemná zmínka o obci pochází z roku 1404.\n\nDne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\n\n\n"}
{"id": "118986", "url": "https://cs.wikipedia.org/wiki?curid=118986", "title": "Otaslavice", "text": "Otaslavice\n\nObec Otaslavice se nachází v okrese Prostějov v Olomouckém kraji. V obci je evidováno 592 adres. Žije zde obyvatel.\n\nPrvní písemná zmínka o obci pochází z roku 1279, kdy jsou zmiňováni bratři Mikuláš, Vilém a Přešek z Otaslavic. Před rokem 1330 se statek Otaslavice rozdělil na \"Horní Otaslavice\" (jižní část obce), náležející brodeckému a \"Dolní Otaslavice\" (severní část obce). V obou částech stály hrady, rozbořené v letech 1423–1424 za husitských válek. Nejspíše za panování Hynka Posadovského z Posadova byly Dolní Otaslavice povýšeny na městečko. V roce 1591 se jejich držiteli stali bratři Jan, Jiří, Matyáš, Václav, Michal a Jindřich Žalkovští z Žalkovic na Brodku, čímž došlo ke splynutí tohoto dílu s brodeckým.\n\nHorní a Dolní Otaslavice byly samostatnými obcemi až do roku 1950, kdy došlo k jejich sloučení. Území sloučené obce bylo dotčeno vznikem vojenského újezdu Březina, do něhož byly začleněny rozsáhlé lesy v západní části území obce a to lesy v obou otaslavických katastrech, čímž se obec výrazně zmenšila. Ztracené pozemky se v rámci vojenského újezdu Březina staly součástí nově vytvořených k. ú. Pulkava a Kotáry. Malá část katastru byla v souvislosti se vznikem vojenského újezdu překatastrována ke k. ú. Kobylničky a nepatrná část ke k. ú. Myslejovice. Na bývalé západní hranici obce byla později vybudována Myslejovická nádrž.\n\nK 25. srpnu 2011 došlo ke sloučení Horních a Dolních Otaslavic v jednotné katastrální území Otaslavice a k 1. lednu 2016 došlo k výraznému rozšíření území obce o nově vytvořené katastrální území Chaloupky u Otaslavic (vyčleněno k 3. březnu 2014 z k. ú. Pulkava) o rozloze 6,295686 km². Převážná část pozemků tohoto katastru patřila před vznikem vojenského újezdu Březina ke katastrálním územím Dolní a Horní Otaslavice, nepatrná část náležela dříve ke katastru sousední obce Myslejovice a malá okrajová západní část náležela dříve ke katastru obce Podivice. Některé dříve otaslavické pozemky i nadále zůstávají součástí vojenského újezdu – jedná se o půdu na východním okraji k. ú. Pulkava, včetně části plochy Myslejovické nádrže. Další dříve otaslavické pozemky byly k 26. listopadu 2013 začleněny do nově vytvořeného k. ú. Cihelny u Podivic, které se k 1. lednu 2016 stala součástí obce Podivice. K 24. červenci 2019 bylo katastrální území Chaloupky u Otaslavic zrušeno a prostor byl začleněn do otaslavického katastru.\n\nRozhodnutím předsedy poslanecké sněmovny ze dne 9. prosince 1996 byl obci udělen znak, na němž v červeném štítě jsou dvě zkřížené otky, provázené nahoře stříbrnou růží a po stranách dvěma zlatými hvězdami. Současně získala obec prapor, jehož popis zní: šikmo dělený list, horní žerďová část červená, dolní vlající část se čtyřmi šikmými pruhy, žlutým, červeným, bílým a červeným v poměru 2:1:2:1.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\nObcí protéká potok Brodečka.\n\nPřírodní památkou Otaslavice – kostel a zároveň evropsky významnou lokalitou je letní kolonie netopýra velkého (\"Myotis myotis\") v prostoru římskokatolického kostela sv. Archanděla Michaela na okraji obce.\n\nNa západ od obce se rozprostírají lesy vojenského újezdu Březina.\n\nJihozápadně od obce se rozprostírá přírodní památka Pod Obrovou nohou.\n\n\n"}
{"id": "118987", "url": "https://cs.wikipedia.org/wiki?curid=118987", "title": "Veselá (okres Pelhřimov)", "text": "Veselá (okres Pelhřimov)\n\nObec Veselá () se nachází v okrese Pelhřimov v Kraji Vysočina. Žije zde obyvatel.\n\nPrvní písemná zmínka o obci pochází z roku 1359. K nejstarší historii obce spojené s osídlením kotliny mezi Kopaninou, Kamenitým kopcem a Nádavkem na západě a hřbetem s Bělským kopcem bohužel neexistuje podle Tomáše Zdechovského (autora znaku a vlajky) uspokojivý dostatek písemných zpráv, aby bylo možné stanovit nejstarší možné vlastníky panství. Jak lze vyčíst z publikace \"K dějinám obce Veselá,\" v nejstarších dobách patřila obec k církevním panstvím.\n\nOd 14. století jsou doloženi majitelé panství, kteří sídlili na zdejší tvrzi. Ta se do dnešní doby již nedochovala, nicméně pečetě majitelů panství ano. V soupisu pečetí Augusta Sedláčka nazvaném \"Atlas erbů a pečetí české a moravské středověké šlechty\" se nachází několik odkazů na pečetě nejstarších majitelů panství. První z doložených vlastníků byli pánové z Hostišova a z Prašivé, kteří měli v erbu dle doložených pečetí supí hlavu (335v), dále polcený štít nebo supí hlavu (51b).\n\nJednou z nejstarších doložených pečetí je Pavla Prašiveckého z Hostišova, též Pavla z Prašivé a Hostišova, která se nachází i v Sedláčkově \"Atlase erbů a pečetí české a moravské středověké šlechty\". Je na ní vyobrazena právě supí hlava, která se stala základem pro vytvoření znaku obce. Na základě výzkumu pečetí majitelů panství prozatím nebyla nalezena nejstarší pečeť s erbem majitele panství. Starší pečeť Ondřeje z Prašivé se dle nejasného odkazu v konfirmačních knihách nenachází.\n\nV 16. století majitelé panství Leskovcové\n\nK výzkumu lze dále dodat, že archiv obce Veselá se nachází ve Státním okresním archivu v Pelhřimově. Další materiály k dějinám obce jsou pak SOkA v Jindřichově Hradci, SOA v Třeboni.\n\n\n\n"}
{"id": "118988", "url": "https://cs.wikipedia.org/wiki?curid=118988", "title": "Vranová", "text": "Vranová\n\nObec Vranová se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1398. Od 14. století obec náležela letovickému panství, od roku 1447 byla obec rozdělena, kdy část patřila pánům z Boskovic a část pánům z Lomnice. Boskovická část dále náležela panství letovickému a lomnická část byla prodána Kryštofovi z Boskovic, který ji následně přenechal panství křetínskému.\n\n\n\n"}
{"id": "118989", "url": "https://cs.wikipedia.org/wiki?curid=118989", "title": "Kramolna", "text": "Kramolna\n\nObec Kramolna () se nachází v okrese Náchod, kraj Královéhradecký, zhruba 2 km zsz. od Náchoda. Žije zde  obyvatel.\n\n\nPrvní písemná zmínka o obci pochází z roku 1415. V 50. letech 20. století byla součástí města Náchod.\n\n\n"}
{"id": "118990", "url": "https://cs.wikipedia.org/wiki?curid=118990", "title": "Husinec (okres Praha-východ)", "text": "Husinec (okres Praha-východ)\n\nObec Husinec se nachází v okrese Praha-východ, kraj Středočeský, v meandru Vltavy na jejím pravém břehu nedaleko severně od Prahy a Roztok asi dvanáct kilometrů severně od centra Prahy. Žije zde obyvatel.\n\nObec má dvě místní části, Husinec a Řež, které dohromady tvoří jediné katastrální území \"Husinec u Řeže\". Vesnice Husinec leží východně od Řeže. Většina zástavby obce Husinec i její obecní úřad jsou dnes na území Řeže.\n\nV severní části Řeže je v údolí areál ÚJV Řež, a. s. (dříve Ústav jaderného výzkumu) se sídlem celé řady vědeckých a inženýrských institucí a společností. K němu vede lávka od železniční zastávky Řež. V Řeži je i pošta a kostel svatého Václava. Východní část území obce zaujímá kamenolom Klecany.\n\nPrvní písemná zmínka o vsi Husinec se nachází v listinném falsu datovaném zhruba do roku 1227, jímž český král Přemysl Otakar I. přenechal ženskému klášteru u sv. Jiří v Praze jurisdikci nad jeho poddanými. Název je doložen ve formě \"Guscinec\", společně s ní je zmiňována ves \"Rese\", tedy Řež (o níž však je první doklad již z roku 1088). V roce 1233 se obec nazývá \"Gusinech\", okolo roku 1403 již \"Hussinec\". Místní jméno Husinec vzniklo ze staročeského slova husinec (podobně ovčinec, zvěřinec) a na osadu bylo zřejmě přeneseno obrazně.\n\nZa husitského převratu byla vesnice pravděpodobně zkonfiskována Pražany, v 16. století náležela spolu s Řeží jako tzv. ves zápisná (zastavena králem) ke statku Roztoky. Roztocký statek koupil roku 1565 David Boryně ze Lhoty. Jeho vnuk, odsouzený po porážce stavovského povstání k pokutě ve výši pětiny svého majetku, prodal statek knížeti Karlovi z Liechtensteina, jehož rod vlastnil statek až do roku 1803. Husinec s Řeží se na nějakou dobu znovu přičlenily ke statku kláštera u sv. Jiří se sídlem v Kamýku a Statenicích. Již v urbáři kláštera u sv. Jiří z roku 1631 je název ve formě \"Husynecz\". V tzv. tereziánském katastru (daňový soupis z poloviny 18. století) jsou uvedeny v rámci tohoto klášterního statku v Husinci 4 poddanské usedlosti a v Řeži dvě usedlosti. Poddaní drželi v Husinci 172 strychů polí a obec 69 strychů lad, v Řeži 153 strychů polí (1 strych odpovídal zhruba 0,29 ha, dnešní výměra obce je 295 ha). V té době bylo evidováno v obvodu kostela sv. Klimenta „na Hradci“ 30 lidí z Husince a 25 z Řeže. Na konci feudalismu však opět patřily obě vsi ke statku Roztoky.\n\nNa veřejném zasedání obecního zastupitelstva 22. srpna 2007 starostka vyzvala k podávání návrhů na pojmenování ulic. V prosinci 2008 začaly být tabulky s názvy instalovány.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Husinec \"(přísl. Řež, 400 obyvatel)\" byly v roce 1932 evidovány tyto živnosti a obchody: autodrožka, továrna na cementové zboží Silika, obchod dřívím, družstvo pro rozvod elektrické energie, holič, 4 hostince, 8 obchodů se smíšeným zbožím, školka, 2 trafiky, 3 obchody s uhlím, zahradnictví.\n\nDopravní síť\n\nVeřejná doprava 2011\n\n"}
{"id": "118991", "url": "https://cs.wikipedia.org/wiki?curid=118991", "title": "Plískov", "text": "Plískov\n\nObec Plískov se nachází v okrese Rokycany v Plzeňském kraji, zhruba tři kilometry jihozápadně od města Zbiroha a patnáct kilometrů severovýchodně od okresního města Rokycan. Žije v ní obyvatel. Vesnice s okrouhlou návsí ve svém středu je rozložena v nadmořské výšce od 450 do 490 metrů, na mírném svahu, sklánějícím se k severozápadu do údolí potoka Koželužky. Na severozápadním okraji Plískova se vypíná návrší \"Homole\" (479 m), jihovýchodně od obce se zvedá zalesněný masiv \"Bukov\" (572 m).\n\nPrvní písemná zmínka o obci pochází z roku 1377, kdy byl jejím držitelem Jan Drahoň z Újezda. V 16. století náležela celá ves k té části Drahoňova Újezda, kterou od roku 1533 držel Vratislav z Mírovic. Roku 1585 byl Plískov prodán Ladislavovi staršímu z Lobkovic a tím spojen s panstvím Zbiroh.\n\n\n"}
{"id": "118992", "url": "https://cs.wikipedia.org/wiki?curid=118992", "title": "Nová Buková", "text": "Nová Buková\n\nObec Nová Buková () se nachází v okrese Pelhřimov v Kraji Vysočina. Žije zde obyvatel.\n\nZápadně od zastavěné části obce prochází železniční trať Tábor – Horní Cerekev, na které je u silnice do Rohovky zřízena zastávka \"Nová Buková\". Trať zde dosahuje své nejvyšší nadmořské výšky 668 m a překračuje evropské rozvodí Labe – Dunaj.\n\nPrvní písemná zmínka o obci pochází z roku 1203. V roce 1590 vystavěl v obci Arnošt Leskovec tvrz, zvanou \"Nová Buková\". Roku 1692 se obec stala součástí panství Horní Cerekev.\n\n\n\n"}
{"id": "118993", "url": "https://cs.wikipedia.org/wiki?curid=118993", "title": "Patokryje", "text": "Patokryje\n\nPatokryje () je obec, která se nachází v okrese Most v Ústeckém kraji. Leží asi 5 km východně od centra města Mostu na pravém břehu říčky Srpiny, která spolu se železniční tratí odděluje Patokryje od sousedních Obrnic. Žije zde obyvatel.\n\nPrvní písemná zmínka o Patokryjích pochází z roku 1343, ovšem toto datum je sporné. Zcela bezpečně je v roce 1378 zmiňován jako majitel zdejší tvrze vladyka Pešek z Patokryj. V 15. století zde sídlil rod z Duban. V letech 1568–1613 ves vlastnili Manvicové Razičtí ze Vchynic. Po nich byl majitelem Bernard z Elznic. Jemu byl však majetek posmrtně konfiskován za účast ve stavovském povstání. V roce 1623 ves koupili Lobkovicové, kteří ji začlenili do svého panství Bílina, jehož součástí zůstaly Patokryje až do konce patrimoniální správy v roce 1848. Po roce 1850 se staly osadou obce Želenice. V roce 1907 se osamostatnily. Fara a škola pro Patokryje byly v Českých Zlatníkách. Patokryje v letech 18501935 patřily do okresu Teplice, v letech 1935–1960 do okresu Bílina a od roku 1960 jsou součástí okresu Most.\n\nPatokryje získaly právo užívat obecní znak a vlajku na základě rozhodnutí předsedy Poslanecké sněmovny č. 17 ze dne 18. 3. 2003.\n\nČerveno-zlato-modře dvakrát polcený štít. Vpravo nahoře stříbrná chmelová šištice, uprostřed pod sebou tři nohy po kotník palcem kosmo dolů přirozené barvy, s modrým krytem paty upevněným přes nárt, prostřední kryt s modrou tříhrotou ostruhou. Vlevo nahoře zlatý vinný hrozen.\n\nList tvoří tři svislé pruhy, červený, žlutý a modrý. Ve žlutém pruhu noha po kotník palcem k dolnímu cípu, s modrým krytem paty s tříhrotou ostruhou upevněným přes nárt. Poměr šířky k délce listu je 2:3.\n\n\n"}
{"id": "118994", "url": "https://cs.wikipedia.org/wiki?curid=118994", "title": "Vápovice", "text": "Vápovice\n\nObec Vápovice () se nachází v okrese Jihlava v kraji Vysočina. Žije zde obyvatel, což Vápovice řadí mezi obce v Česku s nejnižším počtem obyvatel.\n\nNázev se vyvíjel od varianty Wapowské (1588), Wapowicz (1593), v Wapowiczích (1594), Wapowitz (1678, 1718, 1720), Wappwitz (1751), Wapowitz a Wapowice (1846, 1852), Wapowitz a Vapovice (1872), Vápovice (1881), Wapowitz a Vápovice (1885) až k podobě Vápovice v letech 1907 a 1924. Původní místní jméno pravděpodobně znělo Epovice a vzniklo přidáním přípony -ovice k osobnímu jménu Epo či Epa. Shlukování s předložkou v došlo k proměně na Vajpovice a nářečními změnami došlo k vytvoření konečné podoby Vápovice. Místní jméno je rodu ženského, čísla pomnožného a genitiv zní Vápovic.\n\nPrvní písemná zmínka o obci pochází z roku 1529.\n\nVápovice leží v okrese Jihlava v Kraji Vysočina. Nachází se 3 km jižně od Staré Říše, 2,5 km západně od Rozseče, 7 km severozápadně od Želetavy, 2 km severovýchodně od Nové Říše a 1 km od Bohuslavic a 9 km jihovýchodně od Telče. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Markvartická pahorkatina. Průměrná nadmořská výška činí 544 metrů.\n\nNejvyšší bod, Vápovická hora (629 m n. m.), stojí severozápadně od obce, týmž směrem leží i Vápovická Ostražka (599 m n. m.) Obcí protéká Vápovka, do níž se jižně od Vápovic vlévá bezejmenný tok, který tvoří jihozápadní hranici katastru. Severozápadní okraj území protéká Řečice. Severně od obce na Vápovce leží rybník. U kapličky u odbočky ze státní silnice na obec Vápovice rostou dvě památné 21metrové lípy velkolisté, jejichž stáří bylo v roce 2008 odhadováno na 100 let.\n\nPodle sčítání 1930 zde žilo v 28 domech 143 obyvatel. 143 obyvatel se hlásilo k československé národnosti. Žilo zde 143 římských katolíků.\n\nObec má pětičlenné zastupitelstvo, v jehož čele stojí od roku 2010 starosta Jindřich Budař.\n\nVápovice jsou členem mikroregionů Telčsko a Sdružení pro likvidaci komunálního odpadu Borek a místní akční skupiny Mikroregionu Telčsko.\n\nV obci sídlí firma EUROISO CZ s.r.o. Obcí prochází silnice III. třídy č. 4072, která se napojuje západně na komunikaci II. třídy č. 407 z Bohuslavic do Staré Říše. Dopravní obslužnost zajišťují dopravci ICOM transport a ČSAD Jindřichův Hradec. Autobusy jezdí ve směrech Dačice, Nová Říše, Stará Říše, Telč, Jihlava, Želetava a Budeč.\n\n\n"}
{"id": "118995", "url": "https://cs.wikipedia.org/wiki?curid=118995", "title": "Ptice", "text": "Ptice\n\nObec Ptice se nachází v okrese Praha-západ, kraj Středočeský, asi 22 km západně od centra Prahy a 5 km severozápadně od Rudné. Žije zde obyvatel.\n\nJméno obce je odvozeno od chorvatského „ptica“ nebo slovinského „ptič“, což oboje znamená pták. I krajina napovídá, že se zde lidé živili ptáčnictvím. Jméno Ptice se používá v množném čísle. To má také svůj historický důvod. Od roku 1328 měla obec dvě části: \"Horní Ptice\" a \"Dolní Ptice\". Po sjednocení tak vznikl název Ptice.\n\nTyto dvě obce vznikly roku 1328, když je sakrista kostela sv. Víta rozdělil mezi dva oltářníky. Každému připadla polovina, díky tomu se v Pticích nacházejí dvě zvoničky, dva rybníky i dva obchody. Jak se obce rozrůstaly, postupně se propojovaly, až v roce 1950 splynuly v jednu.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\nPůvodně obec Horní Ptice patřila pod Unhošť, proto se také v Unhošti nacházel jak berní úřad, tak i důchodková kontrola. Škola v Pticích nebyla a není ani do dneška. Do obecné školy chodily děti do Úhonic a do měšťanské školy v Unhošti. Také do kostela museli občané s katolickým vyznáním chodit do Úhonic. Poštovní úřad se nachází také v Úhonicích, ale než tam byl zřízen, patřily Ptice poštou do Unhoště. A stejně jako všechny instituce či stavby, tak se i hřbitov nachází v Úhonicích\n\nPrvní zmínka o Ptici je z roku 1328, kdy Ptice byly majetkem Vlka, sakristy kostela sv. Víta v Praze. Roku 1411 \"Ptíč\" náležela oltáři sv. Ducha v kostele sv. Víta v Praze. Další zmínka je z roku 1434, kdy podle zápisu Jana ze Svárova vlastnil Bohuněk ze Ptic Horní Ptice a Petr ze Ptic Dolní Ptice. Oba bratři nejspíše zmizeli v husitských válkách a Ptice tak v roce 1437 přešly na krále Zikmunda, který je téhož roku zapsal Bohuňkovi z Olbramovic. Dne 25. října1462 přešly Ptice do vlastnictví pražské kapituly tak, že je Markéta z Drnova (vdova po Bohuňkovi) a její syn Jan z Újezda postoupili „dobrou vůlí“. Kapitula vládla tímto statkem až do začátku třicetileté války, kdy „odbojní stavové sáhli na církevní statky“.\n\nV roce 1619 byly Ptice prodány Tiburci Čejkovi z Olbramovic za cenu 1751 kop míš. Po bitvě na Bílé Hoře však byly veškeré smlouvy s odbojnými stavy prohlášeny za neplatné a Ptice byly navráceny zpět kapitule, které zůstaly až do roku 1713. Poté Ptice koupila 2. března Anna Barbora Karvinská se svým manželem Janem Josefem Karvinským z Karvin a na Hořelicích za 125 000 zl. Po jejich smrti připadly Ptice jejich synům Janu Petrovi a Václavu Vojtěchovi. V roce 1730 bratři prodali celý statek (kromě Ptic i Hořelice, Kozolupy a Nenačovice) dne 14. března Karlovi Jách. Bredovi. Ten v roce 1732 prodal celé své tachlovické panství včetně Ptic Anně Marii velkovévodkyni Toskánské za 954 166 zl. Po ní zdědila panství roku 1741 její dcera Marie Anna Karolina, vévodkyně bavorská.\n\nAni ne po roce již Ptice patřily mezi soukromé jmění císaře Ferdinanda V., po jeho smrti Františku Josefovi I. a po něm Karlu I. Až po převratu připadly do vlastnictví Československé republiky.\n\nDo války bylo povoláno 50 mužů z Pticů. Navíc místní museli odvádět koně, celkem jich odvedli 15. Během války přicházeli do obce uprchlíci z Tyrol, kteří se však neusadili. Poslední z nich odjeli v lednu 1919.\n\nV roce 1918 se v obci se rozmohla epidemická nemoc, která se rozšířila ze Španělska po Evropě, nazývaná španělská chřipka. V roce 1919 (15. června) se uskutečnily volby do obecního zastupitelstva, starostou byl zvolen Antonín Mráz. Dne 3. ledna 1920 vypukla v celém bývalém tachlovickém panství stávka zemědělského dělnictva. Ukončena byla už 5. února, aniž stávkující dosáhli nějakých výhod. V následujících volbách do Poslanecké sněmovny zde získala 85 hlasů strana republikánská, 147 sociálně demokratická, 34 čeští socialisté, 19 národní demokracie a 3 živnostníci. V roce 1923 (16. září) se konaly další volby do obecního zastupitelstva a starostou byl zvolen František Švejda, domkář. O dva roky později v celostátních volbách zde uspěli i komunisté, v Pticích získali druhý nejvyšší počet hlasů (po republikánech); do Poslanecké sněmovny získali 72 z 284 a do Senátu 63 z 246.\n\nBěhem roku 1926 byla dokončena elektrifikace obce, která byla zapnuta dne 17. března, připojeno na \"primerní vedení svazu elektrárenského středočeských okresů v Praze\". Začátkem roku 1927 se opět rozmáhala chřipka, kterou postupně protrpěli všichni obyvatelé, dokonce musela být přerušena výuka ve škole na doporučení obvodního lékaře. 16. října se konaly další volby do obecního zastupitelstva, starostou byl zvolen František Švejda, truhlář. Od 1. října začaly projíždět obcí denně autobusy, jeden z Kladna přes Unhošť do Hořelice a Berouna i zpět (třikrát denně), druhý jezdí z Kladna přes Hořelice na Dušníky do Prahy a zpět dvakrát denně.\n\nV pátek dne 9. srpna 1929 v půl sedmé ráno vypukl požár v kolně Antonína Hettnera, čp. 39, oheň se rychle rozšířil na obytné stavení, stáje a stodolu jeho sousedů, hasičské sbory přijely z Horních Pticů, Úhonic, Červeného Újezda, Drahelčic, Hořelic a Nučic, oheň se podařilo lokalizovat. 27. října se konaly volby do Poslanecké sněmovny a do Senátu. Nejvíce hlasů od obyvatelů Ptic získali republikáni. Zemský úřad v Praze povolil rozdělení místní obce Chýňavy ve dvě – Chyňava a Podkozí, které připadly pod Ptice.\n\nOd 15. května 1930 projížděl obcí autobus československých státních drah (Kladno – Unhošť – Hořelice – Praha a zpět) třikrát denně, v sobotu a v neděli čtyřikrát. O rok později autobus změnil trasu (nejel přes Hořelice, nýbrž v Úhonicích odbočoval na Chýň a Sobín). Starostou se stal František Švejda (27. října). V roce 1932 zemřel dlouholetý obecní starosta František Švejda – člen místní školní rady, za jeho starostování byla v obci provedena elektroinstalace, úprava silnic a kanalizace podél okresní silnice. Starostou byl zvolen Jaroslav Špaček, rolník. V obci Horní Ptice byly v tomto roce evidovány tyto živnosti a obchody: nákladní autodoprava, výroba cementového zboží, cihelna, 2 obchodníci s dobytkem, holič, 4 hostince, obchodník s koňmi,kovář, 2 krejčí, 2 půjčovny mlátiček, 2 mlýny, 2 obuvníci, pekař, pila, 3 pokrývači, řezník, 3 obchody se smíšeným zbožím, 2 trafiky.\n\nV neděli 4. června 1933 odpoledne byl odhalen na nové návsi památník padlým ve světové válce 1914–1918. Jedná se o žulový balvan 4 m vysoký a 2 m široký. Vztyčen na betonový základ lemovaný okrasnými stromy. A 1. května 1935 se konala slavnost sázení Švehlovy lípy přičiněním Republikánské strany. Slavnost byla zahájena průvodem, který končil před památníkem padlých, kde o proslovu starosty obce byla zasazena lípa na paměť Antonína Švehly.\nVenkovská usedlost na návsi\n\nDne 28. června 2008 byla podepsána dohoda o partnerství mezi Svazem obcí Valle di Ledro (sestávajícím z obcí: Molina di Ledro, Pieve di Ledro, Bezzecca, Concei, Tiarno di Sotto a Tiarno di Sopra; od roku 2010 jsou sloučeny do jedné obce s názvem Ledro) na straně jedné a osmi českými městy a obcemi (Příbram, Všeň, Milín, Buštěhrad, Nový Knín, Ptice, Chyňava, Doksy) na straně druhé.\n\nObcí vede silnice II/101 v úseku Kladno - Unhošť - \"Ptice\" - Rudná - Radotín. Avšak v původní Horní Ptici se rozdvojuje. Větev vystavěná roku 1913, vede přes Červený Újezd k Unhošti, kde se zase připojí na silnici vedoucí přes Svárov. Od Dolních Ptic vede spojovací silnice na silnici Úhonice – Hájek.\n\nV roce 2011 v obci měly zastávky autobusové linky 307 Praha Zličín - Unhošť \"(denně mnoho spojů)\" a A27 Kladno - Unhošť - Rudná \"(v pracovních dnech 3 spoje).\"\n\nŽelezniční trať ani stanice na území obce nejsou.\n\nV roce 2015 obec postavila mateřskou školu. MŠ se nachází ve střední části obce, kapacita MŠ je 28 dětí.\n\n"}
{"id": "118996", "url": "https://cs.wikipedia.org/wiki?curid=118996", "title": "Lubná (okres Rakovník)", "text": "Lubná (okres Rakovník)\n\nObec Lubná (katastrální území \"Lubná u Rakovníka\") se nachází v okrese Rakovník, kraj Středočeský, necelé 4 km jihozápadně od Rakovníka. Žije zde obyvatel. Obcí protéká Černý potok; při jejím západním okraji se nachází zastávka \"Lubná\" na železniční trati 162 Rakovník - Mladotice.\n\nStopy lidské přítomnosti na katastru Lubné pocházejí již z dávného pravěku. V okolí obce byly objeveny pozůstatky, dosvědčující táboření lovců v období mladšího paleolitu před zhruba 23 tisíci lety (zbytky ohnišť, tisíce pazourkových úlomků a celých nástrojů, množství kostí divoké zvěře atp.), které činí z Lubné jedno z nejvýznamnějších nalezišť gravettienu na českém území.\nNázev obce souvisí se slovem \"lub\", kdysi označením pro lýko či kus kůry sloupnutý se stromu. Pojmenování \"Lubná\" pak mohlo patřit buď vodnímu toku, po jehož hladině nějaké takové opadané kousky stromoví pluly, nebo vsi, např. pro materiál, kterým byly pokryty střechy jejích stavení.\n\nPrvní písemná zmínka o vsi (\"Lubne\") pochází z roku 1057 a vyskytuje se v zakládací listině litoměřické kapituly. Další zpráva se datuje k roku 1315, kdy Lubnou král Jan Lucemburský znovu vysadil podle zákupního práva. K roku 1357 se v Lubné připomíná kostel sv. Jiří jako filiální ke Hvozdu; podací právo k němu měli tehdy vladykové z Příčiny. Ves po dlouhou dobu náležela ke královskému panství křivoklátskému; poté, co ke Křivoklátu byly v roce 1583 přikoupeny Krušovice, byla vedena v rámci panství krušovického, jehož posledními feudálními majiteli byli Fürstenberkové.\n\nZa třicetileté války Lubná nakrátko prakticky zpustla a znovu se vzmáhala jen pozvolna. Soupis poddaných podle víry, provedený roku 1651, tak kupříkladu zaznamenal 12 obydlených stavení s 39 obyvateli (vyjma malých dětí).\n\nVýrazný rozvoj nastal až v 19. století s počátky dobývání černého uhlí, později i lupku, suroviny pro keramickou výrobu. Roku 1980 byla severozápadně od obce zprovozněna velká továrna RAKO III na výrobu obkladových dlaždic.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Lubná \"(960 obyvatel, poštovní úřad, telefonní úřad)\" byly v roce 1932 evidovány tyto živnosti a obchody: výroba cementového zboží, 2 cihelny, obchod s dobytkem, důl Filip II, Lubno-Rakovnické kamenouhelné doly, holič, 3 hostince, 2 koláři, 2 kováři, krejčí, obchod s módním zbožím, obuvník, pekař, 2 rolníci, 2 řezníci, sadař, 5 obchodů se smíšeným zbožím, spořitelní a záložní spolek pro Lubnou, šrotovník, 2 trafiky, truhlář, zámečník.\n\nObec je plynofikována, vybavena vodovodem a kanalizací, nachází se zde mateřská a základní škola i pošta.\n\n\nDopravní síť\nVeřejná doprava 2011\n\n"}
{"id": "118997", "url": "https://cs.wikipedia.org/wiki?curid=118997", "title": "Vražkov", "text": "Vražkov\n\nObec Vražkov se nachází v okrese Litoměřice v Ústeckém kraji, necelých 6 km jižně od Roudnice nad Labem, při jihozápadním úpatí hory Říp. Žije v ní obyvatel.\n\nPrvní písemná zmínka o obci pochází z roku 1100.\n\n\n"}
{"id": "118998", "url": "https://cs.wikipedia.org/wiki?curid=118998", "title": "Synalov", "text": "Synalov\n\nSynalov je obec v okrese Brno-venkov v Jihomoravském kraji. Rozkládá se v Hornosvratecké vrchovině, v přírodním parku Svratecká hornatina, přibližně 9 kilometrů severně od Tišnova, pod vrchem Sýkoř. Žije zde obyvatel.\n\nKatastrální území leží v rozmezí nadmořských výšek 400–640 m, katastrální výměra obce je 694 ha. V obci je rozvinuta dřevařská a zemědělská výroba. Součástí Synalova je i chatová osada Kopaniny na severním okraji obce, která tvoří samostatnou základní sídelní jednotku.\n\nPrvní písemná zmínka o obci pochází z roku 1360.\n\n\n\n"}
{"id": "118999", "url": "https://cs.wikipedia.org/wiki?curid=118999", "title": "Vikantice", "text": "Vikantice\n\nObec Vikantice (německy \"Weigelsdorf\") se nachází v okrese Šumperk v Olomouckém kraji. Žije zde obyvatel.\n\nVe Vikanticích se natáčel film Miroslava Krobota \"Díra u Hanušovic\".\n\nPrvní písemná zmínka o obci pochází z roku 1437.\n\nV letech se nazývaly 1850–1924 Vigantice, od 1924 Vikantice, německy 1607–1945 Weigelsdorf, šlo o samostatnou obec s osadami Zaječí a Podstrání. Roku 1947 připojen byl Šléglov s osadou Kronfelzov a v roce 1975 se obě obce staly místními částmi Branné (v roce 1992 se Šléglov osamostatnil).\n\nDne 13. června 2015 se v obci konaly nové obecní volby.\n\nV katastru obce jsou evidovány tyto kulturní památky:\n\n\n"}
{"id": "119001", "url": "https://cs.wikipedia.org/wiki?curid=119001", "title": "Skoronice", "text": "Skoronice\n\nSkoronice ( ) jsou obec v okrese Hodonín v Jihomoravském kraji, 4 km jihovýchodně od Kyjova. Severozápadní částí obce protéká potok Hruškovice. Žije zde obyvatel. Od roku 2002 je členem Mikroregionu Nový Dvůr.\n\nPrvní písemná zmínka o obci pochází z roku 1322. V roce 1599 ves vyhořela. Během třicetileté války byla obec v říjnu 1623 zničena a vylidněna. V roce 1653 povolal majitel milotického panství Gabriel Serenyi 27 německých rodin z Kunvaldu (dnes Kunín) na Novojičínsku. Po několik generací se zde udržovala německy mluvící enkláva na Slovácku. Noví osadníci po tři roky nemuseli platit daně a deset let měli úlevu na robotě. V roce 1905 byla postavena škola a roku 1958 obecní dům. Do roku 1958 patřila obec do milotické farnosti, poté do vlkošské farnosti.\n\nZ roku 1677 pochází obecní pečeť. Podle ní byl v roce 2006 schválen obecní znak s černou orlici na stříbrném štítě, kterou doplňuje zlatě korunovaný had atribut milotického rodu Serényiů, zakladatelů nově obce.\n\nZastupitelstvo obce má 7 členů. Voleb do zastupitelstva v říjnu 2010 se účastnilo 290 (tj. 66,97 %) voličů. Ve volbách zvítězilo místní uskupení \"Sdružení nezávislých kandidátů\", které získalo 34,37 % hlasů a 2 mandáty v zastupitelstvu, dále \"Aktivní Skoronice\" (25,55 %, 2 mandáty), KDU-ČSL (24,82 %, 2 mandáty) a \"Nezávislí pro Skoronice\" (15,27 %, 1 mandát). Starostou byl zvolen Jan Grombíř (\"Aktivní Skoronice\") a místostarostou Marek Vašíček (KDU-ČSL). Na ustavujícím zasedání obecního zastupitelstva v listopadu 2014 byla starostkou zvolena Ing. Marie Půčková. Po komunálních volbách v roce 2018 se starostou stal František Bíla.\n\nObec náleží do senátního obvodu č. 79 – Hodonín. Do roku 1960 patřila do okresu Kyjov.\n\nPři sčítání lidu v roce 2001 se 82,2 % obyvatel přihlásilo k české národnosti a 17,4 % k moravské. 64,4 % se hlásilo k Římskokatolické církvi, 19,3 % bylo bez vyznání a 13,7 % obyvatel vyznání neuvedlo. Průměrný věk byl 35,4 let.\n\nSkoronicemi vede autobusová linka č. 728664 z Kyjova do Hodonína. Obcí prochází silnice III/4255 mezi Vlkošem a Miloticemi. Od roku 2010 spojuje obec s Kyjovem cyklostezka.\n\n\n\n\n"}
{"id": "119002", "url": "https://cs.wikipedia.org/wiki?curid=119002", "title": "Panské Dubenky", "text": "Panské Dubenky\n\nObec Panské Dubenky () se nachází v okrese Jihlava v Kraji Vysočina. Žije zde obyvatel.\n\nObec leží 14 km východně od Telče v Javořické vrchovině na mírném JV svahu ostrožny ohraničené na západě Doubravským potokem a na východě Hamerským potokem. Východně od obce se nachází protáhlý Šerý rybník (na Hamerském potoce), na jehož jižním konci pokračuje pod mlýnem při hrázi část obce nazývaná Perka.\n\nNázev se vyvíjel od varianty Dubenky (1355), de Dubenek (1360), Dubenka (1385), Dubenky (1437, 1448, 1678, 1718), Herrn Dubenky (1751) až k podobám Herrn Dubenky a Panské Dubenky v letech 1846 a 1872. Místní jméno je odvozeno od slova Dubenka a přídavných jmen dubná a dubová, znamená ves, hora, říčka. Přívlastek panské či německy Herrn je poprvé zmíněn v roce 1751, tedy v době, kdy vesnici získal rod Slavatů z Chlumu.\n\nPrvní písemná zmínka o obci pochází z roku 1355.\n\nPanské Dubenky leží v okrese Jihlava v Kraji Vysočina. Nachází se 6 km jihozápadně od Horních Dubenek a 4 km od Kaliště, 2 km západně od Klatovce, 3,5 km severozápadně od Horního Pole, 4 km severně od Studené a 1,5 km od Domašína, 3 km severovýchodně od Zahrádek, 7 km východně od Popelína, 7 km jihovýchodně od Žirovnice a 5,5 km od Počátek. Geomorfologicky je oblast součástí Česko-moravské subprovincie, konkrétně leží na rozmezí Křemešnické vrchoviny a Javořické vrchoviny a jejich podcelků Jindřichohradecká pahorkatina, Jihlavské vrchy a Novobystřická vrchovina, v jejichž rámci spadá pod geomorfologické okrsky Žirovnická pahorkatina, Studenská pahorkatina a Řásenská vrchovina. Průměrná nadmořská výška činí 627 metrů. Nejvyšší bod o nadmořské výšce 655 metrů se nachází severovýchodně od obce. Panskými Dubenkami protéká Hamerský potok, na němž se rozkládají rybníky Kudrnův rybník, Šerý rybník, Pazderenský rybník. Západně od obce teče Doubravský potok, na němž na katastru Panských Dubenek leží rybník Kazimír.\n\nPodle sčítání 1930 zde žilo v 62 domech 405 obyvatel. 388 obyvatel se hlásilo k československé národnosti a 2 k německé. Žilo zde 355 římských katolíků, 41 evangelíků a 4 příslušníci Církve československé husitské.\n\nObec leží na katastrálním území Panské Dubenky a člení se na dvě základní sídelní jednotky – Panské Dubenky a Perka.\n\nObec má sedmičlenné zastupitelstvo, v jehož čele stojí starosta Teodor Vyhlídal.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 18. května 2012. Znak: Ve stříbrno-červeně polceném štítě hrot opačných barev, v něm vztyčený zelený dubový list. Vlajka: List tvoří dva vodorovné pruhy, bílý a červený, s děleným žerďovým klínem opačných barev s vrcholem na vlajícím okraji listu. V klínu zelený dubový list řapíkem k žerďovému okraji. Poměr šířky k délce listu je 2 : 3.\n\nV obci sídlí obchod firmy Jednota, spotřební družstvo v Kamenici nad Lipou. Obcí prochází silnice II. třídy č. 134 z Horní Olešné do Býkovce a č. 409 z Horní Vilímče do Domašína a komunikace III. třídy č. 1315 do Zahrádek. Dopravní obslužnost zajišťují dopravci ICOM transport a ČSAD Jindřichův Hradec. Autobusy jezdí ve směrech Jindřichův Hradec, Jarošov nad Nežárkou, Strmilov, Studená, Telč, Pelhřimov, Horní Cerekev, Horní Ves, Počátky, Žirovnice, Popelín, Horní Vilímeč, Třešť, Jihlava a Batelov.\n\nMístní děti dojíždějí do základní školy v Počátkách. V obci působí Sbor dobrovolných hasičů Panské Dubenky.\n\n\n"}
{"id": "119003", "url": "https://cs.wikipedia.org/wiki?curid=119003", "title": "Volanice", "text": "Volanice\n\nObec Volanice se nachází v okrese Jičín v Královéhradeckém kraji, přibližně 15 km jižně od Jičína. Žije v ní obyvatel.\n\nPrvní písemná zmínka o obci pochází z roku 1325. V 16. století zde sídlil staročeský vladycký rod Volanských. Další důležitou historickou událostí byla v roce[1780 stavba pozdně barokního zámku, který nechal na místě starší tvrze postavit Tobiáš Grätzel z Gränzelsteinu.\n\n\n"}
{"id": "119004", "url": "https://cs.wikipedia.org/wiki?curid=119004", "title": "Zbrašín", "text": "Zbrašín\n\nObec Zbrašín se nachází v okrese Louny v Ústeckém kraji. Žije v ní obyvatel. Obec je členem zájmového sdružení obcí Mikroregion Lounské podlesí.\n\nPrvní písemná zmínka o obci pochází z roku 1356.\n\nNa jižním svahu pod obcí se staví fotovoltaická elektrárna v areálu o rozloze osm hektarů, která výkonem 4,5 MW bude patřit k největším v České republice.\n\n\n"}
{"id": "119005", "url": "https://cs.wikipedia.org/wiki?curid=119005", "title": "Lety (okres Praha-západ)", "text": "Lety (okres Praha-západ)\n\nObec Lety (adjektivum \"Letovský\") se nachází v okrese Praha-západ, kraj Středočeský asi 7 km jihozápadně od města Černošice. Žije zde obyvatel.\n\nPrvní písemná zmínka o vsi pochází z roku 1088, kdy král Vratislav věnoval pozemky v Letech (\"Leteh terram\") vyšehradské kapitule.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Lety \"(347 obyvatel)\" byly v roce 1932 evidovány tyto živnosti a obchody: cihelna, 2 hostince, kovář, 2 krejčí, obchod s lahvovým pivem, 3 rolníci, 2 obchody se smíšeným zbožím, stavební družstvo Zdar, trafika, 2 truhláři.\n\n\nDopravní síť\n\n\n"}
{"id": "119006", "url": "https://cs.wikipedia.org/wiki?curid=119006", "title": "Sedliště (okres Svitavy)", "text": "Sedliště (okres Svitavy)\n\nObec Sedliště se nachází v okrese Svitavy v Pardubickém kraji. Leží 20 km severovýchodně od Svitav a 4 km severovýchodně od Litomyšle. Žije zde  obyvatel.\n\nSedliště jsou zapsány v majetku Jana Kostky z Postupic v roce 1508, což je v současnosti nejstarší písemný záznam o obci. V obecní kronice je zápis o práci p. Tomíčka, ale tento zápis ani originální práci p. Tomíčka se nepodařilo nalézt a tak potvrdit. Rok 1508 je tedy první doložený zápis o vsi, která pravděpodobně vznikla z již zaniklých Domašic, které se nacházely v prostoru mezi současnými Kornicemi a Sedlištěmi.\n\n\n"}
{"id": "119007", "url": "https://cs.wikipedia.org/wiki?curid=119007", "title": "Pětikozly", "text": "Pětikozly\n\nObec Pětikozly se nachází v okrese Mladá Boleslav, kraj Středočeský. Rozkládá se asi sedm kilometrů západně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1360.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Pětikozly \"(216 obyvatel)\" byly v roce 1932 evidovány tyto živnosti a obchody: 2 hostince, kovář, 5 rolníků, 2 obchody se smíšeným zbožím, Občanská záložna se sídlem v Pětikozlích, trafika, obecní vodárna.\n\nSilniční doprava\n\nOkolo obce prochází silnice II/272 Benátky nad Jizerou - Bezno - Katusice - Bělá pod Bezdězem.\n\nŽelezniční doprava\n\nŽelezniční trať ani stanice na území obce nejsou. Nejbližší železniční stanicí je \"Mladá Boleslav hlavní nádraží\" ve vzdálenosti 5 km ležící na křížení tratí 070 z Prahy do Turnova, 064 do Staré Paky, 076 do Mělníka a 071 do Nymburka.\n\nAutobusová doprava\n\nV obci zastavovala v pracovních dnech května 2011 příměstská autobusová linka Mladá Boleslav-Krásná Ves-Bělá pod Bezdězem,Březinka \"(5 spojů tam i zpět)\" .\n\n"}
{"id": "119008", "url": "https://cs.wikipedia.org/wiki?curid=119008", "title": "Osek (okres Jičín)", "text": "Osek (okres Jičín)\n\nObec Osek se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1352.\n\n"}
{"id": "119009", "url": "https://cs.wikipedia.org/wiki?curid=119009", "title": "Ratiboř (okres Vsetín)", "text": "Ratiboř (okres Vsetín)\n\nObec Ratiboř se nachází v okrese Vsetín ve Zlínském kraji, zhruba 7 km zsz. od Vsetína, v údolí potoka Ratibořky v Hostýnských vrších. Žije zde obyvatel. V roce 2019 obec získala zlatou stuhu za vítězství v krajském kole v soutěži Vesnice roku.\n\nPrvní písemná zmínka o obci pochází z roku 1306. První písemné záznamy o Ratiboři se nacházejí v latinsky psané kronice z roku 1306, kdy poslední Přemyslovec král Václav III. vydal listinu, v níž oznamuje, že na soutoku Bečvy a potoka Ratibořka zakládá cisterciácký klášter Tronus regis (Králův trůn). Král Václav III. však byl nedlouho po vydání listiny v Olomouci zavražděn a ke stavbě kláštera již nedošlo. Úmysl krále založit v Ratiboři klášter připomíná obecní znak, udělený roku 1998. Počátkem roku 2012 zde žilo 1811 obyvatel, v roce 2006 jich bylo 1739.\n\nJe zde pětiletá základní škola, která byla nedávno zrekonstruovaná. Mateřskou školu, která má tři třídy, rekonstrukce teprve čeká. Zdravotní středisko sídlí v nově zrekonstruované budově obecního úřadu. Je zde zajištěna kompletní péče (praktický lékař pro děti a dorost, praktický lékař pro dospělé, gynekolog). Ve stejné budově je taktéž lékárna a pošta, která svažuje i sousední obec Kateřinice, která se stala Vesnicí roku 2014. V obci se nacházejí tři obchody zajišťující prodej potravin, pekařství, drogerie, průmyslové zboží a textil. Též se zde nachází chovatelské a zahrádkářské potřeby. V obci působí i několik kadeřnic, stolařů, truhlářů a dalších řemesel. Služby v obci se neustále rozvíjejí. V obecní knihovně a na obecním úřadě je k dispozici veřejný internet.\n\nV poslední době obec prochází nenápadnou, ale rozsáhlou revitalizací. Prostory kolem fotbalového hřiště, kanalizace, chodníky, cesty, budova základní školy. Rekonstrukce sokolovny a vybudování umělé plochy s osvětlením za ním, které využívá škola, ale i veřejnost. Rekonstrukce budovy Svazarmu a hasičského domu. V neposlední řadě revitalizace budovy obecního úřadu. Byla zrekonstruována budova mateřské školy. Obec má dobudovanou vodovodní síť, plynofikaci, kavelovou televizi s vysokorychlostním internetem a kanalizaci s čističkou odpadních vod.\n\n\n\nV obci se před nedávnem obnovila tradice a po dlouhé době se začaly konat jarmarky. V okolí je vyhlášená soutěž \"Gulašový král\", které se pravidelně zúčastňují soutěžící a diváci i ze zahraničí (především ze Slovenska). Spolu s touto akcí se pravidelně koná pochod (jsou vždy dvě trasy), jehož trasa začíná u Základní školy v Ratiboři a končí u Hasičského domu. Během ní mají účastníci možnost poznat některé krásy Valašské přírody.\n\nNachází se zde sbor farní sbor Českobratrské církve evangelické v Ratiboři.\n\nA v roce 2017 zde bylo po dlouhých letech obnovené ochotnické divadlo, které v současnosti reprízuje velmi úspěšnou komediální satiru z prostředí obecního zastupitelstva - ,Zase ti tupitelé\".\n\n\n\n\n"}
{"id": "119010", "url": "https://cs.wikipedia.org/wiki?curid=119010", "title": "Moraveč (okres Pelhřimov)", "text": "Moraveč (okres Pelhřimov)\n\nObec Moraveč () se nachází v okrese Pelhřimov v Kraji Vysočina. Žije zde obyvatel. Obcí protéká Cerekvický potok, který je levostranným přítokem říčky Hejlovky.\n\nPrvní písemná zmínka o obci pochází z roku 1379.\n\n\n"}
{"id": "119011", "url": "https://cs.wikipedia.org/wiki?curid=119011", "title": "Předenice", "text": "Předenice\n\nObec Předenice (německy \"Pschedenitz\") se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1239.\n\n\n"}
{"id": "119012", "url": "https://cs.wikipedia.org/wiki?curid=119012", "title": "Týček", "text": "Týček\n\nObec Týček se nachází v okrese Rokycany v Plzeňském kraji. Žije zde obyvatel.\n\nPrvní písemná zmínka o obci pochází z roku 1336.\n\n\n"}
{"id": "119013", "url": "https://cs.wikipedia.org/wiki?curid=119013", "title": "Svépravice", "text": "Svépravice\n\nObec Svépravice () se nachází v okrese Pelhřimov v Kraji Vysočina. Žije zde obyvatel.\n\nPrvní písemná zmínka o obci pochází z roku 1360. Podle Ottova slovníku byla obec Sýpravice v roce 1900 vsí okresu Pelhřimov s 21 domy, s 232 českými obyvateli a s jednotřídní školou. Doručovací pošta byla v Červené Řečici. Od 1. ledna 1980 do 23. listopadu 1990 byla obec součástí města Pelhřimov.\n\nV letech 2006–2010 působil jako starosta Václav Hlom, od roku 2010 tuto funkci zastává Dušan Repáč.\n\n\n"}
{"id": "119014", "url": "https://cs.wikipedia.org/wiki?curid=119014", "title": "Vlačice", "text": "Vlačice\n\nObec Vlačice () se nachází v okrese Kutná Hora ve Středočeském kraji, asi 13 km východně od Kutné Hory a 5 km severovýchodně od města Čáslav. Žije v ní obyvatel. Součástí obce je i vesnice Výčapy.\n\nPrvní písemná zmínka o obci pochází z roku 1189.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Vlačice \"(přísl. Vyčapy, 512 obyvatel)\" byly v roce 1932 evidovány tyto živnosti a obchody: obchod s dobytkem, 2 hostince, kolář, kovář, krejčí, pekař, 7 rolníků, obchod se smíšeným zbožím, spořitelní a záložní spolek, 2 trafiky, truhlář, velkostatek, zahradník, zámečník.\n\nDopravní síť\n\nVeřejná doprava 2011\n\n"}
{"id": "119015", "url": "https://cs.wikipedia.org/wiki?curid=119015", "title": "Veltěže", "text": "Veltěže\n\nObec Veltěže se nachází v okrese Louny v Ústeckém kraji. Žije v ní obyvatel.\n\nNázev vesnice je odvozen ze slova \"veltěž,\" tj. ten, kdo velmi pracuje nebo získává. V historických pramenech se jméno vyskytuje ve tvarech: Weltese (1201), Welcz (1293), Welties (1347), Veltěž (1560), ve Veltěžích (1571) nebo ve Weltizích (1573).\n\nPrvní písemná zmínka o obci pochází z roku 1201. Od 1. ledna 1981 do 23. listopadu 1990 byla obec součástí města Louny.\n\n\n"}
{"id": "119016", "url": "https://cs.wikipedia.org/wiki?curid=119016", "title": "Sviny (okres Žďár nad Sázavou)", "text": "Sviny (okres Žďár nad Sázavou)\n\nSviny () jsou obec v okrese Žďár nad Sázavou v Kraji Vysočina. Žije zde obyvatel.\n\nV okolí se nachází kopec Ambrožný s vrcholem 640 m nad mořem.\n\nNázev vznikl tím, že se dříve svinily (tkaly) látky.\n\nVes náležela k meziříčské části Křižanova a zdejší 3 lány se připomínají v roce 1368, kdy svůj křižanovský majetek dával v léno markrabě Jan Jindřich Janovi a Vznatovi z Křižanova. Už počátkem 15. století patřilo zdejší zboží členům rodu z Kozlova, od roku 1493 Vratislavovi z Perštejna. V roce 1539 dostalo zdejší desátek městečko Křižanov. Pečeť z roku 1678 má ve znaku kříž. V letech 1850–1884 osada Křižanova, od roku 1976 pod správou MNV Křižanov, od roku 1990 opět samostatná obec.\n\n\n"}
{"id": "119017", "url": "https://cs.wikipedia.org/wiki?curid=119017", "title": "Třtěnice", "text": "Třtěnice\n\nObec Třtěnice se nachází v okrese Jičín v Královéhradeckém kraji asi 7 km jihovýchodně od Jičína. Žije v ní obyvatel.\n\nPrvní písemná zmínka o obci pochází z roku 1391.\n\n\n"}
{"id": "119019", "url": "https://cs.wikipedia.org/wiki?curid=119019", "title": "Pohoří (okres Rychnov nad Kněžnou)", "text": "Pohoří (okres Rychnov nad Kněžnou)\n\nObec Pohoří () se nachází v okrese Rychnov nad Kněžnou, kraj Královéhradecký. Žije zde obyvatel.\n\nPrvní písemná zmínka o obci pochází z roku 1361. Kompletní zaznamenanou historii obce lze zhlédnout v Digitální kronice obce Pohoří, která byla mimo jiné vyznamenána Zlatým Erbem 2001.\n\nObec eviduje přes 230 popisných čísel a žije zde více než 650 obyvatel. V obci je vybudovaná kompletní infrastruktura, která slouží všem občanům – zpevněné komunikace po celé obci, veřejné osvětlení, obecní rozhlas, vodovod a kanalizace s čistírnou odpadních vod. V obci funguje mateřská škola, základní škola (1. – 5. třída), tělocvična, pohostinství, obchod (potraviny) a v létě i přírodní areál. V roce 2003 byla obec plynofikována.\n\nDále se v Pohoří nachází hřbitov, hasičskou zbrojnici, a hřiště na fotbal, tenis a volejbal. Pohoří využívá služeb pošty v Dobrušce (PSČ 518 01). Nejbližší zdravotnické zařízení je Nemocnice v Rychnově nad Kněžnou (cca 25 km). Nejbližší kino je v Dobrušce (cca 4km). Vesnice je s okolím propojena veřejnou hromadnou dopravou jak autobusovou (prochází středem obce), tak vlakovou (železnice prochází okrajem obce).\n\nMiloň Čepelka (* 1936), herec Divadla Járy Cimrmana, spisovatel\n\nZrekonstruovaný kostel sv. Jana Křtitele\n\n"}
{"id": "119020", "url": "https://cs.wikipedia.org/wiki?curid=119020", "title": "Velké Přílepy", "text": "Velké Přílepy\n\nObec Velké Přílepy se nachází v okrese Praha-západ, kraj Středočeský, asi 12 km severozápadně od centra Prahy. Žije zde obyvatel.\n\nPrvní písemná zmínka o obci pochází z roku 1228. Stejně jako Roztoky u Prahy, Libčice nad Vltavou, Únětice nebo Černý Vůl a vzdálenější Holubice, Buštěhrad a Slaný spadají také Velké Přílepy do archeologických nalezišť. Právě zde, ve 40. letech 19. století, páter Václav Krolmus začal s prvními průzkumy. V současnosti dochází k novým nálezům v souvislosti s výstavbou v městské části Kamýk.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Velké Přílepy \"(přísl. Kamýk, 692 obyvatel, poštovní úřad, telegrafní úřad, telefonní úřad)\" byly v roce 1932 evidovány tyto živnosti a obchody: výroba cementového zboží, holič, 6 hostinců, kolář, 2 kováři, kovosoustružnictví, 3 krejčí, 2 kůže surové, 2 mlýny, 3 obuvníci, porodní asistentka, povozník, 10 rolníků, 2 řezníci, 2 sadaři, sedlář, 5 obchodů se smíšeným zbožím, spořitelní a záložní spolek pro Kamýk, 2 trafiky, 2 truhláři, obchod s uhlím, velkostatek.\n\nPočet obyvatel je uváděn za Velké Přílepy podle výsledků sčítání lidu včetně místních části, které k nim v konkrétní době patří. Je patrné, že stejně jako v jiných menších obcí Česka počet obyvatel v posledních letech roste. V celé aglomeraci Přílep nicméně žijí necelé 4 tisíce obyvatel.\n\nObec Velké Přílepy se evidenčně nečlení na části, ale leží na dvou katastrálních územích:\n\nV obci nebyl postaven kostel, obec spadá do farnosti v Roztokách u Prahy. \n\n\nV roce 2003 vznikla v Přílepech nová čtvrť Kamýk. Na místě bývalého pole vyrostlo několik obytných domů a na více než 100 pozemcích se staví rodinné domy.\n\nOd roku 2012 zde funguje ženská věznice, pobočka Věznice Ruzyně. Po amnestii Václava Klause v roce 2013 byla na dva roky zavřená.\n\nPřílepy se rozprostírají na ploše 336 ha s velmi proměnlivými terénními útvary. Nejvyšším kopcem je místo zvané Hájnice (337 m n. m.).\n\nNejvýznamnější vodním tokem, který obcí protéká, je Podmoráňský potok.\n\nPodnebí je mírně suché a teplé. Průměrná roční teplota je 8,2 °C a průměrný roční úhrn srážek se pohybuje v rozmezí okolo 500 mm.\n\nDopravní síť\n\nVeřejná doprava 2013\n\n"}
{"id": "119021", "url": "https://cs.wikipedia.org/wiki?curid=119021", "title": "Olešná (okres Havlíčkův Brod)", "text": "Olešná (okres Havlíčkův Brod)\n\nOlešná () je obec v okrese Havlíčkův Brod v Kraji Vysočina. Žije zde obyvatel. Obec se nachází 10 kilometrů severně od okresního města Havlíčkův Brod. Název obce (lidově Volešná) se odvozuje od olší, stromů, které bývaly v této lokalitě obvyklé.\n\nPrvní písemná zmínka o vsi pochází z roku 1591, ačkoli vznikla pravděpodobně mnohem dříve. Leží totiž v blízkosti bývalé Haberské stezky, obchodní trasy spojující Kolín a Jihlavu, a právě proto je možné se domnívat, že historie obce zasahuje do doby starší než 16. století.\n\nOblast severně od Havlíčkova Brodu vlastnili na konci 16. století Trčkové z Lípy, kteří Olešnou (spadající pod panství Světlá nad Sázavou) drželi až do roku 1634, kdy byl jejich majetek zabaven císařem Ferdinandem II. Olešná byla oddělena od světelského panství a vyčleněna společně s okolními obcemi pod nové panství Habry, které získal císařský generál Reinhard z Walmerode. Jeho syn část statku (Olešnou, Horní a Dolní Krupou) prodal v roce 1651 Janu Menclovi z Bernfeldu, ten zase Hendrychovi mladšímu z Levenfelsu, od nějž statek získala dcera, která si ho odnesla jako věno při sňatku s členem rodu Senovců z Ungervertu. Tento rod pak Olešnou držel až do roku 1830, po zrušení panství v roce 1848 se obec stala součástí okresu Německý Brod.\n\nI přes rozsáhlou rekatolizaci po třicetileté válce se v Olešné tajně udrželo evangelické vyznání, k němuž se zdejší obyvatelé přihlásili za josefínských reforem na konci 18. století. V obci tak vedle sebe žili katolíci a evangelíci – na rozdíl od jiných obcí ve shodě, nedocházelo k vzájemnému napadání a nevraživosti. Tato shoda se v obci projevovala i po I. světové válce, kdy zdejší zemědělci založili sdružení soukromníků, které například postavilo ve spodní části obce lihovar, byla s jeho pomocí provedena elektrifikace, zaveden vodovod a podobně.\n\nV průběhu německé okupace za II. světové války se v okolí Olešné hojně vyskytovaly partyzánské skupiny, neboť se u obce nacházelo německé cvičné letiště. Tyto skupiny se usazovaly na samotách kolem obce, především na Krátech mezi Olešnou a Horní Krupou. Jinak válka Olešnou příliš nepoznamenala, až v květnu 1945 došlo ke dvěma významnějším událostem. 6. května projížděli obcí Němci, kteří začali střílet do vyvěšených československých vlajek, a 9. května tudy prchal transport Němců, na který kdosi vystřelil, což mělo za následek šarvátku, při které zemřelo 20 Němců a několik ruských vojáků. Ti všichni byli pohřbeni v okolí Olešné, především mezi Olešnou a Skuhrovem.\n\nNejvětší ránou pro obec nebyly obě světové války, ale kolektivizace, která probíhala v 50. letech. Olešenští se dlouho bránili vzniku jednotného zemědělského družstva v obci, protože zde byla řada větších i menších sedláků. Nakonec v roce 1957 k založení družstva přece jen došlo a jednotliví sedláci byli přesvědčováni, aby do něj vstoupili. Když se to příliš nedařilo a družstvo mělo špatné hospodářské výsledky, začalo docházet k dodnes nevysvětleným požárům hospodářských budov ve vsi. To vedlo k odsouzení osob, které se komunistickému režimu nehodily. Protože padly vysoké tresty, další kolektivizace proběhla již v klidu a bez protestů. V současnosti družstvo v Olešné hospodaří pod správou společnosti Solmilk, je v něm zaměstnána velká část zdejších obyvatel.\n\nV centru obce se nachází nově opravená kaple zasvěcená svatému Floriánovi, patronu hasičů. U silnice č. I/38 je pak umístěna druhá kaple. V katastru obce najdeme několik křížů, vystavěných především v druhé polovině 19. a na počátku 20. století.\n\n\n"}
{"id": "119022", "url": "https://cs.wikipedia.org/wiki?curid=119022", "title": "Morkůvky", "text": "Morkůvky\n\nObec Morkůvky () se nachází v okrese Břeclav v Jihomoravském kraji. Žije zde obyvatel.\n\nNázev se vyvíjel od varianty Morkowicz (1356), Morkuowky (1544, 1560, 1570), Morkuwky (1595, 1609, 1673, 1718), Morkuwek (1720), Morkuwky (1751), Morkuwek a Morkuwky (1846), Morkuwek a Morkůvky až k variantě Morkůvky v letech 1881 a 1924. Místní jméno je zdrobnělinou názvu Morkovice, které je odvozeno z osobního jména Morek či nějakého cizího osobního jména (Moritz) a znamenalo ves lidí Morkových.\n\nPrvní písemná zmínka o Morkůvkách (tehdy Morkovice) pochází z roku 1356. Byly opakovaně připomínány v různých dokumentech z 15. a 16. století. V roce 1519 získalo obec město Brno, v roce 1551 byly Morkůvky prodány Petrovi z Lipé (panství Hodonín). V 17. století vesnice zpustla po vpádu Turků, Maďarů a Švédů, obyvatele postihla bída a epidemie cholery. Obyvatelstvo bylo v 17. století zcela evangelické, v 19. století ze 2/3 evangelické. Od počátku 19. století zde byly dvě školy, katolická a evangelická, které byly sloučeny v roce 1871. Od roku 1850 se volilo zastupitelstvo. V roce 1866 měli v obci ležení Prusové. Spolek Palacký, který rozvíjel společenský život, byl založen roku 1898. Po druhé světové válce zde byl zajatecký tábor pro 1300 německých vojáků. V roce 1952 vzniklo JZD. Kino bylo otevřeno roku 1960, prodejna Jednoty a restaurace v roce 1963. Po roce 1990 vznikl stacionář pro postižené děti Betlém. V roce 1999 byl otevřen nový kulturní dům namísto sokolovny, která vyhořela roku 1994.\n\nV letech 2006–2010 byl starostou obce František Juras, od voleb 2010 tuto funkci zastával Ing. Jaroslav Kališ. Od 22. 12. 2011 je starostkou obce Brigita Petrášová, místostarostou Mgr. Luděk Páleník. Oba byli ve funkcích potvrzeni na ustavujícím zasedání zastupitelstva v listopadu 2014. Po komunálních volbách v roce 2018 byla starostkou opět zvolena Brigita Petrášová.\nKaždý rok se v obci pořádají hody. V roce 2017 byl vyměněn povrch tanečního placu, kde se konají, došlo k výměně asfaltu i podloží.\nPodle sčítání 1930 zde žilo v 214 domech 782 obyvatel, z nichž se 776 hlásilo k československé národnosti. Žilo zde 245 římských katolíků, 522 evangelíků, 3 příslušníci Církve československé husitské a 3 židé.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n"}
{"id": "119023", "url": "https://cs.wikipedia.org/wiki?curid=119023", "title": "Spáňov", "text": "Spáňov\n\nObec Spáňov ( dříve i \"Spaniow\") se nachází v okrese Domažlice v Plzeňském kraji. Žije zde obyvatel.\n\nPrvní písemná zmínka o obci pochází z roku 1372.\n\n"}
{"id": "119024", "url": "https://cs.wikipedia.org/wiki?curid=119024", "title": "Rejchartice", "text": "Rejchartice\n\nObec Rejchartice (německy \"Reigersdorf\") se nachází v okrese Šumperk v Olomouckém kraji. Žije zde obyvatel.\n\nPrvní písemná zmínka o obci pochází z roku 1350. Od 1. ledna 1985 do 23. listopadu 1990 byla obec součástí města Šumperk.\n\nV katastru obce je jako kulturní památka evidován kostel svatého Michala – pozdně barokní stavba s renesančním jádrem z roku 1643, upravený v roce 1770, s empírovým vnitřním vybavením. Součástí areálu je dále ohradní zeď z lomového kamene z 1. poloviny 17. století se dvěma bránami – jižní z doby vzniku a východní z roku 1804.\n\n\n"}
{"id": "119025", "url": "https://cs.wikipedia.org/wiki?curid=119025", "title": "Vidlatá Seč", "text": "Vidlatá Seč\n\nObec Vidlatá Seč se nachází v okrese Svitavy v Pardubickém kraji. Žije zde obyvatel.\n\nPrvní písemná zmínka o obci pochází z roku 1167. Obecná škola s českým jazykem vyučovacím zde začala působit od 1. poloviny 19. století. Od roku 1944 do konce druhé světové války se mnoho obyvatel Vidlaté Seče podílelo na protiválečném odboji. Jako základnu si ji také vybral začátkem roku 1945 vzniklý partyzánský oddíl Stalin, což připomíná i pamětní deska na domě ve středu obce. Roku 1983 obec postihly tři velké povodně (23. dubna, 29. dubna. a 4. května), voda pronikla do několika domů. V letech 1984/1985 byla vybudována nová prodejna.\n\nZápis v kronice Vidlatá Seč:\n\n\n"}
{"id": "119026", "url": "https://cs.wikipedia.org/wiki?curid=119026", "title": "Rybník (okres Domažlice)", "text": "Rybník (okres Domažlice)\n\nObec Rybník () se nachází v okrese Domažlice v Plzeňském kraji. Leží osm kilometrů jihozápadně od Hostouně a dvacet kilometrů severozápadně od Domažlic. Žije zde obyvatel.\n\n\nPrvní písemná zmínka o obci pochází z roku 1748.\n\n"}
{"id": "119027", "url": "https://cs.wikipedia.org/wiki?curid=119027", "title": "Milostín", "text": "Milostín\n\nObec Milostín se nachází v okrese Rakovník, ve Středočeském kraji, zhruba 11 km ssz. od Rakovníka. Obec se nachází ve chmelařské oblasti Žatecka. Žije zde obyvatel. Severně od obce probíhá horní tok Lišanského potoka.\n\nPrvní písemná zmínka o obci (\"in villa Milostine\", tj. „ve vsi Milostíně“) pochází z roku 1115. Název je dovozen od osobního jména \"Milosta\" a znamená tedy „Milostův“ (dvůr atp.). Ke dni 31. prosince 2008 zde žilo 251 obyvatel.\n\nPočet obyvatel je uváděn za Milostín podle výsledků sčítání lidu včetně místních části, které k nim v konkrétní době patří. V celé obci žije necelých 400 obyvatel.\n\nObec sestává ze dvou částí, vlastní vesnice Milostín a vesničky Povlčín, nacházející se něco přes kilometr západněji. Obě části leží v katastrálním území \"Milostín.\"\n\nV severní části obce při silnici do Kounova se nachází stanice \"Milostín\" a o kousek dál ještě stanice Milostín v parku. vzdálená přibližně 15 minut chůze z centra obce. Zastávka leží na železniční trati 124 Lužná u Rakovníka – Chomutov.\n\n\n\n"}
{"id": "119028", "url": "https://cs.wikipedia.org/wiki?curid=119028", "title": "Zbinohy", "text": "Zbinohy\n\nObec Zbinohy () se nachází v okrese Jihlava v Kraji Vysočina. Žije zde obyvatel.\n\nNázev se vyvíjel od varianty Zbinohy (1437), zBinohy (1468), Znihony (1602, 1654), Zbynohy (1787) až k podobě Zbinohy v letech 1843 a 1848. Místní jméno znamenalo posměšek pro lidi, kteří si potloukli nohy či kterým někdo zmlátil nohy, případně ve významu pozbýti nohy.\n\nPrvní písemná zmínka o obci pochází z roku 1437.\n\nZbinohy leží v okrese Jihlava v Kraji Vysočina. Nachází se 6 km jižně od Herálce a 2,5 km od Skorkova, 5 km jihozápadně od Úsobí, 2 km severně od Větrného Jeníkova a 3 km východně od Velešova. Geomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Jeníkovská vrchovina. Průměrná nadmořská výška činí 646 metrů. Nejvyšší bod, Zbinožský kopec (701 m n. m.), leží jihovýchodně od obce. Obcí protéká bezejmenný potok, který se vlévá na severu do Úsobského potoka, který tvoří západní hranici katastru. Západně od vsi na Úsobském potoce se rozkládá Zbinožský rybník. V západní části obce v blízkosti usedlosti čp. 10 rostou dvě památné lípy srdčité.\n\nPodle sčítání 1921 zde žilo v 38 domech 225 obyvatel, z nichž bylo 127 žen. 225 obyvatel se hlásilo k československé národnosti. Žilo zde 222 římských katolíků, 1 evangelík a 1 příslušník Církve československé husitské.\n\nObec má sedmičlenné zastupitelstvo, v jehož čele stojí starostka Dana Skoupá.\n\nV obci sídlí firma Demiera, s.r.o. Obcí prochází silnice III. třídy č. 3484 ze Skorkova do Větrného Jeníkova. Dopravní obslužnost zajišťuje dopravce ICOM transport. Autobusy jezdí ve směrech Humpolec, Větrný Jeníkov, Havlíčkův Brod, Herálec, Úsobí a Jihlava.\n\nMístní děti dojíždějí do základní školy ve Větrném Jeníkově. Působí zde Sbor dobrovolných hasičů Zbinohy.\n\n\n"}
{"id": "119029", "url": "https://cs.wikipedia.org/wiki?curid=119029", "title": "Nová Ves (okres Praha-východ)", "text": "Nová Ves (okres Praha-východ)\n\nObec Nová Ves se nachází v okrese Praha-východ, kraj Středočeský. Rozkládá se asi osmnáct kilometrů severovýchodně od centra Prahy a jedenáct kilometrů západně od města Brandýs nad Labem-Stará Boleslav. Žije zde obyvatel.\n\nPrvní písemná zmínka o obci pochází z roku 1455.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Nová Ves \"(273 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie v Nové Vsi, 2 hostince, kovář, 2 krejčí, výroba rákosových rohoží, rolník, 2 obchody se smíšeným zbožím, trafika.\n\nDopravní síť\n\nVeřejná doprava 2011\n"}
{"id": "119030", "url": "https://cs.wikipedia.org/wiki?curid=119030", "title": "Nová Ves u Leštiny", "text": "Nová Ves u Leštiny\n\nNová Ves u Leštiny () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1391.\n\nV letech 2006-2010 působila jako starostka Marie Rychnovská, od roku 2010 tuto funkci zastává Michal Dlouhý.\n\n"}
{"id": "119031", "url": "https://cs.wikipedia.org/wiki?curid=119031", "title": "Nechvalín", "text": "Nechvalín\n\nNechvalín (německy \"Nechwalin\") je obec v okrese Hodonín v Jihomoravském kraji, 6 km severovýchodně od Kyjova. Žije zde obyvatel.\n\nPrvní písemná zmínka o obci pochází z roku 1261.\n\nTvrz postavena soudě podle podoby tvrziště již v 2. poloviny 13. století, zpustla zřejmě koncem 14. století, kdy Nechvalín získali páni z Lipé. Jako pustá doložena rokem 1530. Ve výrazné poloze jsou 2 pahorky obklopené valem a příkopem. Typické středověké tvrziště, výrazná dominanta.\n\n\n\n"}
{"id": "119032", "url": "https://cs.wikipedia.org/wiki?curid=119032", "title": "Vanůvek", "text": "Vanůvek\n\nObec Vanůvek () se nachází v okrese Jihlava v kraji Vysočina necelých deset kilometrů severozápadně od Telče. Žije zde obyvatel, čímž se Vanůvek řadí mezi obce v Česku s nejnižším počtem obyvatel.\n\nNázev se vyvíjel od varianty na Malém Evanově (1447), Eywanow Maly (1531), Malý Wanow (1592), Klein Wanow (1678, 1718), Klein Wanau (1751), Klein Wannau a Wanuwek (1846), Klein Wanau a Wanůvky (1872), Klein Wanau a Malý Vanov, též Vanůvek (1893) až k podobě Vanůvek v letech 1921 a 1924. Místní jméno je zdrobnělinou k názvu Vanov, od něhož se dříve odlišoval přívlastkem malý.\n\nPrvní písemná zmínka o obci pochází z roku 1580.\n\nOd 1. dubna 1980 do 31. prosince 1991 byl místní částí Telče, od 1. ledna 1992 je samostatnou obcí.\n\nVanůvek leží v okrese Jihlava v Kraji Vysočina. Nachází se 2 km jihozápadně od obce Doupě a 11 km týmž směrem od Třeště, 2,5 km severozápadně od Volevčic, 2,5 km severně od Vanova a 2 km jihovýchodně od Řídelova. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Třešťská pahorkatina. Průměrná nadmořská výška činí 600 metrů. Nejvyšší bod, Musilův kopec (642 m n. m.), leží západně od obce. Obcí protéká potok Vanůvek (přítok Telčského potoka). Na katastru Vanůvku leží přírodní rezervace Doupský a Bažantka, jež je chráněna pro cenná rostlinná společenstva údolního a přechodového rašeliniště a stanoviště řady ohrožených druhů rostlin a živočichů, zachovalá vodní a mokřadní společenstva podhorského rybníka s výskytem kriticky ohroženého rostlinného druhu (Nuphar pumila).\n\nPodle sčítání 1930 zde žilo v 16 domech 124 obyvatel. 124 obyvatel se hlásilo k československé národnosti. Žilo zde 123 římských katolíků.\n\nObec má sedmičlenné zastupitelstvo, v jehož čele stojí starosta Josef Hrdý.\n\nVanůvek je členem mikroregionu Telčsko a místní akční skupiny Mikroregionu Telčsko.\n\nV obci sídlí firma IKOLA s.r.o. Ubytovací kapacitu 250 lůžek nabízí Rekreační středisko Úsvit dislokované asi 3 km od samotné obce. V nedalekém lese směrem na obec Řídelov se nachází chatařská oblast. V samotné obci funguje Hostinec U Nechvátalů a Penzion Vanůvecký dvůr s restaurací. Vesnicí vede silnice II. třídy č. 112 z Řídelova do Telče a do obce Doupě vede komunikace III. třídy č. 11262. Dopravní obslužnost zajišťují dopravci ICOM transport, Radek Čech - Autobusová doprava a ČSAD Jindřichův Hradec. Autobusy jezdí ve směrech Dačice, Budeč, Nová Říše, Telč, Řásná, Jihlava, Černíč, Myslůvka, Mrákotín, Studená a Jindřichův Hradec. Obcí prochází cyklistická trasa Greenway ŘV a trasa č. 16 z obce Doupě do Telče.\n\nMístní děti dojíždějí do základní školy v Telči. Působí zde Sbor dobrovolných hasičů Vanůvek. Ve stejné budově jako SDH Vanůvek a obecního úřadu se nachází malá knihovna. \n\n\n"}
{"id": "119033", "url": "https://cs.wikipedia.org/wiki?curid=119033", "title": "Slavhostice", "text": "Slavhostice\n\nObec Slavhostice se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1371.\n\n\n"}
{"id": "119035", "url": "https://cs.wikipedia.org/wiki?curid=119035", "title": "Nový Vestec", "text": "Nový Vestec\n\nObec Nový Vestec se nachází v okrese Praha-východ, kraj Středočeský, na pravém břehu řeky Jizery 3,5 km východně od Staré Boleslavi. Osu vesnice tvoří silnice ze Staré Boleslavi do Káraného, na severní straně Nového Vestce se prostírají rozsáhlé staroboleslavské lesy, jižní hranici obce pak tvoří řeka Labe. Žije zde obyvatel.\n\nPrvní písemná zmínka o obci pochází z roku 1777. (Ke staršímu osídení viz příspěvek Z. Hazlbauer – J. Špaček, Středověké osídlení soutoku Labe s Jizerou. \"Archaeologia historica\" 4/79, str. 221–233. Brno, 1979.)\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDopravní síť\n\nVeřejná doprava 2011\n"}
{"id": "119036", "url": "https://cs.wikipedia.org/wiki?curid=119036", "title": "Tuněchody", "text": "Tuněchody\n\nObec Tuněchody se nachází v Pardubickém kraji, okrese Chrudim. Žije zde obyvatel.\n\nPrvní písemná zmínka o obci pochází z roku 1349, tehdy byla uváděna jako \"Tunochod\".. Roku 1371 se připomíná \"Johannes de Tuniechod\" a v roce 1474 ves vlastnil \"Diviš z Poběžovic a na Tunichodích\"..\n\nK obci patří místní části Cihelna, Valachovna, Rozvodna, Habrov a Kalousov.\n\n\n"}
{"id": "119037", "url": "https://cs.wikipedia.org/wiki?curid=119037", "title": "Zlončice", "text": "Zlončice\n\nObec Zlončice se nachází v okrese Mělník ve Středočeském kraji. Rozkládá se asi sedmnáct kilometrů jihozápadně od Mělníka a čtyři kilometry východně od města Kralupy nad Vltavou. Žije zde obyvatel.\n\n\nPrvní písemná zmínka o obci pochází z roku 1052.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Zlončice \"(308 obyvatel)\" byly v roce 1932 evidovány tyto živnosti a obchody: 2 hostince, kolář, kovář, obuvník, obchod s lahvovým pivem, 7 rolníků, řezník, 2 obchody se smíšeným zbožím, Spořitelní a záložní spolek pro Zlončice, trafika.\n\n\nDopravní síť\nVeřejná doprava 2012\n\n\n"}
{"id": "119038", "url": "https://cs.wikipedia.org/wiki?curid=119038", "title": "Opatov (okres Jihlava)", "text": "Opatov (okres Jihlava)\n\nObec Opatov () se nachází v okrese Jihlava v Kraji Vysočina. Žije zde obyvatel.\n\nNázev se vyvíjel od varianty Hopathau (1303), Opatow (1419), Wopatow (1602), Oppatow (1654). Místní jméno odkazuje na původního vlastníka – opata želivského kláštera.\n\nPrvní písemná zmínka o obci pochází z roku 1289.\n\nOpatov leží v okrese Jihlava v Kraji Vysočina. Nachází se 3,5 km jižně od Dudína, 3 km jihozápadně od Zbilid, 4,5 km severozápadně od Dušejova, 2 km severně od Jankova a 2,5 km východně od Vyskytné. Geomorfologicky je oblast součástí Česko-moravské subprovincie, konkrétně Křemešnické vrchoviny a jejího podcelku Humpolecká vrchovina, v jejíž rámci spadá pod geomorfologický okrsek Vyskytenská pahorkatina. Průměrná nadmořská výška činí 650 metrů. Nejvyšší bod, Špilberk (690 m n. m.), leží jižně od obce. V severozápadní části stojí Ráj (625 m). Západně od obce protéká Jankovský potok, jenž je vyhlášen jako evropsky významná lokalita.\n\nPodle sčítání 1921 zde žilo v 75 domech 495 obyvatel, z nichž bylo 251 žen. 495 obyvatel se hlásilo k československé národnosti. Žilo zde 227 římských katolíků a 267 evangelíků.\n\nObec leží na katastrálním území Opatov u Jihlavy a a člení se na dvě základní sídelní jednotky – Opatov a Polánky.\n\nOpatov je členem Mikroregionu Dušejovsko a místní akční skupiny Třešťsko.\n\nObec má sedmičlenné zastupitelstvo, v jehož čele stojí starosta Jan Petr.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 26. května 2011.\n\nZnak: V zeleném štítě ze stříbrného návrší vyrůstají tři stříbrné šestilisté květy se zlatými středy na zlatých stoncích, prostřední se čtyřmi listy, krajní odkloněné a se dvěma listy na vnější straně. Do návrší vyrůstá zelený kalich.\n\nVlajka: List tvoří dva vodorovné pruhy, zelený a vypouklý bílý sahající do pěti osmin šířky listu, v poměru 3 : 1. Z bílého pruhu vyrůstají vedle sebe tři bílé šestilisté květy se žlutými středy na žlutých stoncích, prostřední se čtyřmi listy, krajní odkloněné a se dvěma listy na vnější straně. Z dolního okraje listu vyrůstá do bílého pruhu zelený kalich. Poměr šířky k délce listu je 2 : 3.\n\nV obci sídlí firmy NOVOPLYN k.s. Pacov, ARDEWO s.r.o, BOLECH IMPEX, spol. s r.o., BROVADER s.r.o., ROSPO s.r.o., HASKY spol. s r.o., I. Opatovská, spol. s r. o. a Pramen Vysočiny, s.r.o. Obcí prochází silnice II. třídy č. 131 do Zbilid. Dopravní obslužnost zajišťují dopravci ICOM transport, ČSAD Benešov a ARRIVA PRAHA. Autobusy jezdí ve směrech Praha, Pelhřimov, Jihlava, Vlašim, Pacov, Černovice, Putimov, Vyskytná, Nový Rychnov, Humpolec, Větrný Jeníkov a Havlíčkův Brod, Kamenice nad Lipou, Čechtice, Čejkov a Dudín.\n\nDěti dojíždějí do základních škol ve Vyskytné, Dušejově či Pelhřimově. V roce 2014 zde bylo otevřeno Kulturně vzdělávací a informační centrum KVIC Opatov spolupracující se společností ARTEMISE. Působí zde Sbor dobrovolných hasičů Opatov, Myslivecký spolek JESTŘÁB, Pěvecký soubor CANTEVA, Divadelní soubor FaraON a hokejový klub HC SLAVOJ OPATOV.\n\nVe vsi stojí evangelický kostel a působí zde farní sbor Českobratrské církve evangelické v Opatově.\n\n\n\n"}
{"id": "119039", "url": "https://cs.wikipedia.org/wiki?curid=119039", "title": "Střelná", "text": "Střelná\n\nObec Střelná se nachází 3,5 km východně od Horní Lidče v okrese Vsetín. Žije zde obyvatel.\n\nTéměř celý katastr obce leží na východní Moravě, avšak k 25. červenci 1997 se obce dotkla úprava státní hranice se Slovenskem, kdy k ní mimo jiné byly připojeny i některé původně slovenské parcely. Nejbližším městem jsou Valašské Klobouky, ležící přibližně 10 km od Střelné. Střelná přímo hraničí se Študlovem na jihu, s Horní Lidčí na západě, s Francovou Lhotou na severu a se slovenskými obcemi Strelenka (místní část Lysé pod Makytou) na východě a Zubák na jihovýchodě. Obcí prochází silnice I. třídy č. 49 (I/49) Otrokovice – Beluša a železniční trať Horní Lideč – Púchov z roku 1937 (čís. 280 a 125).\n\nObec leží v Lyském průsmyku mezi pohořími Bílé Karpaty na jihu a Javorníky na severu, od západu částečně zasahuje Vizovická vrchovina. Žádné z těchto pohoří tedy nezasahuje až přímo do obce. Geomorfologicky patří obec do Vnějších Západních Karpat, oblast Slovensko-moravské Karpaty.\n\nNadmořská výška ve středu obce 510 m., u kostela 526 m. Nejvyšší horou v katastru je Končitá 817 m n. m. (jihovýchodně), ležící v pohoří Bílé Karpaty. Nejnižším místem v katastru je koryto potoka Lyský, 448 m n. m. na hranici se Slovenskem v Lyském průsmyku (východně). Přímo nad obcí se vypíná hora Čubek 678 m n. m. Průměrná nadmořská výška katastru obce 630 m.\n\nVýznamné vrchy v katastru obce:\n\nPrvní písemná zmínka o obci pochází z roku 1511, některé zdroje uvádí 1479. Již dříve stála na tomto území tvrz, které měla chránit průsmyk na moravsko-uherské hranici. Samo jméno obce svědčí o tom, že nejprve byla osídlena vojáky – lučištníky. Střelná byla nejprve samostatný statek, ale od počátku 16. století patřila pod správu brumovského hradu.\n\nRoku 1663 ves značně utrpěla ničivým vpádem Turků a Tatarů, roku 1683 ji zpustošili Thököllyho vojáci a v letech 1704–1708 byla několikrát přepadena kuruckými povstalci. Obyvatelé obce tedy velmi trpěli neustálými spory majitelů brumovského a lednického panství. Z historických pramenů také vyplývá, že původní obec byla přímo na hranici a teprve v 17. století byla asi 3 km od hranice vybudována obec nová (současná). V 18. století zde zemskou hranici střežili Portáši. Hraniční spory vyřešeny až roku 1766. K 25. červenci 1997 se obce dotkla úprava státní hranice se Slovenskem, kdy k ní mimo jiné byly připojeny i původně slovenské parcely s moderními čísly 1633/1, 2575, 2576 a 2577.\n\n\nV obci se udržují tradiční zvyky: obchůzky Mikulášů, Lucek, Tří králů a fašanek. Dále pak stavění májů, dětský den, pouť, dožínky.\n\n\n"}
{"id": "119040", "url": "https://cs.wikipedia.org/wiki?curid=119040", "title": "Vranov (okres Tachov)", "text": "Vranov (okres Tachov)\n\nObec Vranov (něm. \"Wranowa\") se nachází v okrese Tachov, kraj Plzeňský. Žije zde  obyvatel.\n\n\nPrvní písemná zmínka o obci pochází z roku 1231.\n\n\n"}
{"id": "119041", "url": "https://cs.wikipedia.org/wiki?curid=119041", "title": "Tuř", "text": "Tuř\n\nObec Tuř se nachází v okrese Jičín, kraj Královéhradecký. Žije zde obyvatel.\n\nSoučástí obce Tuř byla i vesnice Hubálov, která se 1. října 2019 stala součástí města Jičín.\n\nPrvní písemná zmínka o obci pochází z roku 1368.\n\n\n"}
{"id": "119043", "url": "https://cs.wikipedia.org/wiki?curid=119043", "title": "Střížovice (okres Plzeň-jih)", "text": "Střížovice (okres Plzeň-jih)\n\nObec Střížovice (německy \"Strischowitz\") se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1379. Další starší historie obce není příliš známá.\n\nV roce 1800 v obci pobývala ruská armáda a roku 1852 to byla armáda italská, konkrétně 44. pluk prince Albrechta. K roku 1880 žilo ve vesnici 476 obyvatel.\n\nRoku 1928 byl zrušen okres Blovice a místo něj byl založen okres Plzeň-venkov, kam spadaly i Střížovice.\n\nV roce 2014 zde měla být postavena větrná elektrárna, při veřejném referendu se ale většina obyvatel obce shodla na tom, že ji stavět nechtějí.\n\nV obci se každý rok na konci května koná pouť. V roce 2002 byl založen Klub cyklistů Střížovice, který každoročně pořádá týdenní cyklistické soustředění, ať v Česku nebo mimo něj. Klub má k srpnu roku 2015 celkem 86 členů různých věkových kategorií.\n\n"}
{"id": "119044", "url": "https://cs.wikipedia.org/wiki?curid=119044", "title": "Trojovice", "text": "Trojovice\n\nObec Trojovice se nachází v okrese Chrudim, kraj Pardubický. Žije zde obyvatel.\n\nPrvní písemná zmínka o obci pochází z roku 1244.\n\nTrojovice byly založeny pravděpodobně ve 12. století, osada ležela uprostřed tří újezdů (zřejmě proto také název Trojovice), tj. Zájezdec, Řestoky a Honbice, a do roku 1244 zůstávala v poddanosti Kladrubského kláštera. Pak se však stala už samostatnou osadou, tzv. vladyckou, což znamená, že v obci byl přítomen vladyka a \"sedláci\", přičemž sídlem vladyky byl poplužní dvůr, zatímco sídlem sedláků byly selské či kmecí dvory.\n\nNákladem některého z vladyků byl roku 1374 vystavěn kostel, který stával v místech nynějšího kostela Michala archanděla a farní budova v severovýchodní části nynějšího hřbitova.\n\nPoplužní dvůr nesloužil příliš dlouho za obytné stavení, záhy byla všechna dvorská stavení ponechána pouze k účelům hospodářským a jako obytné stavení začala fungovat nově vystavěná tvrz. Kdy byla tvrz postavena, prameny neuvádějí, ale s určitostí lze říci, že stávala mezi mlýnem a čp. 65, tedy v místě, kterému se dnes říká \"Na kopečku\".\n\nZa starých časů tvrz fungovala jako panské sídlo, méně opevněné. Pro tvrz byl nejprve přichystán pahrbkovitý návoz (vedle naváženého kopečku), pod kterým povstal ve vybraných místech rybníček, jež byl v pozdějších zprávách označován \"příkopem vodným\" a byl spojen strouhou s místním potokem. Tvrze byly většinou roubeny ze dřeva (obyčejně o třech poschodích) a teprve později stavěny výhradně z kamene. Soudí se, že i zdejší tvrz byla celá dřevěná. Při tvrzi obvykle stával malý dvorek a vše uzavíraly hradba, příkop a násep s plotem. Tvrz byla užívána nepochybně do roku 1469, poté byla zničena. Tehdejší vladyka už tvrz samu neobnovil a namísto ní postavil v místech, kde se rozkládaly sady k mlýnu, nový poplužní dvůr a obytná stavení.\n\nPřed rokem 1541 stávaly v Trojovicích dva poplužní dvory, což lze vysvětlit tak, že majetník starého i nového poplužního dvora z neznámých příčin odprodal menší část svého majetku. Kmecích dvorů bylo v 15. a 16. století v Trojovicích několik a náležely různým držitelům, tj. některé patřily k prvotnímu dvoru, některé k druhému novějšímu dvoru, jiné klášteru Tržku, jež byly později připojeny ke Kunětické Hoře. Roku 1584 zde sídlilo deset usedlých lidí, tj. deset selských či kmecích dvorů.\n\nMajetník prvotního poplužního dvoru dal roku 1567 postavit mlýn v těch místech, v kterých se i dnes nachází. Staré letopisy rovněž uvádějí, že v obci stávala krčma, s kterou byly současně (ne-li dříve) postaveny i pivovar a pálenice. Naproti původnímu pivovaru pak stávalo chmelařovo obydlí, okolo něhož se rozprostírala chmelnice. Posledními se zdejších sládků byli: roku 1666 Martin Kapřík, roku 1690 Václav Kramařík a roku 1691 Krištof Hauer.\n\nAž do roku 1629 byly Trojovice v rukou různých držitelů a teprve poté byly připojeny pod panství jediného pána, držitele hrochovo-týneckého panství. V tomto roce a v letech následujících řádili v krajině Švédové, neboť po bitvě na Bílé hoře přicházelo vojsko po vojsku do Chrudimi a okolí, a to zvláště na tuto stranu. Švédové přišli do Trojovic i jeho okolí několikrát v letech 1639, 1643, 1645 a 1648, plenili a rovněž spalovali tvrze a dvory. V Trojovicích byly oba poplužní dvory spustošeny tak silně, že byly zrušeny a namísto nich byla kolem roku 1650 vybudována jiná hospodářská stavení na nových místech. Po třicetileté válce byla celá obec přestavěna, čímž nabyla jiné tvářnosti, kterou si pak s malými změnami udržela až do rozdělení dvora roku 1785. Tehdy byla ves rozšířena o sedm nových čísel, která byla postavena na bývalých panských zahradách a sadech (jde o čp. 53, 54, 55, 56, 57, 66 a 67).\n\nK zdejší osadě náležely pozemní rozlohy o velikosti 473 jiter 770 sáhů. Názvy jednotlivých pozemků jsou datovány teprve k roku 1839. Polím v lukách se dříve říkalo \"za kravinami\", polím \"u hlubokého ouvozu\" se říkalo \"nad Řestockou a Trojovskou cestou až ke kapli\" a polím \"v klínu u nabočanské cesty\" se říkalo \"od nabočanské cesty až k farskému poli\".\n\nOsada Trojovice byla založena v době, ve které bylo křesťanství v českých zemích už plně rozšířeno. Podle církevního rozdělení spadaly Trojovice k chrudimskému děkanátu, jež byl částí královéhradeckého arciděkanátu. Roku 1350 bylo však založeno litomyšlské biskupství a Trojovice tak připadly pod pravomoc litomyšlského biskupa.\n\nV které době byly postaveny kostel a farní budova, prameny neuvádějí. Muselo se tak však stát nepochybně ještě před rokem 1374, neboť v tomto roce se osada už vyskytuje mezi osadami farními a pravděpodobně v tomtéž roce byly také pod zdejší faru přiřazeny Přestavlky a Zájezdec. Patronem kostela i fary byl zdejší pán, který mohl dokonce biskupovi navrhovat osobu, které měla být fara udělena.\n\nCelé Čechy a obzvláště také Chrudimsko nebylo spokojeno s upálením mistra Jana Husa v Kostnici roku 1415 a s žalářováním Jeronýma Pražského, a tak proti takovému jednání sepsali protest, který podepsalo 452 pánů a rytířů, mezi nimiž lze jmenovat i tehdejší držitele Trojovic, např. Václav z Honvic, Jan a Mikuláš ze Seslavic, Petr z Nabočan, Martin, Filip, Beneš a Jan Rúbík ze Synčan ad. Lid zdejší osady se poté stal se kališnickým, v kterémžto učení setrval až do počátku třicetilét války. Po bitvě na Bílé hoře se však zdejší držitel dvora Volf Viktorin Hradecký nechtěl kalicha vzdát (stejně jako mnoho dalších pánů), a musel proto odejít. \"Stateček svůj trojovický\" odevzdal dne 8. září 1629 Kašparovi Cellerovi z Rozenthalu a odstěhoval se ze země. Zbylí osadníci pak pod nátlakem uvedených okolností opustili kališnické náboženství a vrátili se ke katolictví.\n\nNásledkem plenění během třicetileté války bylo např. i to, že roku 1677 byly při zdejším kostele nalezeny pouze dva stříbrné kalichy, stará mosazná křtitelnice a tři zvony. Dalším důsledkem tehdejších dob byl i nedostatek kněží. Kališničtí kněží byli totiž vypovězeni a katolických byl nedostatek, proto jediný katolický farář musel vykonávat duchovní správu ve více kolaturách. Také Hrochův Týnec byl tehdy bez duchovního správce, a tudíž tam církevní obřady vykonávali duchovní z Dašic, Chroustovic a nejčastěji z Trojovic. Teprve po roce 1650 byl Hrochův Týnec jako filiální přiřazen k zdejšímu kostelu. Od roku 1681 byla zdejší kolatura bez duchovního správce, a tak všechny duchovní potřeby vykonával chroustovický farář Laurentius František Herrmann na tamní faře, které se roku 1683 vzdal a z čistého soucitu přijal místo na zdejší chudší faře. Brzy nato však byla trojovická fara přeložena do Hrochova Týnce, a to z popudu Anny Beatrix Cellerové, manželky Jana Václava Cellera z Rozenthalu, jemuž Trojovice tehdy náležely. Hrochův Týnec byl bezpochyby zámožnější osadou, a proto také mohl mnohem lépe zajišťovat potřeby farního chrámu než malá obec Trojovice. Prvním farářem v Hrochově Týnce se roku 1704 stal poslední trojovický farář Petr Koukal, který se zpočátku zapisoval jako \"farář Týnecký a Trojovický\", později však ani on, ani jeho nástupci už druhý přídomek neuváděli. Zdejší kostel se tedy stal filiálním hrochovo-týneckého chrámu Páně.\n\nV polovině 18. století trojovický kostel vyhořel a stála-li v té době ještě farní budova, padla i ta. Proto roku 1744 vystavěli tehdejší držitelé Trojovic, premonstráti, nový kostel z kamene a s šindelovým krytem, přičemž věže bývaly původně dvě, báňovité, z nichž menší stála nad presbyteriem. I tento nově vystavěný kostel však roku 1855 vyhořel, takže z původní stavby zbyly jen ohořelé zdi a některé drobnosti, které byly z kostela vyneseny.\n\nTrojovičtí, přestavlčtí a zájezdečtí osadníci pak prosili patrona kostela pana Šlechtu z Hrochova na Týnci Hrochově, aby jim vystavěl další nový kostel, avak ten prosbu zamítl. Rozhodli se tedy, že si kostel postaví sami. Stavba byla dokončena roku 1860 a dne 18. listopadu téhož roku v něm byla sloužené první mše. O vnitřní výzdobu kostela se postaralo více dobrodinců, např. císař Ferdinand Dobrotivý daroval 300 zlatých; P. Eduard Prašinger (tehdejší hrochovotýnecký farář) věnoval obraz Michala archanděla nad hlavním oltářem; biskup královéhradecký 40 zlatých, za něž byl opatřen ornát; Josef Keller (majetník velkostatku v Přestavlkách) dva malé oltáříčky po evangelní straně; Vojtěch Sýkora jeden malý oltáříček sv. Vojtěcha a polštáříčky na oltář. Varhany byly postaveny téměř jen nákladem zdejšího učitele Jana Pospíšila. Obrazy nad hlavním oltářem byly pořízeny sbírkami. V hrobce, kterou lze nalézt poblíž kazatelny, byli pochováni Jaroslav Talacko z Ještětic na Přestavlkách a paní Sidonie Žofie Talacková z Ještětic na Přestavlkách. Na zvonici se nalézají dva zvony, z nichž větší sv. Michal byl ulit roku 1762 a býval prostředním zvonem před vyhořením kostela roku 1855. Bývalý malý zvonek praskl a byl uchováván na hrochovotýnecké faře. Malý zvonek \"umíráček\" byl opatřen roku 1859 nákladem obce.\n\nOkolo zdejšího kostela se na straně půlnoční a polední rozprostíral starý hřbitov, na nějž se pochovávalo až do roku 1870. V jihozápadním rohu starého hřbitova, naproti dveřím na zvonici, stávala asi do roku 1840 kostnice, do níž se sestupovalo dolů po schůdkách. Od roku 1870 se počalo pochovávat na novém hřbitově.\n\nNelze přesně určit, kdy byla v Trojovicích založena škola, muselo to však být nepochybně již v době, kdy zde stávala fara. Učitelem býval obvykle člověk zběhlý v čtení a psaní, který vyučoval jen v zimním období, zatímco v létě pracoval na poli jako každý jiný osadník.\n\nVe farní matrice se lze dočíst, že před rokem 1665 zde kantorskou funkci zastával Kristian Roberstein z Hamer Bysterských. Další zmínka je až z roku 1676, kdy školu v zimě navštěvovalo 4 až 5 žáků. Roku 1682 zde působil jako kantor a varhaník Fridrich Hampela, avšak později, když byla fara odtud přenesena, škola docela zanikla. Po vydání tzv. normalu školního roku 1774 docházely trojovické děti do školy v Řestokách, čímž se počet školních dětí rozmnožil, a protože zde nebyla žádná školní budova, začalo se přemýšlet o její výstavbě. V roce 1792 bylo vyhověno žádosti o zřízení školy v Trojovicích a od roku 1821 zde působil Václav Sýkora, rodák z Hrochova Týnce. Do doby, než byla školní budova vystavěna, probíhalo vyučování v soukromých domech. Patronem zdejší školy byl držitel hrochovo-týneckého panství, který byl z tohoto postu zavázán opatřit všechno stavivo na vybudování nové školy. V roce 1834 však škola v Hrochově Týnci shořela a tak se ředitel panství Jan Kozlík pokusil bez vědomí trojovických občanů přiškolit Trojovice a Přestavlky k Hrochovu Týnci, kde by pro ně v nové škoní budově byla vybudována jedna místnost navíc. Trojovští občasné však na tuto variantu nepřistoupili a rozhodli se, že si sami budou učitele vydržovat, což znamenalo to, že z každého čísla v obci šel na plat učitele půlzlatník a kromě toho bylo zapotřebí dodávat do školy palivo. Od roku 1838 bylo pak zavedeno placení školného.\n\nTeprve roku 1843 byla vystavěna v Trojovicích nová školní budova a začal zde učit František Xaver Turka, který se do nové školní budovy rovněž přestěhoval. Po něm pak Jan Vrbata, dále Jan Hrdlička ze Seče, Vojtěch Sedlák z Hrochova Týnce, Jan Pospíšil, František Novotný, Josef Vojáček, František Herra ad.\n\n\n\n"}
{"id": "119045", "url": "https://cs.wikipedia.org/wiki?curid=119045", "title": "Rybné", "text": "Rybné\n\nObec Rybné ( ) se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Rybne (1356), z Rybnyho (1548), Rybne (1556), Rybny (1590, 1601, 1678), Rubny (1718), Ribny (1720), Ribni (1751), Rybnj (1846), Rybny a Rybné (1872) až k podobě Rybné v letech 1811 a 1924. Místní jméno je odvozeno od přídavného jména rybné a znamenalo místo, kde jsou ryby.\n\nPrvní písemná zmínka o obci pochází z roku 1356, kdy tehdejší majitel Ješek z Horek přepisuje část podílu na své tvrzi v Horkách své ženě Markétě z Rybného. Historie Rybného je spojena se sousedním Jamném, obě vsi pravděpodobně vznikly ve stejnou dobu. V letech 1376–1399 v tvrzi bydlel vladyka Jan z Rybného, vlastník zdejšího dvora i celé vsi. Od roku 1484 drželi Rybné stejní majitelé jako Jamné. V roce 1741 obec měla svůj pečetní znak zobrazující dvě ryby.\n\nPřes obec vedla stará silnice z Čech na Moravu, tzv. „královská cesta“, po které 2. února 1620 tudy projížděl český král Bedřich Falcký. V letech 1850–1867 spadalo Rybné pod správu obce Jamné. Roku 1866 tudy táhlo pruské vojsko, které do obce zaneslo epidemii cholery, na kterou zemřelo 23 obyvatel vsi. V letech 1869–1950 spadala obec pod okres Jihlava, v letech 1950–1961 pod okres Jihlava-okolí a od roku 1961 opět pod okres Jihlava.\n\n\nRybné leží v okrese Jihlava v Kraji Vysočina. Nachází se 8 km jižně od Polné, 2,5 km západně od Nadějova, 2,5 km severozápadně od Věžnic, 13 km severovýchodně od Jihlavy a 1,5 km jihovýchodně od Jamného. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Řehořovská pahorkatina. Průměrná nadmořská výška činí 565 metrů. Obcí protéká Rybenský potok, na němž se nachází řada rybníků, tři z nich jsou pojmenované – Horní, Dolní a Nový. V polích jižně od obce vedle kříže z roku 1898 roste památná patnáctimetrová lípa srdčitá, jejíž stáří bylo roku 2009 odhadováno na sto let.\n\nPodle sčítání 1930 zde žilo v 46 domech 270 obyvatel. 254 obyvatel se hlásilo k československé národnosti a 1 k německé. Žilo zde 256 římských katolíků.\n\nObec má sedmičlenné zastupitelstvo, v jehož čele stojí starosta Josef Tlačbaba.\n\nRybné je členem Dobrovolného svazku obcí Mikroregionu Polensko a místní akční skupiny Českomoravské pomezí.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 19. ledna 2007. Znak: V modrém štítě dva nad sebou opačně plující stříbrní kapři, horní doleva. Vlajka: Modrý list se dvěma bílými kapry nad sebou, horní plovoucí k vlajícímu okraji, dolní k žerďovému. Poměr šířky k délce listu je 2 : 3.\n\nOkolní půdu obdělává zemědělské družstvo ze Zhoře. Roku 2002 tu dokončili plynofikaci. K zábavě slouží místní fotbalové hřiště. Dopravní obslužnost zajišťuje dopravce ICOM transport. Autobusy jezdí ve směrech Jihlava, Arnolec, Věžnice, Kamenice, Jamné, Bohdalov, Žďár nad Sázavou, Nadějov, Polná a Měřín.\n\nJižní částí katastru prochází dálnice D1. Obcí prochází silnice II/351 Polná - Rybné - Kamenice. Dále jsou zde silnice III. třídy:\n\nDěti dojíždějí především do základní školy v Jamném a Velkém Beranově. Působí zde občanské sdružení Sportovní Klub Přátelé Fotbalu Rybné a Sbor dobrovolných hasičů.\n\nDo roku 1558 osada patřila pod Zhoř, poté ji přifařili do Měřína. V období 1667–1768 spadala k Bohdalovu. Mezi lety 1765–1824 připadla k nově zřízené lokálii ve Zhoři. Od roku 1824 se připojila k farnosti v Jamném.\n\n\n"}
{"id": "119046", "url": "https://cs.wikipedia.org/wiki?curid=119046", "title": "Lichoceves", "text": "Lichoceves\n\nObec Lichoceves se nachází v okrese Praha-západ, kraj Středočeský asi 13 km severozápadně od centra Prahy a 8 km západně od města Roztoky. Žije zde obyvatel. Obec se skládá se dvou vesnic, Lichoceves a Noutonice, kterým odpovídají dvě evidenční části obce, dvě katastrální území a dvě základní sídelní jednotky. V samotné Lichocevsi bylo v roce 2011 při sčítání lidu zjištěno 121 trvale bydlících obyvatel a obvyklý počet obyvatel 109, počet evidovaných obyvatel je 92, evidováno zde bylo 51 číslovaných budov, z toho 43 bytových a 1 budova individuální rekreace.\n\nObec Lichoceves se skládá ze dvou částí na dvou stejnojmenných katastrálních územích:\n\nPrvní písemná zmínka o obci pochází z roku 1088, kdy ji český král Vratislav I. daroval vyšehradské kapitule (CDB I, 380). Kolem roku 1227 ves s poplužním dvorem patřila klášteru benediktinek na Pražském hradě (RBM I., 336). V roce 1960 byly připojeny Noutonice.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady, části obce) v roce, kdy ke změně došlo:\n\nV obci Noutonice \"(238 obyvatel, poštovní úřad, katol. kostel, samostatná obec se později stala součástí Lichocevsi)\" byly v roce 1932 evidovány tyto živnosti a obchody: cihelna, hostinec, kolář, 2 kováři, mlýn, obchod s ovocem, pojišťovací jednatelství, 5 rolníků, hospodářské skladištní družstvo, obchod se smíšeným zbožím, trafika, truhlář.\n\nDopravní síť\nVeřejná doprava 2011\n\n"}
{"id": "119047", "url": "https://cs.wikipedia.org/wiki?curid=119047", "title": "Srbce (okres Prostějov)", "text": "Srbce (okres Prostějov)\n\nObec Srbce se nachází v okrese Prostějov v Olomouckém kraji. Žije zde obyvatel.\n\nPrvní písemná zmínka o obci pochází z roku 1131.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "119048", "url": "https://cs.wikipedia.org/wiki?curid=119048", "title": "Vitčice", "text": "Vitčice\n\nObec Vitčice se nachází v okrese Prostějov v Olomouckém kraji. Žije zde obyvatel.\n\nPrvní písemná zmínka o obci pochází z roku 1353, kdy Mikuláš z Pavlovic prodal svůj podíl na dvoře v Pavlovicích u Vidsicz bratrům Jaškovi a Drslavovi z Kravař, vypovídá o tehdejší velikosti osady, kdy Vitčice byly větší než Pavlovice. Majetníkem části vsi Vitčice byl tenkrát Jenec ze Srbec, jenž prodal dvě popluží a půl třetího lánu ve vsi Vitčicích Bočkovi z Lestnice, jehož nástupce Kuník z Lestnice roku 1353 prodal jménem svým i svých bratří dvě popluží, tři lány a tři podsedky Sudkovi z Veselé, jeho manželce a jeho dědicům. Sudek roku 1359 psával se po Vitčicích a roku 1355 dal své ženě Zbynce právem věnným dvůr o dvou poplužích s pastvami, loukami, štěpnicemi a lesem v ceně 80 kop grošů. Brzy získal toto zboží Ctibor z Vitčic, který roku 1358 zapsal na něm manželce Ofce 100 hřiven věna a roku 1371 druhé manželce Machně 50 hřiven.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nÚzemím obce prochází dvěma krátkými úseky dálnice D1 v úseku Vyškov–Kroměříž. Dále tudy vede silnice III/43332 v úseku Dlouhá Ves – Vitčice – Srbce.\n\n"}
{"id": "119049", "url": "https://cs.wikipedia.org/wiki?curid=119049", "title": "Jiřetín pod Bukovou", "text": "Jiřetín pod Bukovou\n\nJiřetín pod Bukovou (do roku 1950 jen \"Jiřetín\", německy \"Georgenthal\") je obec v okrese Jablonec nad Nisou, kraj Liberecký. Nachází se 7 km severovýchodně od Jablonce nad Nisou, pod horou Buková (836 m). V obci žije  obyvatel.\n\nPrvní písemná zmínka o obci pochází z roku 1687.\n\n\n"}
{"id": "119050", "url": "https://cs.wikipedia.org/wiki?curid=119050", "title": "Prodašice", "text": "Prodašice\n\nObec Prodašice se nachází v okrese Mladá Boleslav, kraj Středočeský. Rozkládá se asi osmnáct kilometrů jihovýchodně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1390.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nSilniční doprava\n\nObcí prochází silnice II/279 Svijany - Dolní Bousov - Prodašice - Mcely.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice \"Rožďalovice\" ve vzdálenosti 8 km ležící na trati 061 z Nymburka do Jičína.\n\nAutobusová doprava\n\nV obci měly zastávku v květnu 2011 autobusové linky jedoucí do těchto cílů: Dobrovice, Jičín, Mladá Boleslav, Nová Paka, Pecka, Praha, Rožďalovice.\n\n"}
{"id": "119051", "url": "https://cs.wikipedia.org/wiki?curid=119051", "title": "Podmoky (okres Havlíčkův Brod)", "text": "Podmoky (okres Havlíčkův Brod)\n\nPodmoky () jsou obec v okrese Havlíčkův Brod v Kraji Vysočina. Žije zde obyvatel. Obcí protéká říčka Brslenka, na horním toku nazývaná také \"Čáslavka\", která je levostranným přítokem řeky Doubravy.\n\nPrvní písemná zmínka o vsi je z roku 1360.\n\nV dobách protireformace (zde za vlády Marie Terezie) v Čechách zahrnovaly jezuitské metody rekatolizace povinnou docházku na katolické bohoslužby, domovní prohlídky, odpírání souhlasu vrchnosti k uzavírání sňatků, násilné odvody na vojnu apod. Číst nebo vlastnit Bibli bylo zakázáno. Už v době pobělohorské vycházela různá nařízení, např. místodržitelský patent vydaný dne 29. ledna 1726, který zpřísnil tresty pro usvědčené nekatolíky – a to od jednoho roku nucených prací až po trest smrti. Protestantům mohly být odebrány děti a předány do péče katolickým opatrovníkům. Z obce Podmoky, farnost Vilémov u Čáslavi, proto uprchli do nově nabytého pruského Slezska na pozvání pruského krále Fridricha II. Velikého: \n\n\nPotomci českých exulantů žijí v Německu, Polsku, USA, Kanadě, Austrálii... jen někteří se po 2. světové válce vrátili.\n\n"}
{"id": "119052", "url": "https://cs.wikipedia.org/wiki?curid=119052", "title": "Karlík", "text": "Karlík\n\nObec Karlík se nachází v okrese Praha-západ, kraj Středočeský, asi 5 km západně od města Černošice. Žije zde obyvatel.\n\nPrvní písemná zmínka o obci pochází z roku 1253, ale předměty, které byly nalezeny v okolí Karlického hřbitova svědčí o tom, že zde bylo osídlení již v době kamenné.\n\nV okolí Karlíka se nachází několik bývalých kamenolomů. Až do poloviny 19. století se zde těžil černý mramor se zlatavými žilkami.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nSeverně od vesnice leží přírodní rezervace Karlické údolí a severovýchodně od vsi se nachází přírodní památka Krásná stráň.\n\n\nDopravní síť\nVeřejná doprava\n\n"}
{"id": "119054", "url": "https://cs.wikipedia.org/wiki?curid=119054", "title": "Sedletín", "text": "Sedletín\n\nSedletín () je obec v okrese Havlíčkův Brod v Kraji Vysočina. Žije zde obyvatel.\n\n\nPrvní písemná zmínka o obci pochází z roku 1400.\n\n\n"}
{"id": "119055", "url": "https://cs.wikipedia.org/wiki?curid=119055", "title": "Nová Ves (okres Rychnov nad Kněžnou)", "text": "Nová Ves (okres Rychnov nad Kněžnou)\n\nObec Nová Ves () se nachází v okrese Rychnov nad Kněžnou, kraj Královéhradecký. Žije zde  obyvatel.\n\nPrvní písemná zmínka o obci pochází z roku 1575.\n\n"}
{"id": "119056", "url": "https://cs.wikipedia.org/wiki?curid=119056", "title": "Karlova Ves (okres Rakovník)", "text": "Karlova Ves (okres Rakovník)\n\nObec Karlova Ves (lidově a dříve též úředně \"Karloves\") se nachází v okrese Rakovník, kraj Středočeský, v lesnaté centrální části CHKO Křivoklátsko zhruba 16 km jihovýchodně od Rakovníka a 15 km zsz. od Berouna. Žije zde obyvatel.\n\nObec Karlova Ves mezi velmi mladá sídla, její vznik spadá až do období novověku. Ves byla založena v místě zvaném \"U Buku\" na popud majitele křivoklátského panství knížete Karla Egona II. z Fürstenberka. Jako datum založení se udává rok 1826 či 1828. Na počátku bylo po obou stranách cesty pod knížecí cihelnou vyměřeno 26 stavení, do nichž se stěhovali osadníci z Nezabudic, Žloukovic a Všetat, vesměs dřevaři a zemědělší dělníci na panských statcích. Ve druhé polovině 19. století a počátkem století 20. spadala vesnice, tehdy nazývaná Karloves, pod obec Broumy, později se stala samostatnou obcí, jíž zůstává podnes, vyjma období 1. ledna 1980 až 23. listopadu 1990, kdy tvořila část obce Křivoklát.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Karlova Ves \"(198 obyvatel)\" byly v roce 1932 evidovány tyto živnosti a obchody: hostinec, trafika, obchod se smíšeným zbožím.\n\n\nDopravní síť\n\nVeřejná doprava 2011\n\n"}
{"id": "119057", "url": "https://cs.wikipedia.org/wiki?curid=119057", "title": "Litoboř", "text": "Litoboř\n\nObec Litoboř () se nachází v okrese Náchod v Královéhradeckém kraji. Žije zde  obyvatel.\n\nObec Litoboř se zhruba 100 stálými obyvateli patří v současné době k nejmenším obcím v Královéhradeckém kraji. Z historických pramenů víme, že tomu tak v minulosti nebývalo. Např. v roce 1882 měla Litoboř s Křižanovem a Mečovem, které k Litoboři v minulosti patřily, celkem 857 obyvatel. Na přelomu století žilo v Litoboři 472 obyvatel a v roce 1960, při zániku samostatnosti obce a sloučení s Hořičkami, měla obec Litoboř 216 obyvatel. Po opětovném osamostatnění obce v roce 1990 klesl počet obyvatel již pod 90 a až do roku 2007 bojovala alespoň o stovku. Na poklesu obyvatel se podílel jak celkový společenský vývoj koncentrace lidí do měst, tak i politika střediskových obcí uplatňovaná předchozím politickým režimem. Svůj podíl mají jistě i kruté události způsobené komunistickým režimu během 50. letech minulého století v naší obci.\n\nOd 60. let minulého století se stali součástí obce i chalupáři a chataři, kteří do obce přijíždějí na víkendy, dovolené a prázdniny. Ve většině případů se o své nemovitosti v obci vzorně starají, zachovávají je v původní podobě a spoluvytvářejí tak vzhled obce. V obci tak máme zachovány roubené chalupy ve stráních, původní kamenná stavení i bývalé zemědělské usedlosti. V současné době je více než polovina domů v obci bez trvale přihlášených obyvatel a slouží převážně k rekreačním účelům. I chalupáře a chataře zde proto považují za své občany a pevně věří, že řada z nich se v Litoboři cítí více doma než ve svém městském bytě.\n\nObec má od roku 2009 statut vinařská obec a je součástí mělnické vinařské podoblasti s viniční tratí Pod Hrombitkou. Vysazeno je zde přes 1200 keříků vinné révy - převážné odrůd Merzling a Kofranka. První sklizeň je očekávána v roce 2013.\n\n\n\n"}
{"id": "119058", "url": "https://cs.wikipedia.org/wiki?curid=119058", "title": "Oldřichov (okres Tábor)", "text": "Oldřichov (okres Tábor)\n\nObec Oldřichov () se nachází v okrese Tábor v Jihočeském kraji. Žije v ní obyvatel. Součástí obce je osada Těmice, která je statisticky vedena jako základní sídelní jednotka.\n\nPrvní písemná zmínka o obci pochází z roku 1352.\n\n\n"}
{"id": "119059", "url": "https://cs.wikipedia.org/wiki?curid=119059", "title": "Vráž (okres Beroun)", "text": "Vráž (okres Beroun)\n\nObec Vráž se nachází v okrese Beroun, kraji Středočeském, asi 5 km severovýchodně od Berouna. Žije zde obyvatel.\n\nPrvní zmínka o obci je v historických písemných pramenech činěna k roku 1320, kdy se připomíná rychtář ve Vráži („iudex de Wraz“).\n\nZe \"Zakládací listiny kolegiátní kapituly Nanebevzetí Panny Marie na hradě Karlštejně\", vydané císařem Karlem IV. 27. 3. 1357 vychází najevo, že Vráž byla součástí panství příslušného k nově vybudovanému hradu Karlštejnu. Hrad, který dal vybudovat císař a český král Karel IV. byl stavěn v letech 1348 - 1355. Při hradním kostele Nanebevzetí Panny Marie byla zřízena kolegiátní kapitula majetkově zajištěna krom jiného i platy z obce Vráž, kdy obec byla povinna podporovat kapitulu platbou dvou kop a šesti grošů, tedy částkou 126 grošů.\n\nCísař Karel IV, nejspíš na přelomu roku 1356 a 1357 uložil adaptovat v té době již dokončenou menší obytnou věž pro karlštejnskou kolegiátní kapitulu, založenou následně dne 27. března 1357. Obytná komnata v II. patře byla upravena na kapitulní kostel Nanebevzetí Panny Marie, přilehlá oratoř v jižní obvodové zdí na trezorovou kapli sv. Kateřiny, určenou pro uložení soukromého pokladu Kristových pašijí a sbírky relikvií svatých. Kaple sv. Kateřiny byla vyzdobena inkrustacemi drahými kameny a nástěnnými malbami, a v roce 1357 byl do ní uložen zemský kříž a říšské korunovační klenoty. Interiér kostela Nanebevzetí Panny Marie zdobí výjevy z Apokalypsy a výjevy zobrazující Karla IV. při přejímání posvátných předmětů určených k uložení na hradě Karlštejně.\n\nHlavní úkol karlštejnské kapituly spočíval v zajištění ochrany a péče o poklady, které císař získal a měl v úmyslu na hradě uložit. Neméně významným úkolem kanovníků karlštejnské kapituly bylo i pořádání bohoslužeb v hradních kaplích. Tradice bohoslužeb za císaře a krále Karla IV. má dlouhou tradici. Karel IV. již za svého života ustanovil, aby na něho bylo pamatováno při bohoslužbách v Mariánské kapli hradu Karlštejna, vždy v jeho úmrtní den. Zádušní mši má konat kapitulní děkan spolu s kanovníky kapituly. Tato tradice se koná bez přerušení každý rok od 29. listopadu 1378, kdy Karel IV. zemřel.\n\nZřejmě díky této vazbě obce Vráž ke kolegiátní kapitule Nanebevzetí Panny Marie na hradě Karlštejně byli několikrát v historii (1682, 1762…) poddaní karlštejnští z obce Vráž křtěni a oddáváni v této významné kapli na hradě Karlštejně. Potomci těchto poddaných karlštejnských žijí v obci dodnes.\n\nOsudy obce Vráž jsou shodné s dějinami panství hradu Karlštejn. V roce 1625 byly statky příslušné ke Karlštejnu a s nimi i Vráž předány k užívání královně. Před předáním karlštejnského panství královnině komoře bylo panství v roce 1622 odhádáno a ve výčtu příslušných vsí byla jmenována i Vráž. V roce 1631 byly hrad a panství zastaveny Janovi Kavkovi Říčanskému z Říčan (+ 1645). Z jeho tří dcer Ludmila Benigna, vdaná za Františka Matyáše ze Šternberka (+ 1650), nakonec získala větší díl Karlštejna a prodala jej synovi Janovi Norbertovi hr. ze Šternberka (+ 1678). V roce 1693 bylo českou královskou komorou panství karlštejnské odhádáno a rozhodnuto o jeho prodeji s výjimkou hradu, který se stal opět vlastnictvím krále. Nakonec získala panství v roce 1705 císařovna Eleonora. Po ní dědily a užívaly panství manželky panovníků jako věnné panství české královny. A to až do roku 1755, kdy Marie Terezie věnovala statek nově zřízenému Ústavu šlechtičen na Hradčanech. Ten byl vrchností až do konce patrimoniální správy v roce 1850.\n\nV průběhu třicetileté války utrpěla obec velké škody \"pro veliké durchcuky lidu vojenského, jsouce na největší generální silnici.\" V roce 1651 žil v obci jediný sedlák a tři chalupníci, celkem 8 dospělých osob. Sedm selských usedlostí (statků) bylo pustých.\n\nJeště v roce 1654, tedy šest let po skončení třicetileté války, byl podle Berní ruly pouze jediný z osmi vrážských statků osazený, sedm statků bylo stále pustých: 1x rolník osazený, 7x rolník (statek) pustý, 2x chalupník osazený, 1x chalupník (dům) pustý.\n\nV obci Vráž (1014 obyvatel, katol. kostel) byly v roce 1932 evidovány tyto živnosti a obchody: výroba cementového zboží, 3 cihelny, cukrář, obchod s dobytkem, 2 holiči, 3 hostince, kolář, 2 kováři, krejčí, 3 obuvníci, obchod s lahvovým pivem, pekař, řezník, 8 obchodů se smíšeným zbožím, Spořitelní a záložní spolek pro Vráž, obchod se střižním zbožím, švadlena, 2 trafiky, truhlář, obchod s uhlím, zahradnictví.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nDominantou obce Vráž je věž kostela sv. Bartoloměje, který stojí na návsi a datuje se do roku 1380. Jeho mohutná věž má díky dlátkovitému tvaru střechy charakteristickou siluetu. Střecha věže je zcela mimořádně opatřena dvěma dvojramennými kříži. Kostel je poprvé zmiňován v roce 1380 v tzv. vizitačních aktech pražského arcibiskupství.\n\nDalší pamětihodností je místní hřbitov, na kterém je pohřbena operní pěvkyně Marta Krásová a profesor Josef Böhm. Oba dva měli ve Vráži své letní byty.\n\n\n\n\nDopravní síť\n\nVeřejná doprava 2011\n\n\n"}
{"id": "119060", "url": "https://cs.wikipedia.org/wiki?curid=119060", "title": "Proboštov", "text": "Proboštov\n\nObec Proboštov () se nachází v okrese Teplice v Ústeckém kraji, zhruba 3 km severně od Teplic. Žije v ní obyvatel.\n\nPrvní písemná zmínka o obci pochází z roku 1350.\n\n\n\nProchází tudy železniční trať Ústí nad Labem - Chomutov se zastávkou \"Proboštov\". Zastavují zde osobní vlaky v půlhodinovém až hodinovém intervalu a některé vlaky spěšné.\n\nObec je obsluhována autobusovými linkami 494, 482 a 481, které tvoří součást MHD Teplice. Nejvýznamnější z těchto linek je vedena ve směru Proboštov, Přítkov – Novosedlice – Teplice centrum – Řetenice – Hudcov (– Košťany). Další linky zajíždějí též do Krupky, Modlan, Hrobu a Rtyně nad Bílinou\n\n\n\n"}
{"id": "119061", "url": "https://cs.wikipedia.org/wiki?curid=119061", "title": "Ráječko", "text": "Ráječko\n\nObec Ráječko je obec v okresu Blansko v Jihomoravském kraji. Žije zde obyvatel. \n\nPrvní písemná zmínka o obci pochází z roku 1554, kdy byla nejstarší část obce kolem dnešní stolárny poplužním dvorem Rájeckého zámku a administrativně náležela k rájeckému panství.\n\nPočátkem 17. století bylo v obci 24 domů, po třicetileté válce z nich byly 3 pustýé. V roce 1793 šlo o 47 domů a 200 obyvatel. Roku 1890 v obci žilo 557 obyvatel. Škola zde byla postavena roku 1825. Hasičský sbor byl založen roku 1899.\n\nV květnu roku 2003 byla obec zasažena silnou povodní, která poškodila především komunikace po obci.\n\nV roce 1995 byla v Ráječku postavena továrna německé společnosti Gossen Metrawatt, která byla následně odkoupena a rozšířena kanadskou společností Celestica a v současnosti (rok 2016) je areál vlastněn firmou Tyco International.\n\nOd roku 1930 je v provozu místní pekárna, kterou založil Josef Blažek. V současné době dodává chléb, vyráběný podle původní receptury po celém okrese Blansko. \n\nÚřadu sahá do daleké historie, měnily se pouze názvy v souvislosti s aktuální dobou. Dle záznamů obecní kroniky působili v čele obce až do roku 1848 rychtáři, od roku 1848 vedli obec starostové, od roku 1945 to byli předsedové místního národního výboru a od roku 1990 opět starostové. Název, tak jak je užíván dnes, „obecní úřad“, je od roku 1990.\nSídlo obecního úřadu je pořád stejné, vždy bylo na náměstí 1. Máje, dříve užívaný název – Náves s kapličkou.\n\nV roce 2010 začala v obci stavba fotovoltaické elektrárny společností Papeno, kterou doprovázely mnohé kontroverze, následné zásahy Policie ČR, zajištění několika dělníků bez povolení pobytu a celá stavba byla zastavena Stavebním úřadem v Blansku pro zahájení stavby a terénní úpravy bez stavebního povolení.\n\nObci bylo v roce 1767 nebo 1787 uděleno pečetní znamení, na němž je vyobrazeno loukoťové kolo s 8 loukotěmi, které je již na tomto pečetidle stylizováno tak, že připomíná svým tvarem slunce. Po prostudování dostupných materiálů bylo pro znak užito právě a pouze pečetní znamení, neboť je kladen důraz na jednoduchost a historickou kontinuitu znaku. Figura i štít jsou půleny, jednak proto, aby nemohlo dojít k záměně s jiným znakem, jedna proto, aby byl lépe vystižen charakter místa.\n\nPro znak byly vybrány dvě barvy – žlutá (zlatá) jako barva navozující kladné asociace – krásná krajina, slunce … a modrá jako barva vody, která provází a ovlivňovala (ovlivňuje) život obce (v minulosti časté záplavy …).\n\nNávrh vlajky obce navazuje tvarově i barevně na její znak, poměr stran je 3 : 5. Pole vlajky je půleno na žlutou a modrou část. Ze středu vlajky vychází na každou stranu tři pruhy, dva diagonálně, jeden vodorovně, střední svislý pruh prochází středem je půlen. Šířka pruhu je 1/10 šířky pole praporu.\n\n\n\n\n"}
{"id": "119063", "url": "https://cs.wikipedia.org/wiki?curid=119063", "title": "Podhradí (okres Zlín)", "text": "Podhradí (okres Zlín)\n\nObec Podhradí se nachází v okrese Zlín ve Zlínském kraji. Žije zde obyvatel.\n\nPrvní písemná zmínka o obci pochází z roku 1563. V obci byla na podzim 2018 požehnána nově postavená dřevěná kaple.\n\n\n"}
{"id": "119064", "url": "https://cs.wikipedia.org/wiki?curid=119064", "title": "Pašovice", "text": "Pašovice\n\nObec Pašovice (katastrální území \"Pašovice na Moravě\") se nachází v okrese Uherské Hradiště ve Zlínském kraji. Žije zde obyvatel.\n\nPrvní písemná zmínka o obci pochází z roku 1365.\n\n\n\n"}
{"id": "119065", "url": "https://cs.wikipedia.org/wiki?curid=119065", "title": "Nedakonice", "text": "Nedakonice\n\nObec Nedakonice se nachází v okrese Uherské Hradiště ve Zlínském kraji. Žije zde obyvatel.\n\nNázev se vyvíjel od varianty Naconice (1220), Nenakuniz (1228), Nachoniz (1238), Naconiz (1250, 1265), Nacanycz (1320), Nedakunycze (1441), Nedakaunitz (1669), Nedakonicz (1720), Nedakunicz (1751), Nedakonitz a Nedakonice (1846) až k podobě Nedakonice v roce 1924. Původní místní jméno ze 13. a počátku 14. století znělo Nakonice. Vzniklo z osobního jména Nakon. Název Nakonice byl rozšířen předsunutím negace na Nenakonice a disimilací n-n > n-d vznikl název Nedakonice. Pojmenování je rodu ženského, čísla pomnožného, genitiv zní Nedakonicím.\nPrvní písemná zmínka o obci pochází z roku 1220.\n\n\n\n"}
{"id": "119066", "url": "https://cs.wikipedia.org/wiki?curid=119066", "title": "Písařov", "text": "Písařov\n\nObec Písařov (německy \"Schreibendorf\") se nachází v okrese Šumperk v Olomouckém kraji. Žije zde obyvatel.\n\n\nPrvní písemná zmínka o obci pochází z roku 1278.\n\n\n\n"}
{"id": "119067", "url": "https://cs.wikipedia.org/wiki?curid=119067", "title": "Koněprusy", "text": "Koněprusy\n\nObec Koněprusy se nachází v okrese Beroun ve Středočeském kraji, asi 5 km jižně od Berouna. K obci patří i blízká vesnice Bítov. Žije zde obyvatel.\n\nPrvní písemná zmínka o obci pochází z roku 1391. Podle legendy sahají kořeny obce až do doby pohanské. Podle ní byla na kopci Zlatý kůň svatyně, kde byl uctíván bůh Svantovít. V době zimního a letního slunovratu se zde konaly obřady pálení ohňů, ke kterým putovali lidé z okolí. Pod Zlatým koněm, v nynějších Koněprusích pak ležela osada. Z doložených pramenů víme, že v roce 1393 přednášel na pražské univerzitě Mistr Petr z Koněprus. Koncem 15. století sídlil na Koněpruské tvrzi poslední z tohoto rodu, po jehož smrti zaniká i tvrz. Koněprusy byly poté rozděleny a až do roku 1848 patřily třem vrchnostem. V husitských válkách se zúčastnili někteří muži z obce slavné bitvy u Domažlic a pod vedením Prokopa Holého zde v srpnu 1431 oslavili vítězství. Za třicetileté války byla obec dvakrát vypleněna. Poprvé při vpádu Sasů v roce 1634 a podruhé při vpádu Švédů v roce 1639. V roce 1900 měla obec 51 domů a 279 obyvatel. Před první světovou válkou zde žilo ve stejném počtu domů přes 300 lidí. Ke dni 5. 11. 2010 zde žilo 222 obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nObec Koněprusy se skládá ze dvou částí na dvou katastrálních územích:\n\n\n\nDopravní síť\n\nVeřejná doprava 2011\n"}
{"id": "119068", "url": "https://cs.wikipedia.org/wiki?curid=119068", "title": "Kostelní Myslová", "text": "Kostelní Myslová\n\nObec Kostelní Myslová () se nachází v okrese Jihlava v Kraji Vysočina, 4 km jihozápadně od Telče. Žije zde obyvatel.\n\nNázev se vyvíjel od varianty \"Mislowicz\" (1253), \"Kirch Myslau\" (1678), \"Kirchenmusslau\" (1718), \"Kirch Mislau\" (1720, 1751), \"Kirch Mislau\" a \"Kostelnj Mjslowa\" (1846), \"Kirch Myslau\" a \"Kostelní Myslová\" (1872) až k podobě Kostelní Myslová v leteche 1881 a 1924. Místní jméno vzniklo přidáním přípony -ova k osobnímu jménu Mysl. Přívlastek kostelní získala ves pro svůj významný kostel.\n\nPrvní písemná zmínka o obci pochází z roku 1235. Tehdy markrabě Přemysl II. Moravský (vládl 1227-1239, do smrti), mladší bratr krále Václava I., daroval patronát nad kostelem premonstrátskému klášteru v Jeruši (Geras) v Rakousích. Ve 14. století byla ves součástí tzv. \"šternberského zboží\" a majetkem pánů z Hradce.\n\nOd roku 1410 až do roku 1849 vesnice náležela telčskému statku. Sídlo zde měla rychta, které zároveň patřily vsi Horní Myslová, Myslůvka, Prostřední Vydří a Zadní Vydří. Na potoce Myslůvka, který vesnicí protéká, byly dva mlýny - Zachův (Lukšův) a Brázdův (Markův). Elektrifikace se obec dočkala poměrně pozdě, až v roce 1945, kdy byla připojena na rozvodnou síť ZME Brno. Severně od obce na vyvýšenině Buzový 569,8 m n. m. je stanice Českého hydrometeorologického ústavu.\n\nKostelní Myslová leží v okrese Jihlava v Kraji Vysočina. Nachází se 2 km jižně, 4 km jihozápadně od Telče, 3,5 km západně od Radkova, 1,5 km severozápadně od Myslůvky, 2 km severně od Zadního Vydří, 2,5 km severovýchodně od Mysletic, 3,5 km východně od Olší a 3 km jihovýchodně od Borovné.Geomorfologicky je oblast součástí Česko-moravské subprovincie, konkrétně leží na rozmezí Javořické a Křižanovské vrchoviny a jejich podcelků Jihlavské vrchy a Dačická kotlina, v rámci Jihlavských vrchů se Kostelní Myslová nachází na geomorfologickém okrsku Mrákotínská sníženina. Průměrná nadmořská výška činí 490 metrů.\n\nNejvyšší bod o nadmořské výšce 560 metrů stojí na západním okraji katastru. Obcí protéká potok Myslůvka, do níž se v severozápadně od obce vlévá potok Strouha, na němž leží Velký a Malý hulišťský rybník. Na křižovatce cest přibližně 700 metrů jihovýchodně od obce u břehu říčky Myslůvka stojí torzo památné lípy srdčité, jejíž stáří bylo v roce 2006 odhadováno na 250 let.\n\nV roce 1850 ve vsi žilo 292 obyvatel. Podle sčítání 1930 zde žilo v 42 domech 236 obyvatel. 231 obyvatel se hlásilo k československé národnosti. Žilo zde 230 římských katolíků a 4 evangelíci. V roce 2016 bylo v obci 60 obytných domů, z nichž je 20 obydleno asi padesáti trvale žijícími obyvateli, zbývající domy jsou využívány příležitostně k rekreaci.\n\nObec je členem Mikroregionu Telčsko a místní akční skupiny Mikroregionu Telčsko. Obec má sedmičlenné zastupitelstvo, v jehož čele stojí starosta Luboš Nosek. Ve volbách roku 2010 kandidovalo pouze sdružení Myslováci. Volební účast činila 53,33 %.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 14. března 2002. Znak: Dělený štít, nahoře v horním modrém poli zlatá růže s červeným semeníkem, dolní polovina červeno-zeleně šachovaná. Vlajka: List tvoří dva vodorovné pruhy, modrý a červenoᾢzeleně šachovaný (3x9). V žerďové a střední části modrého pruhu žlutá růže s červeným semeníkem a zelenými kališními lístky. Poměr šířky k délce listu je 2:3.\n\nV obci sídlí firmy KRONES, s.r.o., NORTICA s.r.o., Skando s.r.o., Zemědělské družstvo Mysletice a Včelí farma Nosek. Obcí prochází silnice III. třídy č. 40617 do Telče. Dopravní obslužnost zajišťuje dopravce ICOM transport. Autobusy jezdí ve směrech Jihlava, Stará Říše a Zadní Vydří. Železniční doprava. Obcí prochází cyklistické trasy č. 16 a Greenway ŘV z Telče do Zadního Vydří, č. 5021 z Mysletic a č. 5123 do Myslůvky, dále pak žlutě značená turistická trasa a Naučná stezka F. M. Nágla.\n\nPrvní zprávy o škole v Kostelní Myslové se objevují v první polovině 18. století a v roce 1787 zde byl zřízen školní obvod, kam příslušely obce Horní Myslová, Myslůvka, Zadní Vydří a Černíč. V roce 1814 škola vyhořela a nově byla postavena v roce 1816. Pro malý počet žáků byla škola v roce 1970 zrušena a žáci byli převedeni do Telče.\n\n\n\nNárodní památka stará, vykotlaná lípa, která se v roce 2006 pravděpodobně stala terčem vandalů, kteří ji zapálili. I přesto lípa stále roste.\n\n\n\n"}
{"id": "119070", "url": "https://cs.wikipedia.org/wiki?curid=119070", "title": "Hostětice", "text": "Hostětice\n\nObec Hostětice () se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Hosczieczicz (1366), na Hostěticích (1447), Hostietitz (1678, 1718, 1720, 1751) až podobám Hosietitz a Hostětice v letech 1846 a 1872). Místní jméno vzniklo přidáním přípony -ice k osobnímu jménu Hosťata a znamenalo ves lidí Hosťatových. Pojmenování je rodu ženského čísla pomnožného, genitiv Hostětic.\n\nPrvní písemná zmínka o obci pochází z roku 1366. V roce 1961 se místní částí staly Částkovice.\n\nHostětice leží v okrese Jihlava v Kraji Vysočina. Nachází se 2 km jižně od Vanova, 3 km západně od Telče, 1,5 km severně od obce Krahulčí a 3 km východně od Mrákotína a 1,5 km od Částkovic. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Třešťská pahorkatina. Průměrná nadmořská výška činí 583 metrů. Nejvyšší bod o nadmořské výšce 615 metrů leží na severní hranici katastru. Obcí protéká Krahulčí potok, západní hranici tvoří bezejmenný tok, který se jižně vlévá do potoku Myslůvka.\n\nPodle sčítání 1930 zde žilo v 21 domech 95 obyvatel. 95 obyvatel se hlásilo k československé národnosti. Žilo zde 95 římských katolíků.\n\nObec se člení na 2 místní části (Částkovice a Hostětice), které leží na 2 katastrálních území („Částkovice u Hostětic“ a „Hostětice“), na nichž se nacházejí 2 stejnojmenné základní sídelní jednotky. Hostětice jsou členem Mikroregionu Telčsko a Místní akční skupiny Mikroregionu Telčsko.\n\nObec má sedmičlenné zastupitelstvo, v jehož čele stojí starosta Jiří Kadlec.\n\nV obci sídlí firmy EXTE SPOJ s.r.o., EXTE spol. s r.o., Farrell Properties, s.r.o., DALMA TRANS s.r.o., TELUX TRADING, a.s., H-BUS s.r.o. a 1.Tabáková, zemědělská společnost LEONARD a.s. a půjčovna šatů s krejčovstvím. Obcí prochází silnice III. třídy č. 11261 z Částkovic do Telče. Dopravní obslužnost zajišťují dopravci ICOM transport a ČSAD Jindřichův Hradec. Autobusy jezdí ve směrech Dačice, Mrákotín, Telč, Jindřichův Hradec, Blažejov, Kunžak, Strmilov, Studená, Nová Říše a Želetava. Obcí prochází cyklistické trasy č. 5124 z Částkovic do Krahulčí a č. 1113 z Částkovic do Telče.\n\nMístní děti dojíždějí do základní školy v Telči, nebo do základní školy v Krahulčí.\n\n\n\n"}
{"id": "119071", "url": "https://cs.wikipedia.org/wiki?curid=119071", "title": "Proseč pod Křemešníkem", "text": "Proseč pod Křemešníkem\n\nProseč pod Křemešníkem () je obec v okrese Pelhřimov v Kraji Vysočina. Žije zde obyvatel.\n\nPrvní písemná zmínka o vsi je z roku 1379. Od 1. ledna 1980 do 23. listopadu 1990 byla obec součástí města Pelhřimov.\n\nV letech 2006–2010 působila jako starostka Alena Váňová, od roku 2010 tuto funkci zastává Martin Rod.\n\n\n"}
{"id": "119072", "url": "https://cs.wikipedia.org/wiki?curid=119072", "title": "Halenkov", "text": "Halenkov\n\nObec Halenkov se nachází v okrese Vsetín ve Zlínském kraji. Žije zde obyvatel.\n\nHalenkov byl založen v roce 1654 Jiřím Illésházym, uherským šlechticem, který koupil roku 1652 vsetínské panství.\n\n\n"}
{"id": "119074", "url": "https://cs.wikipedia.org/wiki?curid=119074", "title": "Skotnice", "text": "Skotnice\n\nObec Skotnice (německy \"Köttnitz\") se nachází v okrese Nový Jičín v Moravskoslezském kraji. Žije zde obyvatel.\n\nV současné podobě \"(s přestávkou z let 1980–1990, kdy obec náležela k Příboru)\", existuje obec od roku 1968, kdy došlo ke sloučení obcí Skotnic, Skorotína a Stíkovce.\n\nZástavba této bývalé obce se rozkládá na severovýchodě a dodnes tvoří samostatný urbanistický útvar. První zmínka o Skorotínu pochází z roku 1278\n\nJádro obce se rozkládá na jihozápadě, jižně a západně od zástavby Stíkovce s nímž jejich nejnovější zástavba urbanisticky splývá. První písemná zmínka o vsi Skotnice pochází z roku 1330\n\nVodní mlýn pochází z 2. poloviny 19. století. Unikátní je dochované a provozuschopné zařízení mlýna ze 30. let 20. století. Vodní mlýn se nachází ve středu obce na náhonu říčky Lubiny.\n\nZástavba této bývalé obce se rozkládá na levém břehu Lubiny v centrální části moderních Skotnic a již je srostlá s nejnovější zástavbou vlastních Skotnic. První zmínka o Stíkovci pochází ze 14. století. V letech 1850 - 1870 byl osadou Skorotína a potom až do roku 1968 samostatnou obcí. Ve Stikovci se nachází obecní úřad Skotnice i zdejší pošta.\n\nNázev obce Skotnice\n\nJméno obce je údajně spjato s historickou tradicí chovu skotu, o němž se dochovala první písemná zmínka z poloviny 15.století. Původní název obce byl Kravince. Na počátku 18. století, kdy se stal Karel VI. císařem Svaté říše římské, měl na svých cestách zavítat i sem, aby obdivoval mohutná stáda skotu. Před jeho příjezdem však téměř všechen skot z obce prchl (původ názvu sousední obce Prchalov). Císař po svém příjezdu měl podle této verze pronést pouze \"Schotte nichts\" (\"něm. skot nikde\") z čehož počeštěním měl vzniknout dnešní název Skotnice.\n\n\n"}
{"id": "119076", "url": "https://cs.wikipedia.org/wiki?curid=119076", "title": "Ruda (okres Rakovník)", "text": "Ruda (okres Rakovník)\n\nObec Ruda se nachází v okrese Rakovník, kraj Středočeský, zhruba 2,5 km jihozápadně od Nového Strašecí. Žije zde obyvatel.\nPrvní písemná zmínka o obci pochází z roku 1437, kdy zde sídlil vladyka Jan Rudský.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nZ hlediska římskokatolické správy obec spadá do farnosti Nové Strašecí, ale její osada Amálie do farnosti Zbečno.\n\nV obci Ruda \"(870 obyvatel, )\" byly v roce 1932 evidovány tyto živnosti a obchody: cihelna, družstvo pro rozvod elektrické energie v Rudě, 2 holiči, 2 hostince, kovář, krejčí, mlýn, obuvník, pekař, rolník, 4 obchody se smíšeným zbožím, 2 trafiky.\n\n\nDopravní síť\n\nVeřejná doprava 2011\n"}
{"id": "119077", "url": "https://cs.wikipedia.org/wiki?curid=119077", "title": "Kolšov", "text": "Kolšov\n\nObec Kolšov (německy \"Kolleschau\") se nachází v okrese Šumperk v Olomouckém kraji. Žije zde obyvatel.\n\nDvě husy ve znaku představují dva bratry, kteří vesnici založili s odkazem na svatého Martina, po kterém je pojmenována místní kaple. Modrá barva symbolizuje řeku Moravu a červená barva byla převzata z erbu Lichtenštejnů, kteří roku 1869 přikoupili kolšovský dvůr.\n\n\n\n"}
{"id": "119079", "url": "https://cs.wikipedia.org/wiki?curid=119079", "title": "Malá Roudka", "text": "Malá Roudka\n\nObec Malá Roudka se nachází v okrese Blansko v Jihomoravském kraji. Žije zde obyvatel. Území obce, které se skládá ze dvou částí, vlastní Malé Roudky a vesnice Skočova Lhota, je zcela obklopeno územím Velkých Opatovic.\n\nPrvní písemná zmínka o obci pochází z roku 1373, kdy ji Jindřich Opole ze Zákřan prodával augustiniánskému klášteru v Jevíčku. V držení tohoto kláštera byla Malá Roudka až do roku 1784, kdy došlo ke zrušení tohoto kláštera. Druhá část obce byla v majetku borotínského statku. V roce 1850 Malá Roudka společně s osadou Skočová Lhota a Velkou Roudkou utvořily politickou obec v moravskotřebovském hejtmanství. V roce 1926 byla Malá Roudka prohlášena samostatnou obcí.\n\n\n"}
{"id": "119080", "url": "https://cs.wikipedia.org/wiki?curid=119080", "title": "Vepříkov", "text": "Vepříkov\n\nVepříkov () je obec v okrese Havlíčkův Brod v Kraji Vysočina. Žije zde obyvatel. Obcí protéká Vepříkovský potok, který je pravostranným přítokem říčky Sázavky.\n\n\nPrvní písemná zmínka o obci pochází z roku 1542. 31. července 1911 ves kompletně vyhořela, shořelo 63 domů. Požár přežila jen budova školy, dva domy a jedna usedlost. Požár si vyžádal i dvě oběti na životech.\n\nObec Vepříkov v roce 2012 obdržela ocenění v soutěži Vesnice Vysočiny, konkrétně získala ocenění diplom za zachování venkovského dědictví. Obec Vepříkov v roce 2013 obdržela ocenění v soutěži Vesnice Vysočiny, konkrétně získala ocenění modrá stuha, tj. ocenění za společenský život. Obec Vepříkov v roce 2014 obdržela ocenění v soutěži Vesnice Vysočiny, konkrétně získala ocenění diplom za systematický rozvoj obce. V roce 2015 získala obec ocenění v soutěži Vesnice Vysočiny 2015, konkrétně obdržela Modrou stuhu za společenský život. V roce 2016 získala obec ocenění v soutěži Vesnice Vysočiny 2016, konkrétně obdržela Cenu nadějě pro živý venkov - za místní spolkový život a občanskou společnost v obcích. V roce 2017 získala obec ocenění v soutěži Vesnice Vysočiny 2017, konkrétně obdržela Diplom za uchovávání povědomí o historii obce. V roce 2018 získala obec ocenění v soutěži Vesnice Vysočiny 2017, konkrétně obdržela Zlatou stuhu, tj. nejvyšší ocenění.\n\n\n"}
{"id": "119081", "url": "https://cs.wikipedia.org/wiki?curid=119081", "title": "Radonice (okres Praha-východ)", "text": "Radonice (okres Praha-východ)\n\nObec Radonice () se nachází v okrese Praha-východ, kraj Středočeský, v těsném sousedství severovýchodního okraje Prahy. Rozkládá se asi šestnáct kilometrů severovýchodně od centra Prahy a sedm kilometrů jihozápadně od města Brandýs nad Labem-Stará Boleslav. Žije zde obyvatel.\n\nPrvní písemná zmínka o obci pochází z roku 1397. V roce 1657 zde byla zřízena první poštovní stanice na trati z Prahy do Kladska.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Radonice \"(758 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie v Radonicích, 3 hostince, 2 kováři, obuvník, pekař, 2 řezníci, 4 obchody se smíšeným zbožím, trafika, 3 velkostatky, zahradník.\n\nV roce 2017 byl vytvořen obecním úřadem rodinný park \"Amerika\".\n\nV roce 2019 se v obci nachází Restaurace \"Radonická beseda\", koloniál se smíšeným zbožím, zastřešená tenisová hala, zoopark Radonice, mateřská a základní škola, dětský klub Maxlík. \n\nOd roku 2010 je obecním úřadem vydáván místní zpravodaj s názvem Radonické listy\n\nRadonice sousedí na severu s Jenštejnem, na východě s místní částí Dehtáry (Jenštejn) a se Svémyslicemi, na jihu s Horními Počernicemi a na západě s Vinoří.\n\nDopravní síť\nVeřejná doprava\n"}
{"id": "119082", "url": "https://cs.wikipedia.org/wiki?curid=119082", "title": "Škoda Yeti", "text": "Škoda Yeti\n\nŠkoda Yeti byl crossover SUV, který byl vyráběn ve výrobním závodě Škody v Kvasinách od května 2009 do roku 2017. Yeti byl první škodovka s parkovací kamerou. Ostatní modely této značky využívaly klasické pípající senzory a grafické znázorňování. V roce 2017 byl Yeti nahrazen novým modelem Škoda Karoq.\n\nStudii tohoto vozu představila roku 2005 společnost Škoda Auto na ženevském autosalonu. Koncept tohoto automobilu byl představen ve dvou variantách – Yeti I (modré SUV) a Yeti II (oranžový kabriolet s kombinací pevné a plátěné střechy, představen v roce 2005 na autosalonu ve Frankfurtu). Zajímavostí je, že designeři při výrobě modrého konceptu zapomněli na vnitřní zpětné zrcátko. Ještě týden před představením nového modelu se na internetu objevily fotky pořízené při zkouškách.\n\nŠkoda s modelem Yeti pustila na část trhu, na které měl už nějakou dobu zavedené jméno Volkswagen Tiguan. Přestože se spolupráce v rámci koncernu nabízela, avizovala Škoda, že v případě Yetiho půjde o samostatný automobil. Eckhard Scholz, šéf vývoje Škody Auto, vysvětlil postup při vývoji Yetiho takto:\nModel určený pro výrobu byl oficiálně představen na autosalonu v Ženevě a prodával se od léta roku 2009. K dispozici byl se třemi benzinovými motory 1,2 TSI/77 kW, 1.4 TSI/90 kW a 1,8 TSI/118 kW a dvěma naftovými motory 1,6 TDI/77 kW (pouze pro Greenline) a 2,0 TDI CR DPF o výkonu 81 kW, 103 kW a 125 kW. Některé z nich jsou také vybaveny pohonem 4x4 a to s manuální i automatickou převodovkou. Byl dostupný v těchto stupních výbavy: Active, Ambition, Elegance, Laurin&Klement a Green tec.\n\nŠkoda Yeti získal 5 hvězdiček v hodnocení bezpečnosti prostřednictvím European New Car Assessment Programme (Euro NCAP). Mohl být vybaven až 11 airbagy a zaznamenal 92 % pro ochranu cestujících v čelních a bočních nárazových testech. \n\nV červnu 2011 Škoda vyrobila 100 000. Yetiho. V roce 2013 se Yeti dočkal faceliftu, změněné jsou především přídě a zádě.\n\nV roce 2009 byl vyhlášen anglickým \"Top Gear Magazinem\" titulem \"Family Car of the Year (Rodinné auto roku)\". V letech 2010 a 2011 vyhrál také ocenění auto roku v anglických magazínech \"Auto Express\" a \"Offroad Magazine\".\n\n"}
{"id": "119083", "url": "https://cs.wikipedia.org/wiki?curid=119083", "title": "Chlumec (okres Český Krumlov)", "text": "Chlumec (okres Český Krumlov)\n\nObec Chlumec se nachází v okrese Český Krumlov, kraj Jihočeský. Žije zde  obyvatel.\n\n\nV písemnostech českokrumlovského archivu se uvádí v roce 1445 v Chlumci tři usedlosti a jedna chalupa s celkovou výměrou pozemků 4 1/4 lánu (cca 85 ha). Koncem 16. století zde bylo již 7 usedlostí s celkovou výměrou cca 140 ha půdy. Poddaní platili rentu a odváděli naturálie a robotovali na blízkých dvorech. Desátek odváděli církvi do Kamenného Újezda.\n\nVývoj názvu osad Chlumec a Krnín: 1483, 1541 – \"Chlumecz\", 1720 – \"Kuntzen\", 1789 – \"Kunzen\", \"Chunzen\", 1841 – \"Chumzen\" (\"Chumec\"), 1854 – \"Chumec\", \"Chunzen\".\n\nV roce 1924 se osady Chlumec a Krnín odloučily od obce Dolní Třebonín. Historicky prvním starostou samostatné obce Chlumec se stal sedlák František Mojžíš (v letech 1924–1928). V této době byla celková výměra půdy v obci 311,8 ha, žilo zde 64 obyvatel (včetně námezdních pracovníků) na 16 usedlostech. Při slučování obcí v roce 1942 byla obec Chlumec opět připojena k Dolnímu Třebonínu.\n\nPo květnovém osvobození roku 1945 byl 31. července 1945 ustanoven MNV Chlumec v počtu 9 členů. Prvním předsedou byl Matouš Klíma z Krnína. Po únoru 1948 se vlivem nastolení komunismu složení MNV často měnilo. Koncem roku 1950 žilo v obci Chlumec (osady Chlumec a Krnín) 81 obyvatel a výměra zemědělské půdy činila 262,3 ha. V padesátých letech byly dvě rodiny z největších usedlostí v Chlumci pro výstrahu vyhnány a komunistický režim tak mohl předvést svou sílu. V roce 1963 byla obec Chlumec připojena k obci Záluží. V roce 1970 žilo v osadách Clumec a Krnín celkem 71 obyvatel.\n\nPo roce 1989 se dne 5. prosince 1990 konalo ustavující zasedání obecního zastupitelstva (9 členů). Prvním starostou Obce Chlumec v postkomunistické éře se stal Václav Bürger.\n\nChronologický přehled jednotlivých starostů dle zápisů prvního dílu obecní kroniky a dle pamětí pana Ladislava Burgera z Chlumce: 1924–1928 František Mojžíš, 1928–1942 Vojtěch Talíř, 1943–1945 obec zrušena (pod německou správou v Dolním Třeboníně), 1945–1947 Matouš Klíma, 1947–1948 František Vyžrálek, 1948–1949 Václav Talíř (odvolán na návrh okresního výboru NF), 1949–1950 Jan Janás (zde končí zápisy prvního dílu obecní kroniky), Jan Bohdal, Ladislav Talíř, 1957–1960 Josef Duda, 1960–1962 Miloš Vrchota (obec Chlumec sloučena se Zálužím), 1990–1995 Václav Burger (prvním starostou obce v postkomunistické éře, započatí druhého dílu obecní kroniky), 1996–2006 Václav Klíma, od 2006 Ing. Petr Bürger.\n\n\n\n"}
{"id": "119084", "url": "https://cs.wikipedia.org/wiki?curid=119084", "title": "Otovice (okres Náchod)", "text": "Otovice (okres Náchod)\n\nObec Otovice (německy \"Ottendorf\") se nachází v okrese Náchod, kraj Královéhradecký. Rozkládá se jihovýchodně od města Broumova, na levém břehu řeky Stěnavy, do níž zde ústí Černý potok. Osu sídla tvoří silnice II/302, jež na východním konci obce překračuje státní hranici do polského Tłumaczowa, dále jako silnice DW385. Úsek železniční trati do Broumova je mimo provoz, koleje směrem do Polska pak zcela sneseny. Žije zde  obyvatel.\n\nPrvní písemná zmínka o obci pochází z roku 1300.\n\nPo roce 1918 byla obec přiřazena k Československu. Úředním jazykem byla němčina, ale písemnosti úřady vydávaly v češtině i němčině.\n\nVrch Hoprich býval slovanské hradiště. Zalesněn byl z velké části až po válce. Sráz nad řekou Stěnavou je erozní nárazový břeh, kde se nacházejí rostlinné zbytky z období permu, přesličky, plavuně a další zkameněliny. O tom, že se na Hoprichu pěstoval mimo jiné i chmel, svědčí jeho hojný výskyt do dnešních dnů, kdy se zde v době sklizně dá nasbírat i několik metráků chmelových šištic. Suťový terén poskytuje bohatou nabídku úkrytů zemním obratlovcům a bezobratlým živočichům.\n\nV květnu 2016 si obec Otovice pořídila nový traktor New Holland Boomer 50 s čelní žací hlavou Matev, mulčovačem, vysavačem listí, zametacím kartáčem, sněhovou radlicí a sběrným košem.<ref name=\"komunalweb.cz/novy-traktor-zcela-zmenil-koncepci-udrzby-obce\"></ref>\n\nDne 26. července roku 1876 projel obcí první osobní vlak. Stalo se tak poté, co byla prodloužena choceňsko-broumovská dráha z Broumova ke státní hranici v Otovicích. Mezinárodní doprava do Střední Stěnavy s připojením do Nové Rudy, byla zahájena až v roce 1889.\n\nV průběhu času byla doprava přes hranice do polského Slezska přerušena a vlaky končily v otovické zastávce. Od 11. prosince 2005 končí osobní vlaky o 4 kilometry dříve, v Broumově, a do Otovic již vůbec žádné vlaky nejezdí. Na traťovém jízdním řádu tratě č. 026 byly obě opuštěné otovické zastávky uváděny do prosince 2010.\n\nNa přelomu roku 2010 a 2011 se mluvilo o obnově železničního spojení mezi Broumovem a Tłumaczovem (PL).\n\nSilnice přes Otovice je výhodná pro převoz kamene z kamenolomu v Tłumaczówě. Otovičtí chtěli omezit kamionovou dopravu, proto nechala radnice silnici osadit značkami Zákaz vjezdu nákladních automobilů s dodatkovou tabulkou 6 tun.<ref name=\"idnes.cz/traktor-nakladni-auto-prestavba-kralovehradecky-otovice-pzx-/hradec-zpravy\"></ref> Omezení vjezdu pouze nákladních vozidel chtěli kvůli tomu, aby si místní mohli dojet do Polska pro uhlí nebo písek traktorem. Podnikatelé si pak začali pořizovat rychlé traktory schopné jezdit i rychlostí 60 km/h, což ale Otovickým nevadilo, protože rychlé traktory jakožto zemědělské stroje se rychle opotřebují. \n\nV před rokem 2015 začalo Otovicemi projíždět nákladní vozidlo, které s naloženým štěrkem vážilo okolo 25 tun a projíždělo i přes zákaz vjezdu nákladním automobilům nad 6 tun.<ref name=\"ceskatelevize.cz/ct24/regiony/1605675-jede-traktor-je-tatra-a-muze-do-zakazu-kam-nakladni-auta-nesmi\"></ref> To bylo možné protože, podle technického průkazu se jednalo o traktor. Díky tomu se na něj nezvztahovalo dopravní značení zakazující průjezd nákladních automobilů jejichž celková hmotnost přesahuje 6 tun.<ref name=\"e.metro.cz/default.aspx?d=04.05.2018&e=ME-PRAHA#strana=6\"></ref> Majitel nákladního vozidla registrovaného jako traktor se tak zákazu vjezdu vyhnul, na rozdíl od jeho konkurenta, který musel požádat o výjimku.\n\nVozidlo takto projíždělo obcí ještě v roce 2018, bez toho, aby policie mohla nějak zasáhnout.<ref name=\"tyden.cz/rubriky/domaci/vycurani-cesi-kamiony-zamaskovali-za-traktory-diky-eu_478515\"></ref> V Otovicích se proto rozhodli o umístění dopravní značky zakazující vjezd traktorům.\n\nPodle komisařky Evy Prachařové lze situaci řešit například dopravní značkou „Zákaz vjezdu vozidel, jejichž okamžitá hmotnost přesahuje vyznačenou mez“.\n\nKvůli hrozbě nadměrné kamionové dopravy Otovice odmítají nabídku kraje na opravu místní komunikace.\n\nObec se proslavila i těžbou vápence. Vápenky vznikly v druhé polovině 18. století. Těžba postupně ustávala a teprve ve 30. letech 20. století byla opět obnovena. Byl postaven mlýn na mletí vápence a pece na pálení vápna. Vápno se vozilo po železnici až do kraje, a protože nebylo kvalitní (mělo šedou barvu), používalo se k vápnění polí. Za protektorátu byl vývoz do Čech zakázán. Byl také kvůli válce nedostatek pracovních sil. A tak před koncem 2. světové války těžba ustála úplně a již se nikdy neobnovila.\n\nDobrovolný spolek hasičů byl založen v roce 1879, ale až v roce 1939 obec zakoupila motorovou stříkačku. Kromě hasičů byl v obci myslivecký (střelecký) spolek, dívčí pěvecký spolek, smíšený pěvecký sbor, jazzová kapela, dechová kapela, sportovní spolek atletů a fotbalistů. Hřiště bylo na témže místě jako dnes. V obci se dokonce vyučovalo i hudbě.\n\nV Otovicích se konala každoročně na svátek Jiřího tradiční pouť pod kostelem, který patřil obci Martínkovice. Tradiční zábavy se konaly v hostinci „Na písku“ pod kostelem. Hostinec postavil klášter v roce 1536. Již v roce 1560 ji odprodal opat Jan z Chotova do soukromých rukou. Na louce před hostincem se každoročně konaly ohromné poutě, Georgsfest, broumovským dialektem Jerchafest, nemající v celém kraji obdoby. Na poutě se sjížděli návštěvníci ze široka daleka a užívali si přes dvě stě atrakcí a stovky stánků, ve kterých se dalo koupit úplně všechno. Tradice se zachovala i po válce, ale s výstavbou zemědělského areálu vše zaniklo. V těchto místech stojí též morový sloup z roku 1639. Dnes se koná každoročně jen pouťová zábava a výstava drobného zvířectva v prostoru u kostela sv. Barbory v Otovicích.\n\nObec má i bohatou historii ve školství. První učitel se v obci objevil v roce 1788. Budova školy (dnešní OÚ) se začala stavět až v roce 1872, v roce 1873 byla vysvěcena a v roce 1874 se v ní začalo učit. V některých letech ji navštěvovalo až 100 dětí, škola byla dvoutřídní.\n\n\n\n"}
{"id": "119085", "url": "https://cs.wikipedia.org/wiki?curid=119085", "title": "Libina", "text": "Libina\n\nObec Libina (německy \"Deutsch / Mährisch Liebau\") se nachází v okrese Šumperk v Olomouckém kraji. Žije zde obyvatel.\n\n\nPísemnými prameny je Libina doložena k roku 1348. Spolu s dalšími okolními vesnicemi náležela k šumvaldskému statku. V roce 1535 se dostala k úsovskému panství, jež bylo v držení pánů z Boskovic. Dědictvím přešla na majitele Bludova Bedřicha ze Žerotína, který ji roku 1568 prodal královskému městu Uničovu. Uničovským městským statkem zůstala Libina až do zániku vrchnostenského zřízení, město zde mělo mimo jiné příjmy z palírny, mlýna a lesního revíru.\n\nV obci se narodil český hobojista a hudební skladatel František Suchý Brněnský (1902–1977).\n\nV katastru obce jsou evidovány tyto kulturní památky:\n\nOd roku 1875 v obci působí Sbor dobrovolných hasičů. Samospráva obce od roku 2011 pravidelně vyvěšuje na počest významných osobností moravské historie moravskou vlajku.\n\nV místní části Dolní Libina se nachází klubovna skautů, kterou navštěvuje okolo 50 dětí z celé Libiny, ale i okolních vesnic.\n\n\n\n"}
{"id": "119086", "url": "https://cs.wikipedia.org/wiki?curid=119086", "title": "Otmíče", "text": "Otmíče\n\nObec Otmíče se nachází v okrese Beroun, kraj Středočeský, asi 6 km severovýchodně od města Hořovice. Žije zde obyvatel.\n\nPrvní písemná zmínka o obci pochází z roku 1227.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nDopravní síť\n\nVeřejná doprava 2011\n"}
{"id": "119087", "url": "https://cs.wikipedia.org/wiki?curid=119087", "title": "Pařezov", "text": "Pařezov\n\nObec Pařezov se nachází v okrese Domažlice v Plzeňském kraji. Leží sedm kilometrů severozápadně od Domažlic. Žije v ní obyvatel.\n\n\nPrvní písemná zmínka o obci pochází z roku 1537.\n\n"}
{"id": "119088", "url": "https://cs.wikipedia.org/wiki?curid=119088", "title": "Tísek", "text": "Tísek\n\nObec Tísek se nachází v okrese Nový Jičín v Moravskoslezském kraji po obou stranách hranice mezi vlastním Českým Slezskem a někdejšími Moravskými enklávami ve Slezsku. Žije zde obyvatel.\n\nObec se skládá ze dvou ZSJ Tísek a Karlovice, které jsou od sebe oddělené silnicí z Výškovic. Zástavba obou části je již téměř úplně propojená, takže se jedná prakticky o jednotný urbanistický celek. K Moravským enklávám ve Slezsku náležely Karlovice, původně patřící do katastru sousední obce Slatina. Katastrální hranice zde původně vedla středem výše zmíněné silnice, z niž odbočila k jihovýchodu, procházejíce chvíli po chodníku, jenž se nachází západně od čísla popisného 65.\n\nPrvý a dosud nejstarší známý písemný doklad o Tísku pochází z roku 1377. Tehdy patřilo půl vsi Václavu z Kravař, druhá půlka s největší pravděpodobností jako dědičný statek Slatině.\n\nPak se majitelé střídali ať už dědictvím, nebo prodejem, až nakonec bylo panství Bílovec někdy kolem roku 1650, ke kterému patřil i Tísek, přiznáno Bohunce Pražmové a jejímu manželovi Václavu Zikmundu Sedlnickému z Choltic. Vlastnictvím Sedlnických zůstalo toto panství téměř 300 let až do roku 1945.\n\nPočátkem 19. století došlo k odtržení obce Tísku od bíloveckého velkostatku zřízením samostatného statku Výškovice, který trval až do roku 1906. Prvý podrobnější úřední popis o vsi Tísku pochází z roku 1842. Žilo tu celkem 89 rodin, z toho 64 zemědělských, 2 řemeslnické a zemědělské, 2 řemeslnické a 21 nádenických u rolníků.\n\nJen čtyři domy byly z kamene a kryté šindelem, ostatní byly ze dřeva a s doškovými střechami. Obyvatelstvo bylo české. Od roku 1850 patřil Tísek k politickému okresu Opava. V roce 1896 byl Tísek přidělen k nově zřízenému hejtmanství v Bílovci a zůstal v rámci tohoto politického okresu do roku 1960, kdy připadl do okresu Nový Jičín.\n\nV 19. a hlavně ve 20. století dochází v obci k poměrně rychlému růstu počtu domů a obyvatel ve srovnání se 17. a 18. stoletím, kdy tento vývoj byl značně pomalý. Jestliže v roce 1806 bylo v obci celkem 25 usedlostí po více než 150 letech v roce 1787 tu bylo jen 47 domů. Do roku 1900 měla obec 82 domů a 520 obyvatel, roku 1930 již 129 domů a 641 obyvatel a v roce 1970 s osadou Karlovice 200 domů a 772 obyvatel. V roce 2002 měla obec 234 rodinných domků, 3 bytové domy, 5 chat a 884 obyvatel. Toto rozšiřování zástavby bylo též důvodem k rozšíření katastru obce na úkor sousedního k. ú. Bílovec-Horní Předměstí, k němuž došlo roku 1924.\n\nVlastní školu si obec vydobyla v roce 1862. V letech 1868–1869 byla pro ni vystavěna budova, která byla v roce 1902 rozšířena na dvoutřídní a přestavěna. Další rekonstrukce byla v roce 1929 a 1945.\n\nDo života obce a obyvatel zasáhla negativně první světová válka 1914–1918. Z Tísku bylo zasláno na bojiště této války několik desítek mužů, z nichž se už 12 nevrátilo.\n\nDalším takovým zásahem byla v letech 1938–1945 druhá světová válka. Pro obec to bylo násilné přerušení jejího vývoje a 7 let fašistického útlaku a nesvobody. Osvobození obce 29. dubna 1945 bylo vykoupeno životy 63 sovětských vojáků, 5 životy místních občanů a jeden se navrátil z koncentračního tábora. Zničeny byly 2 domy, 6 stodol, silně byly poškozeny: škola, kostel a obecní úřad. Vážné škody byly na 50 domech.\n\n"}
{"id": "119090", "url": "https://cs.wikipedia.org/wiki?curid=119090", "title": "Rudice (okres Blansko)", "text": "Rudice (okres Blansko)\n\nObec Rudice se nachází v okrese Blansko v Jihomoravském kraji. Žije zde obyvatel. Obec se nachází v pomyslném geografickém středu Moravského krasu. Přímo pod obcí protéká ponorný potok jeskyněmi Rudického propadání s nejhlubší suchou propastí v ČR. Okolí obce patří k nejromantičtějším místům v Moravském krasu.\nRudice leží asi 9 km od okresního města Blanska a asi 2 km od Jedovnic.\n\nPrvní písemná zmínka o obci pochází z roku 1247. Rudice byla založena jako hornická osada. V roce 1350 získal obec s tvrzí Herald z Kunštátu a Lysic. Vladyka Jakub z Rudice koupil rudický majetek roku 1414 a žil v Rudici dalších 40 let. Byl také držitelem erbu, který je dnes znakem obce.\n\nPočátkem 17. století bylo v obci 16 domů, po třicetileté válce z nich byly 2 pusté. V roce 1793 šlo o 46 domů a 236 obyvatel. Roku 1900 v obci žilo 887 obyvatel.\n\nRudice je také jednou ze zastávek mezinárodního projektu Evropské cesty železa, která seznamuje návštěvníky s bohatou železářskou tradicí kraje. Je zde také 7 km dlouhá naučná stezka Jedovnické rybníky - Rudické propadání, začínající u Větrného mlýna a Geoparku.\n\nSbor dobrovolných hasičů byl založen v roce 1888. Kromě hašení požárů a technických zásahů se hasiči starají o kulturní život v obci – hasičská hudba hraje o zábavách, pořádá se pálení čarodějnic, rozsvěcení vánočního stromu, ples nebo lampionový průvod. \n\n\n\n\n"}
{"id": "119091", "url": "https://cs.wikipedia.org/wiki?curid=119091", "title": "Pavlov (okres Pelhřimov)", "text": "Pavlov (okres Pelhřimov)\n\nObec Pavlov () se nachází v okrese Pelhřimov v Kraji Vysočina. Žije zde obyvatel.\n\nPrvní písemná zmínka o obci pochází z roku 1377. Po rozdělení červenořečického panství připadla panství Leskovců z Leskova. Roku 1614 jej obdržela Magdaléna Robhámpová z Ptení. Mezi poslední majitele patřili Stanislav Štekl a Václav Donát, místní velkostatkář. Od 4. října 1973 do 23. listopadu 1990 byla obec součástí města Pelhřimov.\n\n\n"}
{"id": "119092", "url": "https://cs.wikipedia.org/wiki?curid=119092", "title": "Raná (okres Chrudim)", "text": "Raná (okres Chrudim)\n\nObec Raná se nachází v okrese Chrudim, kraj Pardubický. Žije zde obyvatel.\n\n\nPrvní písemná zmínka o obci pochází z roku 1349.\n\n\n\n\n\n\n"}
{"id": "119093", "url": "https://cs.wikipedia.org/wiki?curid=119093", "title": "Nová Ves u Bakova", "text": "Nová Ves u Bakova\n\nObec Nová Ves u Bakova se nachází v okrese Mladá Boleslav, kraj Středočeský. Rozkládá se asi jedenáct kilometrů severně od Mladé Boleslavi. Žije zde obyvatel. Obcí protéká říčka Bělá a podél východní části řeka Jizera, které se stékají u nedaleké Malé Bělé. V katastrálním území obce leží přírodní památka Rečkov.\n\nPrvní písemná zmínka o obci pochází z roku 1608.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Nová Ves u Bakova s 435 obyvateli v roce 1932 byly evidovány tyto úřady, živnosti a obchody: holič, hostinec, krejčí, 3 lomy, obuvník, pila, 2 vývozci rákosového zboží, řezník, 2 obchody se smíšeným zbožím, švadlena, trafika, 3 truhláři, 2 zámečníci, 2 zedničtí mistři.\n\n\nSilniční doprava\n\nDo obce vede silnice III. třídy. Okrajem území obce vede silnice II/276 Bělá pod Bezdězem - Bakov nad Jizerou - Kněžmost.\n\nŽelezniční doprava\n\nŽelezniční trať ani stanice na území obce nejsou. Nejblíže je železniční zastávka Malá Bělá (jen pro osobní dopravu) ve vzdálenosti 1 km ležící na trati 080 z Bakova do České Lípy. Nejbližší železniční stanicí (pro veškerou dopravu) je Bakov nad Jizerou ve vzdálenosti 2,5 km ležící na trati 070 v úseku z Mladé Boleslavi do Turnova, na trati 080 do České Lípy a na trati 063 do Dolního Bousova.\n\nAutobusová doprava\n\nV obci zastavovala v pracovních dnech května 2011 autobusová linka Mnichovo Hradiště-Klášter Hradiště nad Jizerou-Mladá Boleslav \"(7 spojů tam, 9 spojů zpět)\" .\n\n"}
{"id": "119094", "url": "https://cs.wikipedia.org/wiki?curid=119094", "title": "Ježov (okres Hodonín)", "text": "Ježov (okres Hodonín)\n\nJežov ( ) je obec v okrese Hodonín v Jihomoravském kraji, 7 km severovýchodně od Kyjova. Žije zde obyvatel. Od roku 2000 je členem Mikroregionu Podchřibí. Centrem obce protéká potok Hruškovice s vodní nádrží Horní Ježov a ve východní části katastru Skalecký potok s nádrží Dolní Ježov. Oba potoky se jižně od obce spojují.\n\nPrvní písemná zmínka o obci pochází z roku 1320, kdy se píše o faráři Gerhardovi z Ježova. V letech 1570–1618 patřila ves k panství Dolní Moštěnice (nyní součást Hýsel). V roce 1652 byla v obci zřízena škola, roku 1880 byla postavena nová škola a současná pochází z let 1957–1960. Roku 1928 byl založen Sbor dobrovolných hasičů. Před 2. světovou válkou zde byl lignitový důl Prokop, poslední štola Pokrok byla uzavřena v roce 1964.\n\nZastupitelstvo obce má 7 členů. Voleb do zastupitelstva v říjnu 2010 se účastnilo 408 (tj. 69,27 %) voličů.. Starostou byl zvolen Mgr. Ladislav Pantlík (Sdružení nezávislých kandidátů), místostarostou Ing. Evžen Hajdaj (KSČM). Po komunálních volbách v roce 2014 byl do funkce starosty znovuzvolen Ladislav Pantlík. Toho v funkci vystřídal na podzim 2018 Roman Hanák.\n\nDle sčítání lidu v roce 2011 žilo v obci 695 obyvatel, z nichž se 306 (44 %) přihlásilo k české národnosti, 199 (29,6 %) k moravské a 3 ke slovenské. 158 (22,7 %) obyvatel svou národnost neuvedlo.\n\nV roce 2011 se 249 (35,8 %) obyvatel označilo za věřící, 168 (24,2 %) se jich přihlásilo k Římskokatolické církvi a 1 k Církvi československé husitské. 124 (17,8 %) obyvatel se označilo jako bez náboženské víry a 322 (46,3 %) na otázku víry neodpovědělo. Místní farnost s kostelem sv. Jakuba staršího je součástí kyjovského děkanátu.\n\nV obci bylo 245 domů, z toho 233 rodinných.\n\nS okolím má obec autobusové spojení linkou z Kyjova do Osvětiman. V Ježově jsou tři autobusové zastávky (zdravotní středisko, u Šupalového a škola). Prochází jím silnice II/422, do sousední Skalky III/4227 a Žeravic III/4225. Podle celostátního sčítání dopravy projelo v roce 2010 po silnici II/422 v průměru 1 134 vozidel denně (z toho 855 osobních, 270 těžkých nákladních a 9 jednostopých motorových vozidel). \n\n\n\n"}
{"id": "119095", "url": "https://cs.wikipedia.org/wiki?curid=119095", "title": "Proruby", "text": "Proruby\n\nObec Proruby () se nachází v okrese Rychnov nad Kněžnou, kraj Královéhradecký. Žije zde  obyvatel.\n\nPrvní písemná zmínka o obci pochází z roku 1497.\n\n\n"}
{"id": "119096", "url": "https://cs.wikipedia.org/wiki?curid=119096", "title": "Lužice (okres Most)", "text": "Lužice (okres Most)\n\nLužice () je obec v okrese Most v Ústeckém kraji. Nachází se v nadmořské výšce 245 metrů, necelých 9 km východně od města Mostu. V obci se sbíhají silnice III. třídy č. 25311 z Chouče a Patokryjí a č. 2574 z Korozluk. Silnice do Dobrčic je vinou sesuvů půdy neprůjezdná. Vsí protéká Lužický potok, na kterém byly vybudovány tři rybníky (\"Lužice I\" a \"Lužice III\" jsou chovné, \"Lužice II\" slouží ke koupání). Východní část obce leží na území CHKO České středohoří. Žije zde obyvatel.\n\nPrvní písemná zmínka o obci pochází z roku 1226, kdy jsou v listině zmiňováni Krasen a Konrád z Lužice. V roce 1251 moravský markrabě Přemysl (pozdější král Přemysl Otakar II.) potvrdil držení vsi řádu johanitů. Ve 14. století se majitelé vsi z řad drobné šlechty střídali. V 15. století zde sídlil rod Čečviců. V roce 1453 Lužici prodal Mikuláš z Čečvic Janovi ze Všechlap. Vladykové ze Všechlap prodali ves i s tvrzí v roce 1549 Lobkovicům, kteří je připojili ke svému panství Bílina a později začlenili do svého statku Libčeves, kde zůstala až do zrušení poddanství v roce 1848. Po roce 1850 se Lužice stala samostatnou obcí v okrese Teplice, v letech 1896-1935 patřila do okresu Duchcov a poté do roku 1960 do okresu Bílina. Od roku 1960 je součástí okresu Most.\n\nLužice získaly právo užívat obecní znak a vlajku na základě rozhodnutí předsedy Poslanecké sněmovny č. 104 ze dne 9. 4. 2002.\nV modro-stříbrně polceném štítě vpravo zlatá lilie nad obrácenou stříbrnou podkovou, vlevo ze zeleného návrší vyrůstající koniklec luční přirozené barvy.\nList tvoří dva žerďové pruhy, modro-bílý a bílo-modrý, oba dělené v poměru 2 : 1, každý široký jednu čtvrtinu délky listu, a dva vodorovné pruhy, modrý a bílý v poměru 2 : 1. V horním žerďovém modrém poli bílá, obrácená podkova, z níž nahoru vystupuje žlutá lilie. V bílém poli druhého žerďového pruhu koniklec luční vyrůstající ze zeleného návrší. Poměr šířky k délce listu je 2 : 3.\n\nHeraldicky pravá strana znaku symbolizuje osadu Svinčice – zlatá lilie ukazuje na tehdejšího významného majitele vsi – cisterciácký klášter v Oseku a podkova je symbolem tradičního chovu koní. Koniklec luční ve druhém poli pak představuje Lužice, u které se rozkládá významná Přírodní památka Lužické šipáky, kde se tato chráněná rostlina vyskytuje.\n\n\n"}
{"id": "119097", "url": "https://cs.wikipedia.org/wiki?curid=119097", "title": "Kraborovice", "text": "Kraborovice\n\nKraborovice () jsou obec v okrese Havlíčkův Brod v Kraji Vysočina. Obcí protéká Doubravka, která je pravostranným přítokem říčky Hostačovky. Žije zde obyvatel.\n\n\n\nPrvní písemná zmínka o obci pochází z roku 1556. V roce 1990 se obec s místní částí Úhrov osamostatnila od obce Vilémov.\n\nFunkci starosty vykonává od roku 2006 František Sojka.\n\n\n"}
{"id": "119098", "url": "https://cs.wikipedia.org/wiki?curid=119098", "title": "Všestary (okres Praha-východ)", "text": "Všestary (okres Praha-východ)\n\nObec Všestary se nachází v okrese Praha-východ, kraj Středočeský. Rozkládá se asi dvacet šest kilometrů jihovýchodně od centra Prahy a pět kilometrů jihovýchodně od města Říčany. Žije zde obyvatel. Nejvyšším bodem obce je vrch Hůra (490 m. n. m.).\n\n\nPrvní písemná zmínka o obci pochází z roku 1371.\n\nRoku 1950 se od obce Všestary oddělila obec Světice.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Všestary \"(přísl. Menčice, Světice, 830 obyvatel)\" byly v roce 1932 evidovány tyto živnosti a obchody: 4 hostince, 2 kováři, mlýn, obuvník, realitní kancelář, 2 řezníci, 6 obchodů se smíšeným zbožím, švadlena, tesařský mistr, 4 trafiky, 2 truhláři, zahradnictví.\n\nDopravní síť\nVeřejná doprava 2011\n\n"}
{"id": "119099", "url": "https://cs.wikipedia.org/wiki?curid=119099", "title": "Souňov", "text": "Souňov\n\nObec Souňov () se nachází v okrese Kutná Hora ve Středočeském kraji, asi 9 km jihovýchodně od Kutné Hory a 7 km jihozápadně od města Čáslav. Žije v ní obyvatel.\n\nPrvní písemná zmínka o obci pochází z roku 1416.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (části obce) v roce, kdy ke změně došlo:\n\nV obci Souňov \"(218 obyvatel)\" byly v roce 1932 evidovány tyto živnosti a obchody: 2 hostince, kovář, mlýn, 2 obchody se smíšeným zbožím, švadlena, trafika.\n\n\nDopravní síť\n\nVeřejná doprava 2011\n\n"}
{"id": "119100", "url": "https://cs.wikipedia.org/wiki?curid=119100", "title": "Klokočov (okres Havlíčkův Brod)", "text": "Klokočov (okres Havlíčkův Brod)\n\nKlokočov () je obec v okrese Havlíčkův Brod v Kraji Vysočina. Žije zde obyvatel.\n\nV obci se nachází památný strom Klokočovská lípa.\n\nPrvní písemná zmínka o obci pochází z roku 1546.\n\nV letech 2006–2010 působil jako starosta Josef Procházka, od roku 2010 tuto funkci zastává Hanka Zárubová.\n\n\nV roce 1932 vznikla v Klokočově kazatelská stanice sboru Českobratrské církve evangelické ve Vilémově a krátce na to byl postaven kostelík, stavba byla dokončena v roce 1934. Po druhé světové válce byla kazatelská stanice přefařena ke sboru v Hradišti, kam náleží dodnes. Bohoslužby se v kostelíku konají každou neděli.\n\n\n"}
{"id": "119101", "url": "https://cs.wikipedia.org/wiki?curid=119101", "title": "Lipno (okres Louny)", "text": "Lipno (okres Louny)\n\nObec Lipno se nachází v okrese Louny v Ústeckém kraji. Žije v ní obyvatel.\n\nPrvní písemná zmínka o obci pochází z roku 1266.\n\nV areálu hospodářského dvora stojí barokní lipenský zámek, který vznikl po roce 1650 přestavbou starší tvrze poškozené během třicetileté války. Od roku 1692 patřil rodu Schwarzenberků, během jejichž přestavby z doby okolo roku 1700 získal svou dochovanou podobu.\n\n\n"}
{"id": "119102", "url": "https://cs.wikipedia.org/wiki?curid=119102", "title": "Slapy", "text": "Slapy\n\nObec Slapy se nachází v okrese Praha-západ, kraj Středočeský, asi 34 km jižně od centra Prahy a 4 km jižně od Štěchovic. Žije zde obyvatel.\n\nObec Slapy se nečlení na místní části. Její území je tvořeno dvěma katastrálními územími, na nichž se nacházejí čtyři základní sídelní jednotky:\n\nKatastrální území \"Slapy nad Vltavou\", 15,15 km²:\n\nKatastrální území \"Přestavlky u Slap\", 5,09 km²:\n\nPrvní písemná zmínka o vsi (\"Zlapich\") se objevuje roku 1292 v zakládací listině zbraslavského kláštera mezi majetkem, jímž král Václav II. tuto nově zřízenou instituci obdařil.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Slapy \"(540 obyvatel, poštovní úřad, telegrafní úřad, telefonní úřad, katol. kostel)\" byly v roce 1932 evidovány tyto živnosti a obchody: 2 lékaři, cihelna, 3 obchody s cukrovinkami, družstvo pro rozvod elektrické energie ve Slapech n. Vlt., holič, 3 hostince, 2 koláři, kominík, 2 kováři, krejčí, mlékařské družstvo, obchod s obuví Baťa, 2 obuvníci, pekař, pila, 2 obchody s lahvovým pivem, 3 rolníci, sedlář, 3 obchody se smíšeným zbožím, Spořitelní a záložní spolek pro Slapy, švadlena, trafika, truhlář, velkostatek Bondy.\n\nV této obci působil německý inženýr a radiotechnik Rudolf Formis, v obci bydlel ve zdejším hotelu, z kterého vysílal od listopadu 1934 protifašistické relace. Byl dopaden a zastřelen 23. ledna 1935 komandem SS na území obce, jednalo se o přeshraniční přepad. Je pohřben na místním hřbitově.\n\n\nDopravní síť\n\nVeřejná doprava 2011\n\n"}
{"id": "119103", "url": "https://cs.wikipedia.org/wiki?curid=119103", "title": "Malíkov", "text": "Malíkov\n\nObec Malíkov (německy \"Moligsdorf\") se nachází v okrese Svitavy v Pardubickém kraji. Žije zde  obyvatel.\n\nPrvní písemná zmínka o obci pochází z roku 1270.\n\n\n"}
{"id": "119104", "url": "https://cs.wikipedia.org/wiki?curid=119104", "title": "Veselý Žďár", "text": "Veselý Žďár\n\nVeselý Žďár () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1379 (v listinách bylo uvedeno jméno \"Zdar\"). V této době ve vesnici stál arcibiskupský statek, který patřil k Herálci. V roce 1420 (doba husitských válek) byl Žďár součástí Lipnice. Několik let po bitvě na Bílé Hoře byla vesnice zkonfiskována a připadla k Habrům do majetku francouzského šlechtice Verniera.\n\nObec měla dva panské dvory: Benákovu chalupu a Pelestrov. Původní dvůr (Benákova chalupa) z roku 1591 pustl, než se stal v roce 1654 majetkem císařského rychtáře v Německém Brodě Jana Hendrycha z Lewenfelsu, který z něj udělal rytířský statek. V roce 1787 se stal součástí okrouhlického panství. Bylo tomu tak až do roku 1876, kdy se obec definitivně oddělila od Okrouhlice a Veselý Žďár se stal samostatnou obcí. Druhý dvůr Pelestrov se stává v roce 1946 (kdy umírá lesní rada Matouška) součástí panství Větrný Jeníkov.\n\nObec Veselý Žďár v roce 2007 obdržela ocenění v soutěži Vesnice Vysočiny, konkrétně získala ocenění zelená stuha, tj. ocenění za péči o zeleň a životní prostředí.\n\n\n\n\n\n"}
{"id": "119105", "url": "https://cs.wikipedia.org/wiki?curid=119105", "title": "Dolní Pohleď", "text": "Dolní Pohleď\n\nObec Dolní Pohleď () se nachází v okrese Kutná Hora, kraj Středočeský, asi 2,5 km východně od Zruče nad Sázavou. Žije zde obyvatel. Součástí obce je i vesnice Měchonice.\n\nPrvní písemná zmínka o obci pochází z roku 1399.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nDopravní síť\n\nVeřejná doprava 2011\n"}
{"id": "119106", "url": "https://cs.wikipedia.org/wiki?curid=119106", "title": "Šestajovice (okres Náchod)", "text": "Šestajovice (okres Náchod)\n\nObec Šestajovice se nachází v okrese Náchod, kraj Královéhradecký. První zmínka je z roku 1450. Stávala zde tvrz. Roku 1900 měla obec 70 domů a 411 obyvatel (všichni české národnosti). Žije zde  obyvatel.\n\n\nV době pobělohorské během slezských válek emigrovaly z náboženských důvodů celé rodiny do pruského Slezska. Dělo se tak pod ochranou vojska pruského krále Fridricha II. Velikého. Hromadnou emigraci nekatolíků zpočátku organizoval Jan Liberda a zprostředkoval ji generál Christoph Wilhelm von Kalckstein. V Čechách zahrnovaly jezuitské metody rekatolizace povinnou docházku na katolické bohoslužby, kontroly duchovních i světských úředníků, odpírání souhlasu vrchnosti k uzavírání sňatků atd. Číst nebo vlastnit Bibli bylo zakázáno. Místodržitelský patent vydaný dne 29. ledna 1726 zpřísnil tresty pro usvědčené nekatolíky, a to od jednoho roku nucených prací až po trest smrti. Protestantům mohly být odebrány děti a předány do péče katolickým opatrovníkům. Z Šestajovic z těchto důvodů uprchli nekatolíci:\n\n\nKazatelem sboru v Husinci a Čermné v pruském Slezsku byl od roku 1755 až do své smrti Samuel Figulus (2.4.1724–1771), pravnuk Jana Amose Komenského\n\nPodrobně celou historii popisuje ve svých knihách Edita Štěříková (včetně informačních zdrojů a odkazů). Dokumenty se nacházejí převážně v archivu Jednoty bratrské v Herrnhutu (Ochranov), ve  Státním oblastním archivu v Zámrsku i jinde. Potomci  exulantů žijí v Německu, Polsku, USA, Kanadě, Austrálii, někteří se jako reemigranti vrátili v roce 1945 do Čech z polského Zelova (který také založili a odkud byli repatriováni). Rodokmeny exulantů spravuje (kromě jiných badatelů) Exulant (spolek), který spojuje potomky exulantů doby pobělohorské z celého světa.\n\n\n\n\n"}
{"id": "119107", "url": "https://cs.wikipedia.org/wiki?curid=119107", "title": "Šenov u Nového Jičína", "text": "Šenov u Nového Jičína\n\nObec Šenov u Nového Jičína ( ) se nachází v okrese Nový Jičín v Moravskoslezském kraji. Žije zde obyvatel.\n\nPrvní písemná zmínka o obci pochází z roku 1383. Obec byla v roce 1949 připojena k Novému Jičínu, jehož součástí byla až do roku 1994, kdy došlo k oddělení.\n\n\nV katastru Šenova u Nového Jičína se každoročně v měsíci srpnu konají vyhlášené obecní slavnosti s názvem „Šenovský škrpál“. Nad obci, poblíž hotelu Salaš, při cestě do Bernartic nad Odrou, se nachází Bannerova studánka, která je zdrojem připravovaného obecního vodovodu. Obec byla od roku 2006 do roku 2011 po mnoha letech opět napojena na síť městské hromadné dopravy, linky číslo 6 (Nový Jičín-Kunín-Šenov u Nového Jičína-Nový Jičín).\n\nAnenská • Bernartická • Česká • Družstevní • Dukelská • E. Krásnohorské • Jaselská • Jeremenkova • Malostranská • Mlýnská • Na Salaši • Na Vyhlídce • Pod Salašem • Polní • Severní • Suvorovova • Šenovská • Školní • U Náhonu • U Zastávky • Údernická • Venkovská • Zahradní • Záhumenní • Zapadlá\n\n\n"}
{"id": "119108", "url": "https://cs.wikipedia.org/wiki?curid=119108", "title": "Hostín", "text": "Hostín\n\nObec Hostín se nachází v okrese Mělník, kraj Středočeský. Rozkládá se asi devět kilometrů východně od Mělníka. Žije zde obyvatel.\n\nPrvní písemná zmínka o obci pochází z roku 1345.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Hostín \"(432 obyvatel)\" byly v roce 1932 evidovány tyto živnosti a obchody: obchodník s dobytkem, hospodářské strojní družstvo, 2 hostince, kapelník, kovář, krejčí, 3 obuvníci, 3 rolníci, řezník, 2 obchody se smíšeným zbožím, Spořitelní a záložní spolek pro Hostín u Mělníka, obchod se střižním zbožím, trafika, 2 truhláři, zámečník.\n\n\nDopravní síť\nVeřejná doprava 2012\n\n\n"}
{"id": "119109", "url": "https://cs.wikipedia.org/wiki?curid=119109", "title": "Rasošky", "text": "Rasošky\n\nObec Rasošky () se nachází v okrese Náchod, kraj Královéhradecký. Žije zde  obyvatel.\n\n\nVesnice byla založena pro obyvatele střední části vesnice Ples, zaniklé v důsledku stavby pevnosti Ples (od 1793 Josefov). Ke stavbě prvních domů zřejmě došlo v letech 1780-1781. Ve východním sousedství vznikl stejným způsoben Nový Ples. Ves byla založena kolem obdélné návsi. Pravděpodobně dodatečně vznikly ve střední a severní části dnešní obce dvě další jednostranně zastavěné ulice (Chalupy a Lumera). Při silnici k Vlkovu vznikla v 1. pol. 19. století hospoda, která již nefunguje. Obyvatelé byli přidruženi k vesnici Jasenná, hřbitov byl vymezen u kaple sv. Huberta na Starém Plese, nynější hřbitov severně od obce byl založen až na konci 19. století. Ves nese název lesa, vykáceného při stavbě pevnosti.\n\n\n"}
{"id": "119110", "url": "https://cs.wikipedia.org/wiki?curid=119110", "title": "Jedlová (okres Svitavy)", "text": "Jedlová (okres Svitavy)\n\nObec Jedlová (něm. \"Schönbrunn\") se nachází v okrese Svitavy v Pardubickém kraji, zhruba 6 až 8 km jihovýchodně od Poličky. Žije zde  obyvatel.\n\nPrvní písemná zmínka o obci pochází z roku 1349.\n\n"}
{"id": "119111", "url": "https://cs.wikipedia.org/wiki?curid=119111", "title": "Veřejné osvětlení", "text": "Veřejné osvětlení\n\nVeřejné osvětlení (někdy označované zkratkou VO) je osvětlení ulic, silnic, chodníků nebo jiných veřejných prostranství. Veřejné osvětlení je veřejně prospěšnou službou. V Česku je zařízení veřejného osvětlení podle zákona o pozemních komunikacích příslušenstvím pozemních komunikací. Proto je zpravidla vlastní obec (v případě místních komunikací nebo průjezdních úseků silnic) nebo jiný vlastník komunikace. Mimo pozemní komunikace, například v uzavřených areálech (nemocnice, školy, závody), v budovách nebo na železničních stanicích, zřizuje a vlastní osvětlení obvykle vlastník nebo provozovatel pozemku nebo objektu, totéž se zpravidla týká i veřejně přístupných účelových komunikací, zejména pokud je nevlastní obec.\n\nOsvětlovací soustava zahrnuje svítidla, podpěrné a nosné prvky, elektrický rozvod, rozvaděče a ovládací systém.\n\nVeřejné osvětlení měla již mnohá antická města. Po jejich vzoru převzala tento výdobytek i velká města islámského středověku a později též některá evropská města. Osvětlení zprvu zajišťovaly hořící pochodně, pravidelně rozžíhané ohně v železných klecích a na pánvích nebo olejové lampy, jejichž pozdější zdokonalenou podobou byly argandské lampy.\n\nV době rozvoje moderních měst v 19. století bylo zaváděno plynové osvětlení, zpravidla na sloupech. Například v Brně byla postavena plynárna a zřízeno plynové veřejné osvětlení v roce 1846.\n\nPlynové lampy se obvykle spouštěly (rozsvěcely) a zhášely zásahem lampáře s dlouhou tyčí, který večer i ráno obcházel město. Postava lampáře patří nejen ke staré Praze, ale je zobrazena i v Exupéryho knize Malý princ.\n\nAni v době, kdy již byly do ulic zaváděny obloukové lampy, se plynárenská lobby nevzdávala. V roce 1882 plynárna v Hannoveru při příležitosti sjezdu plynárenských a vodárenských odborníků instalovala nové Siemensovy regenerativní hořáky v Palmgarten. V jiné části města již bylo instalováno osm Křižíkových obloukovek. Podle soudobého tisku dopadlo srovnání pro obloukové lampy dobře.\n\nPoužívaly se také lihové lampy, například v západočeském městě Plasy byla roku 1906 zahájena výstavba veřejného osvětlení lihovými lampami. Po roce 1920 bylo postupně nahrazováno elektrickým.\n\nVe 21. století se z důvodu posílení historické a romantické atmosféry obnovuje nebo udržuje plynové osvětlení v historických částech Londýna, Strassbourgu, Dublinu i Prahy. Renovované plynové lampy se již rozsvěcejí samočinně bez zásahu lampáře.\n\nPoté, co Pavel Nikolajevič Jabločkov vynalezl a František Křižík zdokonalil obloukovou lampu, elektrické osvětlení rychle vytlačovalo plynové. Takzvaná Jabločkovova neboli ruská svíčka měla udělen patent roku 1876, v roce 1878 ji Jabločkov předvedl na Světové výstavě v Paříži. Křižík si svou první inovaci nechal patentovat roku 1878.\n\nV Paříži byla založena zvláštní společnost \"Societé génerale d´Electricité, Procédes Jablochkoff\" k zužitkování vynálezu Jabločkova a elektrickým osvětlením osvětlila pařížskou \"avenue de l'Opera\", zatímco rovnoběžná \"Rue du 4. Septembre\" byla pro srovnání osvětlena plynem. Vyhodnocení ekonomie provozu ukázalo, že elektrické osvětlení bylo asi 6× dražší než osvětlení plynové. Když chtěl Jabločkov získat obloukové lampy pro osvětlování v Rusku, musel celou společnost odkoupit zpět za jeden milion franků.\n\nV roce 1882 dostal Křižík na Mezinárodní elektrotechnické výstavě v Paříži za obloukovou lampu zlatou medaili. Téhož roku osvětlil obloukovkami Hybernskou ulici v Praze.\n\nV roce 1887 zakoupilo město Písek 24 kusů obloukovek a 61 žárovek, které byly napájeny z elektrárny v Podskalském mlýně. Dne 23. června 1887 bylo v Písku uvedeno do provozu první české veřejné elektrické osvětlení celoměstského významu.\n\nPro Zemskou jubilejní výstavu království českého v roce 1891 použil Křižík 226 obloukovek a více než 1400 žárovek. Do té doby už jeho závody vyrobily asi 29 000 žárovek a přes 1400 obloukovek. Ty byly také podle jeho patentů vyráběny v řadě zemí – mimo jiné v USA, v Anglii, Německu, Španělsku, Francii, Rusku i jinde.\n\nV Turnově bylo zřízeno veřejné elektrické osvětlení roku 1905.\n\nVeřejné osvětlení se obvykle používá k souvislému osvětlení všech ulic a průjezdních úseků silnic v obci, někdy jsou osvětleny i parky a podobná místa. Vodítko pro určení vzdálenosti svítidel a intenzity osvětlení poskytují technické normy.\n\nZačátkem 21. století se z důvodu zvýšení bezpečnosti silničního provozu začínají umisťovat speciální výrazná přídavná světla odlišné barvy (např. bílé světlo) nad přechody pro chodce.\n\nSlavnostní osvětlení se užívá k osvětlení významných objektů: kostelů, hradů, historických budov a podobně.\n\nV minulosti oblíbeným světelným zdrojem byla rtuťová výbojka, která se však již pro nové osvětlovací soustavy nepoužívá a pouze dožívá ve starších svítidlech. Oproti sodíkové výbojce má nižší světelnou účinnost (40–60 lm/W), nižší životnost, o málo lepší podání barev a typické modrozelené světlo.\n\nNejrozšířenějším světelným zdrojem pro veřejné osvětlení v ČR je vysokotlaká sodíková výbojka. Hlavním důvodem je její vysoká světelná účinnost (70-130lm/W), poměrně přijatelná cena, vysoká životnost (16000h) a malé rozměry, což usnadňuje konstrukci svítidla. Hlavní nevýhodou je pak typická žlutooranžová barva světla a špatné podání barev.\nDalším v současnosti používaným zdrojem je halogenidová výbojka, jejichž největší výhodou je kvalitní bílé světlo, které ospravedlňuje její nižší světelnou účinnost(80-90 lm/W), kratší životnost a vyšší cenu oproti sodíkovým výbojkám.\n\nOstatní světelné zdroje se v ČR vyskytují poměrně málo, jde hlavně o sodíkové nízkotlaké výbojky a kompaktní zářivky.\n\nVelkou budoucnost potom mají LED, u nichž zatím většímu rozšíření brání jejich cena, která se však s technologickým vývojem postupně snižuje.\n\nOsvětlení se obvykle rozsvěcí na podnět naprogramovaného světelného čidla. Příkon se při zapínání zvyšuje pozvolna a dílčí oblasti se z jednotlivých zapínacích bodů zapínají postupně, aby nedošlo k okamžitému přetížení elektrické sítě.\n\nDálkové sledování provozních stavů osvětlení (zpětná signalizace poruch ze zapínacích míst) nebo dálkové odečty stavu elektroměrů pomocí radiových modemů, pevných telefonních linek, systému GSM atd. se zatím v České republice využívá jen v nepatrném podílu soustav VO.\n\nNěkdy jsou instalovány i regulátory příkonu a tím intenzity osvětlení (stmívače), ale kvůli úsporám jsou obvykle nastaveny na nižší hodnoty stále a nastavení není přizpůsobováno intenzitě dopravy.\n\nStožár je tvořen dříkem a obvykle mívá výložník nebo nástavec, některé sloupy jsou i dvojramenné nebo víceramenné. V dolní části mívá patici, v níž jsou umístěny elektrické rozvody a pojistky. Litinové kryty patic z druhé poloviny 20. století se, podobně jako mříže kanálových vpustí, stávaly oblíbeným artiklem zlodějů, kteří z nich vytvářeli druhotné suroviny. Proto byly patice koncem 20. století nahrazovány plastovými. Podle novějších bezpečnostních norem se již patice s elektrickými rozvody neumisťuje u země, ale obvykle bývají rozvody (přístup k elektrické výzbroji) umístěny v otevírací dutině stožáru v určité výšce nad zemí, například město Brno požaduje výšku dolního okraje otvoru 0,6–0,7 metru nad zemí. Dříky stožárů nemusí mít kruhový průřez, ale mohou být mnohoúhelníkové (hraněné stožáry).\n\nNa stožáry veřejného osvětlení se často umisťují dopravní značky, reklamní panely a plakáty, držáky na prapory nebo jiná výzdoba, odpadkové koše, směrovky městského orientačního systému, označníky zastávek a jízdní řády veřejné dopravy, turistické směrovky a turistické značky. Svítidla se naopak často upevňují na sloupy trolejového vedení nebo rozvodné sítě nn.\n\nObvyklé je také upevňování svítidel na převěsy nad komunikací nebo upevňování výložníků na budovy. Elektrická výzbroj světelného místa pak bývá umístěna v připojovací skříni na přilehlé budově.\n\nRozvaděč zapínacího místa je dálkově nebo místně ovládaný rozváděč s vlastním přívodem elektrické energie a samostatným měřením spotřeby. Napájení svítidel je obvykle řešeno pomocí kabelů zakopaných v zemi, pouze v menších obcích se používá k napájení svítidel umístěných na sloupech sítě nn holých vodičů nebo závěsných kabelů.\n\nProstřednictvím napájecí sítě veřejného osvětlení bývají někdy připojeny i světelné dopravní značky, osvětlení označníků zastávek, světelné výstražné majáčky na dopravních ostrůvcích, osvětlení zastávkových přístřešků, reklamní zařízení, prodejní automaty, veřejné hodiny a podobně.\n\nPřed rokem 1990 příslušelo veřejné osvětlení do kompetence Ministerstva vnitra.\nDnes se k této problematice žádné ministerstvo nehlásí a jeho zřizování a provozování je dobrovolnou aktivitou obcí. Český Zákon o obcích povinnost zajistit veřejné osvětlení explicitně neobsahuje.\n\nZákon o pozemních komunikacích vymezuje veřejné osvětlení obecně jako příslušenství pozemní komunikace, a to konkrétně dálnice, silnice nebo místní komunikace, s výjimkou tzv. průjezdního úseku dálnice a silnice, tedy úseku, kde dálnice nebo sinice prochází zastaveným nebo zastavitelným územím obce, což by mělo být zřejmé z územněplánovací dokumentace. § 25 prováděcí vyhlášky k zákonu o pozemních komunikacích stanoví: „Dálnice a silnice se vždy osvětlují v zastavěném území obcí“. Tato povinnost náleží vlastníku komunikace (státu, kraji), který však v těchto úsecích nemusí být zároveň vlastníkem osvětlení, což může vést k názoru, že by obec (či jiný vlastník osvětlení) mohla od kraje (jako vlastníka komunikace) žádat náhradu nákladů. Je však na volbě a odpovědnosti vlastníka komunikace, jakým způsobem osvětlení komunikace zajistí – může to být též například zřízením vlastního osvětlení nebo odkoupením či pronájmem obecního osvětlení nebo dohodou o spolupráci s možnou úhradou nákladů.\n\nProvozování veřejného osvětlení není povinností obce, protože žádný platný právní předpis obcím neukládá povinnost zavést a provozovat na jejich území veřejné osvětlení. Provozování veřejného osvětlení spadá do výkonu samostatné působnosti obce podle § 35 zákona o obcích. Některé obce v rámci úspory energie provozují osvětlení jen ve večerních a ranních hodinách a na část noci ho vypínají, v některých obcích nebo částech obce není vůbec zřízeno. Zákon neumožňuje uložit veřejnosti (občanům, průchozím) za zřízení či konzumaci této služby žádný poplatek.\n\nHypotetická povinnost obcí zřídit veřejné osvětlení, popřípadě již zřízené osvětlení provozovat, bývá pouze nepřímo a nepřesvědčivě odvozována například ze zásady, že vlastnictví zavazuje (povinnost ze stavebního zákona přikazující o stavbu řádně pečovat), z obecné prevenční povinnosti podle občanského zákoníku (podle níž je každý povinen si počínat tak, aby nevznikaly škody na životě, zdraví osob, majetku a životním prostředí), ze zákonné objektivní odpovědnosti obce za škodu vzniklou následkem závady ve schůdnosti průjezdního úseku silnice, která spočívá v jejích nepředvídatelných změnách (§ 26 odst. 6 a 7 zákona o pozemních komunikacích). Obdobně i v případě účelových komunikacích lze povinnosti vlastníka odvozovat pouze z obecné odpovědnosti, popřípadě z kolaudačních podmínek a povinnosti udržovat stavby a zařízení po celou dobu jejich existence v řádném stavu atd.\n\nDo roku 1989 se o veřejné osvětlení v Československu staraly většinou městské nebo okresní rozpočtové nebo příspěvkové Technické služby. Podle průzkumu provedeného pracovištěm \"Výzkumu veřejného osvětlení\" podniku Tesla Holešovice v letech 1986 a 1987 byla většina osvětlovacích soustav vybudovaných před rokem 1990 asi 2,5násobně předimenzovaná. To bylo ovšem kompenzováno tím, že údržba mnohde velmi zaostávala, takže značný podíl vybudovaných lamp vůbec nesvítil, v některých odlehlejších oblastech, parcích a podobně jich byla nefunkční třeba i převážná většina. Mimoto v letech 1976 a 1981 byl centrálními úřady omezen příděl elektrické energie na veřejné osvětlení o 50 %, limity byly usnesením vlády stanoveny na léta 1984 až 1990. Monopolním výrobcem svítidel byl Elektrosvit Nové Zámky a monopolním výrobcem světelných zdrojů Tesla Holešovice.\n\nV současné době má většina obcí své veřejné osvětlení, ve městech většinou souvislé. Silnice a dálnice mimo zastavěnou část obce se v České republice obvykle neosvěcují.\n\nSloupy, výložníky či převěsy veřejného osvětlení jsou tradičními prvky městského mobiliáře, ale sloupy jsou také překážkami zužujícími chodníky. Často slouží též jako nosiče dopravního, turistického či jiného informačního značení, reklam, uliční výzdoby atd. Přestože se přes několik pokusů nepodařilo přijmout legislativní ochranu proti světelnému znečištění, podařilo se v převážné většině obcí prosadit svítidla, která míří především dolů. Kulová svítidla, mající budit slavnostní, zdobný dojem, jsou od 80. let 20. století umístěna například v centru Prahy (Na příkopě, Národní, Smetanovo nábřeží apod.). Ornamentální zdobnost litinových sloupů byla typická pro období před první světovou válkou, ve 20. století převážily prosté užitkové konstrukce.\n\nVeřejné osvětlení v letech 1989–2000 představovalo 1,16–1,49 % celkové spotřeby elektrické energie ve státě. Celková roční cena za elektrickou energii odebranou pro VO se během tohoto desetiletí zvýšila z 230 miliónů Kč na více než 1 miliardu Kč v roce 1999, roční množství odebrané energie kolísalo mezi 544 a 661 GWh.\n\nCena elektrické energie pro VO v letech 1989–1990 činila 0,40 Kč/kWh, 1991–1992 1,26 Kč/kWh, 1993–1997 1,32 Kč/kWh, 1998–1999 1,53 Kč/kWh, 2000 1,64 Kč/kWh.\n\nOd 1. července 2001 byla pro spotřebu ve VO zavedena dvousložková sazba C 62:\n\nMnoho měst a obcí si zajišťuje správu veřejného osvětlení prostřednictvím městských organizací technických služeb nebo místních dodavatelů. Z dodavatelů s celostátní působností je významná zejména skupina Eltodo.\n\nVe větších městech již mívají správci k dispozici pasport v elektronické podobě s tabulkovými i grafickými mapovými výstupy.\n\nNěkteří vlastníci či správci veřejného osvětlení poskytli integrovanému záchrannému systému k dispozici databázi sloupů veřejného osvětlení (resp. světelných míst) s jejich identifikačními kódy, které tak mohou posloužit ke geografické identifikaci místa zejména tam, kde se v blízkosti nenacházejí číslované budovy. Skupina Eltodo používá v rámci obcí, kde spravuje osvětlení, plechové štítky s vyraženým unikátním kódem, který v Praze tvoří šesticiferné číslo, v jiných obcích zpravidla šestice znaků, kde první dvě písmena vycházejí z názvu obce a dalších pět znaků je pořadové číslo.\n\n5. ledna 2015 rozeslala pražská společnost Strategy One a.s. všem obcím v České republice s počtem nad 2000 obyvatel žádost o informaci podle zákona o svobodném přístupu k informacím, kterou tvořil dotazník zahrnující otázky na rozsah světelného osvětlení (počet světelných bodů, procentuální pokrytí zastavěného území a počet chybějících světelných bodů), průměrné stáří sloupů i svítidel, počty a druhy světelných zdrojů, doba uplynulá od poslední generální opravy, použití inteligentních regulačních systémů, investiční plány pro nejbližších 5 let, podíl pasportizace veřejného osvětlení, instalovaný příkon, roční spotřebu a roční náklady na energii, roční dobu provozu v hodinách, způsob zajištění správy VO a náklady na správu, totéž pro údržbu, a výše ročních investic do VO. Na základě zákonné povinnosti mnoho požádaných obcí poskytnutou informaci zároveň zveřejnilo na internetu, čímž došlo k nebývalému celoplošnému a systematickému zveřejnění informací o veřejném osvětlení v Česku.\n\nDotyčnou společnost Strategy One a.s. si založil v roce 2014 Tomáš Chalupa, bývalý novinář, starosta Prahy 6, poslanec a ministr životního prostředí za ODS, napůl s advokátem Jiřím Linkem, bývalým Chalupovým ministerským poradcem, v jehož advokátní kanceláři firma sídlí, jako konzultační firmu poskytující výhradně privátním klientům své služby v oblasti například energetické politiky, úspor energie, nových technologií nebo politik životního prostředí Česka i EU či podpory českých investic v zahraničí. Statutárním ředitelem Strategy One je Alois Novák, který dříve působil ve vedení firmy SNEO, která spravovala majetek městské části Praha 6 za Chalupova starostování.\n\nPodle odhadu předsedy Společnosti pro rozvoj veřejného osvětlení Jiřího Skály z roku 2016 vlastní města a obce v Česku 1,4 milionu svítidel veřejného osvětlení a hodnota celého systému osvětlení v zemi se odhaduje na 70 miliard korun. Systém podle něj ročně potřebuje investice jednu a tři čtvrtě miliardy, ve skutečnosti jsou roční investice jen v hodnotě 600 milionů.\n\nOd roku 1743 Brno vyjednávalo s Prahou a Vídní o osvětlení brněnských ulic a náměstí. 1. listopadu 1781 bylo v Brně zřízeno 277 lojových svítidel.\n\nV roce 1841 byly nahrazeny olejovými.\n\nV roce 1843 byla založena \"Společnost pro osvětlování plynem\", plynové lampy začaly svítit 1. ledna 1849. Brněnská předměstí dostala plynové osvětlení v roce 1860, předtím se v nich svítilo olejovými lampami nebo byly bez osvětlení. 30. prosince 1896 město plynárnu i veřejné osvětlení převzalo. Při převzetí veřejného osvětlení bylo na ulicích 1870 plynových svítilen a 13 petrolejových. Od roku 1897 se začaly používat Auerovy hořáky, které zvýšily svítivost a snížily spotřebu.\n\nOd roku 1899 byly dvě obloukové lampy před městským divadlem, v roce 1901 bylo na Velkém náměstí postaveno šest elektrických svítilen, v roce 1902 další dvě na Nádražním náměstí. V Brně bylo v roce 1902 na veřejných místech 12 obloukovek, 2148 plynových a 44 petrolejových svítilen. V následujících letech elektrických a plynových svítilen přibývalo.\n\nZa první světové války poklesla výroba plynu, takže dvě třetiny svítilen tak byly vyřazeny z provozu. Nouzové elektrické osvětlení bylo provedeno pouze tam, kde je bylo možno připojit na soukromou přípojku, město energii připojiteli hradilo. V roce 1921 bylo nouzové elektrické osvětlení opět zrušeno a nahrazeno plynovými svítidly. V letech 1921–1930 bylo v Brně včetně částí připojených roku 1919 vybudováno řádné elektrické osvětlení.\n\nSprávu veřejného i slavnostního osvětlení v Brně nyní zajišťují Technické sítě Brno, a. s. 31. prosince 2004 provozovaly 37 218 světelných míst, z toho 35 112 vlastních a 2106 obstaravatelsky. Roční provozní doba je 4100 hodin, roční spotřeba cca 15GWh a průměrný příkon 94 W na světelné místo. V rámci osmiletého plánu obnovy je investováno 50–60 milionů korun ročně.\n\nTS Brno provozují také 500 světelných míst slavnostního osvětlení, které má například kostel sv. Petra a Pavla, kostel sv. Tomáše, kostel sv. Jakuba, Červený kostel, Husovický kostel, bazilika Nanebevzetí panny Marie na Mendlově náměstí, kostel na Kapucínském náměstí a hrad Špilberk.\n\nMěsto Brno má pro veřejné osvětlení stanoveny městské standardy.\n\nSprávci osvětlení jsou nejčastěji samy obce nebo městské organizace technických služeb. Prakticky jedinou společností nadregionálního významu, která se zabývá správou a údržbou veřejného osvětlení, je skupina Eltodo.\n\nSkupina je průkopníkem na poli systematického označování stožárů VO a jiných světelných míst unikátními evidenčními čísly, která umisťuje na profilovaných kovových štítcích. V Praze jsou evidenční čísla šesticiferná, přičemž první číslice u běžných lamp znamená číslo městského obvodu (samostatné řady čísel nezávisle na obvodu mají světla pro přisvětlení přechodů a slavnostní osvětlení). \n\nSkupina Eltodo si barevnými značkami na spodních či bočních částech svítidel označuje použité světelné zdroje. Tvar (obdélník, kruh, trojúhelník, čtverec, půlkruh) označuje příkonovou řadu a barva (červená, zelená, šedá, černá) značí světelně technické parametry. Aby byly značky viditelné z úrovně terénu i na vysokých stožárech, mají základní rozměr 70 mm.\n\nMediálně významnější problémy měla v Liberci, kde město roku 2012 od patnáctileté smlouvy na léta 2006–2021, týkající se veřejného osvětlení a dopravní signalizace, odstoupilo kvůli údajnému neplnění spočívajícím v dodání méně kvalitní ústředny dopravní signalizace, ale soud předběžným opatřením rozhodl, aby správu vykonávala firma Eltodo dále. Eltodo považovalo odstoupení od smlouvy za účelové a neplatné. Na čas byla správa osvětlení od května 2013 předána firmě ELMOS LIBEREC s.r.o., ale s počátkem srpna 2015 město na základě uzavřeného smíru, jímž byl uzavřen dosud trvající spor o platnost smlouvy, předalo servis a údržbu zpět společnosti Eltodo-Citelum, zatímco správu a rozvoj si ponechalo samo město.\n\nV Praze patnáctiletá smlouva s firmou Eltodo-Citelum vyvolala kontroverze tím, že do firmy jako manažer nastoupil bývalý primátor Jan Koukal, za jehož vedení město smlouvu uzavřelo. Smlouva končila s rokem 2013 a poté byla třikrát o rok prodloužena. Skupina se pokusila ve výběrovém řízení prosadit prostřednictvím společnosti Eltodo Osvetlenie. Ta byla nejprve vyloučena kvůli příliš nízké ceně, poté zásahem ÚOHS do soutěže vrácena, byla vyhodnocena jako vítěz a následně bylo výběrové řízení zrušeno a město svěřilo správu osvětlení od roku 2017 vlastní městské společnosti (podrobně v článku Veřejné osvětlení v Praze).\n\nV Ústí nad Labem bylo ke konci roku 2014 celkem 11 695 světelných bodů VO, 182 zapínacích míst, 276 svítidel slavnostního osvětlení, 168 svítidel přisvětlení přechodu, troje veřejné hodiny, 170 svítidel speciálního osvětlení a jedno energetické zařízení. Pokrytí zastavěného území odhadují na 99 %, chybělo přibližně 123 světelných bodů. 11 453 svítidel jsou sodíkové výbojky, 268 ks metal-halogenidové výbojky, 413 zářivky, 103 LED a 72 žárovky, celkový instalovaný příkon je 1,339 944 MW, roční spotřeba 5483 MWh za cca 16,328 milionu Kč včetně DPH. Na investice je vyčleněno stabilně 7 milionů Kč ročně, přičemž v roce 2014 bylo vynaloženo 3 miliony Kč na obnovu VO a 1,6 milionu na zřízení nového VO. Na správu, údržbu obnovu bylo za roku 2014 vynaloženo necelých 25,9 milionu Kč. Správu vykonává Eltodo-Citelum s.r.o. na základě smlouvy na dobu určitou do konce roku 2020.\n\nV závorce uveden přibližný počet světelných míst v obci podle stavu prezentovaného na webu skupiny v roce 2006, není-li uveden novější zdroj. Světelné místo je stavební prvek v osvětlovací soustavě (stožár, osvětlovací výložník, převěs) vybavený jedním nebo více svítidly.\n\nELTODO-CITELUM, s. r. o. spravovala veřejné osvětlení\n\nELTODO Louny, s. r. o. spravovala veřejné osvětlení v oblasti na sever od Prahy v obcích Louny (2300), Dobroměřice (200), Libčeves (240), Chožov (120), Slavětín (140), Černčice (270), Smolnice (140), Ročov (240), Brázdim (98) a Mšeno (190).\n\nOsvětlení Týnec, k. s. spravovala veřejné osvětlení v oblasti na jih od Prahy, zvláště v dolním Posázaví, v obcích Čerčany (250), Kunice (130), Řehenice (83), Bukovany (61), Lštění (100), Poříčí nad Sázavou (150), Týnec nad Sázavou (800), Lešany (130), Chlístov (50), Olbramovice (77), Krhanice (140), Čtyřkoly (90), Pyšely (210), Slapy (135), Líšnice (94), Chrášťany (84) a Drahelčice (81).\n\nCITELUM, a. s., společnost skupiny Eltodo, spravovala veřejné osvětlení\n\nELSYMO, s. r. o., společnost skupiny Eltodo, spravovala veřejné osvětlení v oblasti Jižní Moravy v obcích Rajhrad (313), Vojkovice (160), Pasohlávky (116), Šlapanice (737), Moutnice (100), Židlochovice (400), Vracov (375), Ostrožská Nová Ves (241), Uherský Ostroh (500) a Bzenec (850).\n\nPodle informace vystavené na webu skupiny v lednu 2017 správu a evidenci osvětlení vykonávají společnosti ELTODO-CITELUM, s.r.o. a ELTODO OSVETLENIE, s.r.o. Kompletní seznam zakázek či referencí však již skupina na webu nemá. Pouze v nabídkovém letáku pro službu správy veřejného osvětlení je nepodrobná mapka republiky, v níž je uvedeno, že Eltodo vykonává přenesenou správu veřejného osvětlení ve více než 350 lokalitách. Barevné body se poněkud slévají a popsány jsou jen významnější obce, k barevnému rozlišení jednotlivých společností či provozů nejsou uvedeny vysvětlivky, z mapy je však zřejmé, že například v Plzeňském a Karlovarském kraji skupina nemá žádné zakázky. Z mapy lze vyčíst tato místa:\n\nPodle článku z roku 2016 se o rekonstrukce i provozování systémů veřejného osvětlení zajímají energetické společnosti. Společnost ČEZ nabízí i možnost, že systém osvětlení v obci odkoupí a bude ho provozovat, takto modernizovala osvětlení na 80 místech a spravuje nebo vlastní 18 tisíc svítidel, převážně v obcích a menších městech. Podle mluvčího ČEZu lze modernizací osvětlení dosáhnout úspor až 60 %. Článek z roku 2012 uváděl, že ČEZ na poli veřejného osvětlení působí již 11 let a veřejné osvětlení ve správě ČEZ je ve více než 180 městech a obcích ČR, v roce 2011 se počet světelných bodů rozrostl na 18 723 a skupina ČEZ se tak stala jedním z největších poskytovatelů těchto služeb v ČR. Podle mapy referencí tuto činnost soustřeďuje zejména do Plzeňského kraje, několik míst je v Karlovarském a Středočeském kraji, po jednom místě v Ústeckém, Libereckém, Hradeckém a Vysočině, více míst v Olomouckém a Moravskoslezském kraji. Jako nejvýznamnější reference z oblasti provozování veřejné osvětlení uvádí město Fulnek (od roku 2013, 940 světelných bodů a 20 zapínacích míst) a obec Bolatice (2013, 554 světelných bodů) v Moravskoslezském kraji. V Moravskoslezském kraji dále provozovala podle článku z roku 2012 osvětlení v obcích Jindřichov, Markvartovice, Dobratice, Kozmice, Mokré Lazce a Sedlnice, v Olomouckém kraji v obcích Mohelnice, Velká Bystřice, Potštát, Dřevohostice, Opatovice, Prosenicích, Soběchlebech, či Rakov. Činnost má rozdělenu do třech regionů: Západ, Střed a Východ.\n\nVe většině ostatních měst spravují osvětlení městské příspěvkové organizace nebo městské obchodní společnosti.\n\nKrajská města (řazena dle počtu obyvatel):\nOkresní města:\n\nDalší města:\n\nV poslední době je věnována pozornost světelnému znečištění. Světelným znečištěním se podle Zákona o ochraně ovzduší (86/2002 Sb.) rozumí „viditelné záření umělých zdrojů světla, které může obtěžovat osoby nebo zvířata, způsobovat jim zdravotní újmu nebo narušovat některé činnosti a vychází z umístění těchto zdrojů ve vnějším ovzduší nebo ze zdrojů světla, jejichž záření je do vnějšího ovzduší účelově směrováno“.\n\nHlavním uváděným důvodem ochrany bývá umožnit astronomická pozorování, noční osvětlení odrážející se od oblačnosti také narušuje denní režim a orientaci některých druhů živočichů. Podle RNDr. Jana Hollana ze Sekce pro temné nebe České astronomické společnosti \"„světelné znečištění ohrožuje bezpečnost řidičů a chodců, ruší spánek obyvatel, okrádá všechny (zvláště děti) o krásu nočního nebe, zabíjí hmyz a ptáky, decimuje živočichy aktivní v noci. Současně je projevem největšího plýtvání elektřinou, se kterým se lze běžně setkat“\"\n\nPodle původního návrhu měl Zákon o ochraně ovzduší a jeho prováděcí vyhláška velmi striktně zakazovat jakákoliv svítidla, která by vyzařovala směrem nahoru (do horní poloviny prostoru). Nakonec v zákoně ve vztahu ke světelnému znečištění zůstalo jen právo obcí regulovat vyhláškou promítání světelných reklam a efektů na oblohu. Poslední novelou bylo zcela vypuštěno.\n\nNěkteré oblasti s nízkým světelným znečištěním, oblasti tmavé oblohy, jsou před ním chráněny jako tzv. rezervace tmy. V Česku byla roku 2009 vyhlášena přeshraniční Jizerská oblast tmavé oblohy (osada Jizerka proto nemá veřejné osvětlení), v roce 2013 přeshraniční Beskydská oblast tmavé oblohy a v roce 2014 Manětínská oblast tmavé oblohy.\n\n\nSměrnice a doporučení Mezinárodní komise pro osvětlování (CIE).\n\n\n"}
{"id": "119112", "url": "https://cs.wikipedia.org/wiki?curid=119112", "title": "Seč (okres Plzeň-jih)", "text": "Seč (okres Plzeň-jih)\n\nObec Seč (dříve také \"Seteč\", německy \"Setsch\") se nachází v okrese Plzeň-jih, kraj Plzeňský. Leží v údolí zhruba 20 km jižně od města Plzně a 3 km západně od města Blovice. Žije zde obyvatel. Obec se nachází nedaleko silničního tahu Plzeň – České Budějovice.\n\nNejstarší písemné zmínky o obci Seč pocházejí z let 1318–1319, kdy jsou zmiňováni vladykové Oldřich a Předík ze Setče. V roce 1358 je poprvé ve vsi zmíněn farní kostel pod patronátem místních vladyků. V roce 1403 se jeden z těchto šlechticů, Oldřich ze Setče, stal seteckým farářem a později dokonce děkanem rokycanského kraje. Další z členů rodiny, Jan ze Setče, byl ve stejné době plzeňským arciděkanem. Je pravděpodobné, že kostel a vladycké sídlo v této době tvořily společný opevněný celek.\n\nRoku 1437 je v Seči naposledy zmíněn vladyka Přech ze Setče. V dalších desetiletích se v držení Seče vystřídala řada drobných vladyků, přičemž si tento statek nárokovali také majitelé nedalekého hradu Vlčtejna. Koncem 15. století je například doloženo přepadení dvora v Seči, patřícího Václavovi z Pejru, Bořivojem z Donína, majitelem Vlčtejna. V první polovině 16. století se dostal setecký statek do rukou vladyků Netunických z Nebílov. Roku 1543 patřila ves vladykovi Jiříkovi Netunickému z Nebílov a na Seči. Ve stejném roce svěřil Jiřík Netunický z Nebílov statek Seč své neteři, panně Dorotě z Tryclaru a na Seči. Při dvoru je tehdy doložena vrchnostenská krčma. Stejně jako sousední vsi Blažtice a Sádek zůstávala ves Seč po husitských válkách trvale vylidněna. Blažtice a Sádek dokonce zanikly a jejich pozemky připadly částečně k Seči a částečně k nedaleké vsi Chlum. V Seči došlo ve stejné době k zániku samostané farnosti, přičemž zdejší kostel byl připojen jako filiální k farnosti blovické.\n\nV roce 1545 prodali bratři Jiřík a Albrecht Netuničtí z Nebílov svůj majetek v Seči, Blažticích a Sádku bratrům Zikmundovi a Václavovi z Tryclaru. V kupní smlouvě, opsané do \"Desk zemských\", se předmět prodeje popisuje následovně\": „...Seč tvrz, dvuor s poplužím a ves, Sádek ves pustau a dvuor poplužní pustej, ves pustau Blazdice a dvuor poplužní pustej s poplužím, s dědinami, lukami, lesy, porostlinami, potoky, rybníky, kurmi, vejci, robotami a poddanými a právem podacím kostelním v Seči, mlejnem, tudíž s krčmau se vším, s poustkou...“\" Místní tvrz je v Seči zmíněna také v roce 1555, kdy ji Zikmund z Tryclaru společně s dalším majetkem odkazuje své manželce Anně. Část Seče – například vrchnostenská krčma – byla ale ve stejné době majetkem Kryštofa z Roupova, pána na nedalekém hradě Vlčtejn. Mezi Kryštofem z Roupova a vladyky z Tryclaru pokračovaly v polovině 16. století spory kvůli oboustranným majetkovým nárokům na setecký vrchnostenský dvůr. V roce 1588 prodal Kryštof z Roupova vlčtejnské panství Janu Hradišťskému z Hořovic. Prostřednictvím dcery Markéty přešlo celé vlčtejnské panství po Janově smrti na jeho zetě Petra Tobiáše Karla ze Svárova. V této době patřila již k Vlčtejnu pravděpodobně celá Seč, včetně tvrze a dvora.\nBěhem třicetileté války byla Seč majetkem Lidmily Karlové ze Svárova a jejího manžela Adama Laubského z Lub. V roce 1654, kdy došlo v Čechách k sepsání \"Berní ruly\", žilo v Seči pouhých pět hospodářů – jeden půlsedlák (krčmář), dva chalupníci a dva domkáři. V dalších třinácti letech pokračoval postupný zánik obce Seč, ve vsi se během dvanácti let 1657–1669 nenarodilo žádné dítě. Někdy v této době také vyhořel středověký kostel, přičemž z něho zůstala pouze zvonice a část zdiva v prostoru presbytáře.\n\nNejstarší zpráva o pouti v Seči u Blovic je uvedena v zápise rokycanského radního protokolu, pořízeném dne 1. října 1588 (sobota po sv. Jeronýmovi). V zápise je uvedeno, že Kateřina, manželka tymákovského pastýře, byla na zpáteční cestě ze sečské poutě u Šťáhlav chycena Vítem, poddaným rytíře Karla Kokořovce z Kokořova, a odvedena do vězení ve Šťáhlavicích. Další zmínky o Seči jako mariánském poutním místě se objevují až poté, co 16. července 1665 koupil zdejší statek od Lidmily Laubské roz. ze Svárova hrabě Pavel Morzin. Společně se Sečí nakoupil v západních Čechách dvory v Dolní Lukavici, Řenčích, Chlumčanech, Kbelnici a na Chlumu. V době baroka a rekatolizace se Seč postupně stala vyhlášeným poutním místem. Poutě sem byly pořádány také po celé nadcházející 18. století. Cílem procesí, nejprve z Dolní Lukavice a později z celého širokého okolí, byly socha a obraz \"Setecké madony.\" 158 cm vysoká gotická soška Madony ze Seče měla z doby kolem roku 1350 pro region jižního Plzeňska stejný význam jako Plzeňská madona pro město Plzeň.\n\nDůležitý základ ke vzniku budoucího poutního místa přitom položili ještě před prodejem seteckého statku Morzinům Karlové ze Svárova, majitelé Vlčtejna. Jde především o Kryštofa Rudolfa nejstaršího Karla ze Svárova. Právě on, společně s manželkou Kateřinou Eleonorou, do kostela v roce 1659 věnoval nový poutní obraz Setecké madony. Dar, o kterém se věřilo, že je obdařen zázračnou mocí, byl opatřen následujícím textem: \"„Tento obraz gest od nas tuto nadepsanych manželuw w toto mjsto dany przedně ke cti a chwale Negswětegssy Rodiczky Božj a pro pamatku utikagicze se czastokrate k zazracznemo obrazu neb statui kostelyczka tohoto, že patrně a zgewně  rzycty mužem, kterak w potrzebach nassych wsselyke pomocy  w trapenich potesseny w nemocech pozdraweny a in Sumo we wsselikych nedostatcych nassych hojného Božského požehnanj skrze orodowanj týž panenky dlice w tomto swatem mjstě sau sobě wždy uprosyly a dosahly z czehož buď gmeno Božj a též kralowny ragske pochwaleno. Amen. Letha Paně 1659, 18. dne mesycze Brzezna.“\"\n\nTeprve za Jana Rudolfa Morzina, v roce 1692, se podařilo obnovit samostatnou seteckou farnost. Nově zřízený farní dvůr byl pravděpodobně umístěn do míst, kde ve středověku stávalo vladycké sídlo s původní tvrzí. Středověký kostel byl v letech 1691–1737 postupně nahrazen novým, barokním chrámem. Autor plánů a stavby je neznámý, občas bývá zmiňován plzeňský stavitel Jakub Auguston nebo někdo z jeho spolupracovníků. Nový farní chrám byl počátkem 18. století zasvěcen \"Zázračné rodičce Boží\", zároveň byl označován jako kostel \"Rodičky Boží Setecké\" nebo \"Panny Marie Setecké\". Koncem téhož století měl již dnešní zasvěcení – \"Nanebevzetí Panny Marie\". Do hmoty barokního chrámu byla zapracována zvonice pocházející ze staršího seteckého kostela.\n\nSynovec Jana Rudolfa Morzina, Ferdinand Maxmilián, se po sňatku v roce 1714 dočasně usadil s manželkou Annou Kateřinou Novohradskou z Kolovrat na setecké tvrzi. Seč se tak po staletích opět stala samostatným šlechtickým sídlem. Šlo nejspíš o novější seteckou tvrz, zmiňovanou poprvé v kupní smlouvě z roku 1545. Za Ferdinanda Maxmiliána Morzina jsou na seteckém dvoře doloženi šafář, forejt, hamlknecht, klíčnice, kočí, komorník a komorná, koníř, krumplířka, kuchař, kuchyňský písař, kulmistr, lokaj, obroční, pekař, sedlář a zahradník.\n\nV roce 1726 se Ferdinand Maxmilián Morzin s rodinou přestěhoval do Dolní Lukavice, přičemž v Seči nadále existoval významný poplužní dvůr. V první polovině 18. století na tomto dvoře sloužilo třicet lidí. Zároveň se pomalu zvyšoval počet obyvatel Seče. V první polovině 18. století zde žilo jedenáct hospodářů. V roce 1790 již bylo ve vsi šestačtyřicet domů a v roce 1833 třiapadesát domů s 358 obyvateli. Někdejší tvrz Ferdinanda Maxmiliána Morzina byla kolem roku 1760 přestavěna na sýpku.\n\nV Seči existovala na přelomu 17. a 18. století celá řada řemesel. Zlé časy způsobené válkami přečkala pouze vrchnostenská krčma, o které máme nejstarší zmínky ve druhé polovině 16. století, a také mlýn na Velkém rybníce. Zatímco mlýn je možné najít stále na původním místě, vejsadní krčma se v průběhu 2. poloviny 17. století několikrát stěhovala. Do budovy krčmy vystavěné na náklad vrchnosti roku 1668 byla v roce 1692 umístěna obnovená setecká fara a dnes se zde nově nachází obecní úřad. Dalšími řemeslníky v Seči na přelomu 17. a 18. století byli cvokař (později kovář), kolář, kramářka, krejčí, pasák, ponocný, švec, tesař, tkadlec a zedník. Na počátku 18. století je poprvé v Seči zaznamenána škola a špitál pro čtyři chudé. Zatímco školáci se učili v chalupě panského pekaře, zvané \"„pekárna“\" proti farnímu kostelu, pro špitál byla vystavěna samostatná budova jižně kostela. Tato budova stávala v místě dnešní odbočky silnice do Zdemyslic až do první poloviny 20. století.\n\nOd roku 1794 patřila Seč spolu s celým panstvím Dolní Lukavice rodu Schönbornů. Později se statek stal svěřeneckým majetkem. Karel, říšský hrabě Schönborn nejprve pronajal dvůr Seč Antonínu Klenkovi z Vlastimilu. V roce 1905 prodal Schönborn prostřednictvím inzerátu setecký statek Františku Hozmanovi, dosavadnímu nájemci velkostatku v Žihobcích, a ponechal si pouze patronát nad farním kostelem Nanebevzetí Panny Marie.\n\nV době vlády Ferdinanda Maxmiliána Morzina byla na okraji Seteckého lesa, při cestě ze Seče do Chocenického Újezda, postavena poutní barokní kaplička, zasvěcená sv. Barboře. Vystavěna byla nad nezamrzajícím pramenem, kterému je přisuzována schopnost léčit oční a jiné nemoci. Od roku 1905 převzal patronát nad kapličkou nový majitel seteckého dvora, František Hozman. Rodina Hozmanových se o stavbu starala i v dalších sto letech a přes nepřízeň doby ji trpělivě obnovovala. Roku 1928 byla zavedena procesí ke sv. Barboře o svatodušním pondělí. Při založení kaple byly v jejím sousedství zřízeny dvě podružské chalupy. Do jedné z nich byl vrchností usazen poustevník, jenž měl za úkol starat se kapličku, zvonit a pečovat o poutníky, kteří místo v průběhu roku navštívili. Jméno jednoho z těchto poustevníků je známo – v setecké matrice z roku 1724 je zaznamenáno, že zemřel \"„Jan Moucha jinak Pečenka, někdejší chalupník sečský, nyní skutečný poustevník u sv. Panny a mučednice Barbory blíž Dobré Vody, starý okolo 60 let.“\"\n\nMadoně Setecké byla zasvěcena 35. kaple na Svaté cestě z Prahy do Staré Boleslavi, založené jezuity roku 1674. Reprodukce ilustrace z kaple Panny Marie Setecké se přitom zachovala ve spisu plzeňského jezuitského historika Jana Tannera z roku 1679, nazvaném \"Swatá cesta z Prahy do Staré Boleslawě\".\n\n"}
{"id": "119113", "url": "https://cs.wikipedia.org/wiki?curid=119113", "title": "Vyšehoří", "text": "Vyšehoří\n\nObec Vyšehoří () se nachází v okrese Šumperk v Olomouckém kraji. Žije zde obyvatel.\n\n\nV katastru obce jsou evidovány tyto kulturní památky:\n\n\n"}
{"id": "119114", "url": "https://cs.wikipedia.org/wiki?curid=119114", "title": "Bystřice pod Lopeníkem", "text": "Bystřice pod Lopeníkem\n\nObec Bystřice pod Lopeníkem se nachází v okrese Uherské Hradiště ve Zlínském kraji. Žije zde obyvatel. Obcí protéká potok Bystřička (někde uváděný jako Nivnička) a do ní se zhruba v polovině obce vlévá Pivný potok. Část obce patří do CHKO Bílé Karpaty. V létě roku 2016 zde bylo otevřeno Bystřické muzeum lidové architektury. V okolí obce vyvěrá 36 studánek. Je jednou z pěti obcí, která patří do mikroregionu Východní Slovácko. V roce 2004 byla vybudována od konce obce asfaltová cyklostezka vedoucí skoro až k motorestu Rasová.\n\nPrvní písemná zmínka o obci pochází z roku 1405.\n\n\nStřed obce leží v průměrné výšce 360 m n. m. Katastr se rozkládá v nadmořské výšce 330 ( okolí přehrady Ordějov) až 698 m n. m. (Vysoký vrch), který se vypíná jihovýchodně nad obcí směrem k Mikulčinu vrchu.\n\n"}
{"id": "119115", "url": "https://cs.wikipedia.org/wiki?curid=119115", "title": "Kornatice", "text": "Kornatice\n\nObec Kornatice se nachází v okrese Rokycany v Plzeňském kraji, při Kornatickém potoce zhruba pět kilometrů severozápadně od Spáleného Poříčí a devět kilometrů jižně od Rokycan. Žije v ní obyvatel. Jihozápadně od obce probíhá železniční trať 175 Rokycany–Nezvěstice (zastávka \"Kornatice\").\n\nPrvní písemná zmínka o obci pochází z roku 1368 (\"Conraticz\"). Roku 1379 je zmiňována jako \"Cunraticz.\"\n\n\n"}
{"id": "119116", "url": "https://cs.wikipedia.org/wiki?curid=119116", "title": "Drozdov (okres Beroun)", "text": "Drozdov (okres Beroun)\n\nObec Drozdov se nachází v okrese Beroun ve Středočeském kraji, asi 7 km severozápadně od města Hořovice. Žije zde obyvatel.\n\nPrvní písemná zmínka o obci pochází z roku 1368. Obec byla pojmenována po šlechtickém rodu Drozdů.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Drozdov \"(786 obyvatel)\" byly v roce 1932 evidovány tyto živnosti a obchody: 3 obchodníci s dobytkem, holič, 3 hostince, chemická továrna, 2 koláři, konsum Včela, kovář, 2 obuvníci, pekař, obchod s lahvovým pivem, pokrývač, 2 porodní asistentky, rolník, řezník, 3 obchody se smíšeným zbožím, spořitelní a záložní spolek pro Drozdov a Třenice, trafika, 2 truhláři, zednický mistr.\n\n\nDopravní síť\n\nVeřejná doprava 2011\n"}
{"id": "119117", "url": "https://cs.wikipedia.org/wiki?curid=119117", "title": "Skršín", "text": "Skršín\n\nSkršín () je obec, která se nachází v okrese Most v Ústeckém kraji. Skršín leží zhruba 10 km jihovýchodně od města Mostu pod Skršínským vrchem (389 m). Obcí prochází silnice I/15 z Mostu na Lovosice. Než byl postaven obchvat, procházela obcí i silnice I/28 na Louny. Přes obec vede zeleně značená turistická stezka z Bedřichova Světce na Dobrčice a Lužici. Skršín leží na území CHKO České středohoří na jeho západní hranici. Ke Skršínu náležejí ještě osady Dobrčice a Chrámce. Žije zde obyvatel.\n\nPrvní písemná zmínka o obci pochází již z roku 1100. Roku 1102 daroval Vršovec Nemoj ves Skršín vyšehradskému kostelu (\"Scrisin\"). V roce 1436 daroval ves a dvůr císař Zikmund Jakoubkovi z Vřesovic. Po něm ji vlastnil jeho vnuk Jindřich. V 17. století se jako majitelé Skršína uvádějí vladycký rod z Dubnice. Od roku 1717 patřil Skršín k chotkovskému panství Bělušice. Jeho součástí zůstal až do roku 1848. Po roce 1850 se stal osadou obce Kozly v tehdejším okrese Teplice. Patřil do farního obvodu Bečov a škola byla v Bedřichově Světci. Ve 20. letech 20. století se Skršín osamostatnil. V letech 1896-1935 byl Skršín v okrese Duchcov, poté až do roku 1960 v okrese Bílina a od roku 1960 je součástí okresu Most.\n\nTradiční obživou obyvatel bylo zemědělství a ves si zemědělský charakter podržela dodnes. Na počátku 20. století byl u obce lom na křemen.\n\n\n\n"}
{"id": "119118", "url": "https://cs.wikipedia.org/wiki?curid=119118", "title": "Veliš (okres Jičín)", "text": "Veliš (okres Jičín)\n\nObec Veliš se nachází v okrese Jičín v Královéhradeckém kraji, zhruba 4 km jihozápadně od Jičína na jižním svahu stejnojmenného vrchu Veliš. Žije zde obyvatel. V obci je pošta, obecní knihovna, soukromá základní škola, mateřská škola a dvě zastávky autobusů pro přímé spojení do Libáně, Jičína, Nové Paky i Prahy.\n\nJméno Veliš označovalo \"Velechovo sídlo\", od vsi je údajně přejal i kopec a později na něm vybudovaný hrad. První písemná zmínka o obci pochází z roku 1143.\n\nJe to vesnice typu „okrouhlice“ s rybníčkem na návsi, původně upraveným z pramenů a bažiny. Jako majitelé jsou uváděni např. rody Vartenberků, Trčků z Lípy, Thurn-Taxisů, Smiřických, Valdštejnů a Šliků. Zejména po roce 2005 byla v obci provedena řada úprav: např. bylo vybudováno sportovní hřiště, rozšířeno veřejné osvětlení, upravena náves a opraven areál kostela sv. Václava.\n\nVeliš je členem svazku obcí \"Mariánská zahrada\", založeného v roce 2004 na území barokně komponované krajiny bývalého panství Šliků jihozápadně od Jičína.\n\nV roce 2014 zde žilo 188 obyvatel, v roce 2019 se uvádí 197.\n\n\n\n\n"}
{"id": "119119", "url": "https://cs.wikipedia.org/wiki?curid=119119", "title": "Ctětín", "text": "Ctětín\n\nObec Ctětín se nachází v okrese Chrudim, kraj Pardubický. Součástí obce jsou i vesnice Bratroňov, Strkov a Vranov. Žije zde obyvatel.\n\nPrvní písemná zmínka o obci pochází z roku 1381.\n\n"}
{"id": "119120", "url": "https://cs.wikipedia.org/wiki?curid=119120", "title": "Rokytňany", "text": "Rokytňany\n\nObec Rokytňany se nachází v okrese Jičín v kraji Královéhradeckém. Žije zde obyvatel.\n\n\nPrvní písemná zmínka o obci pochází z roku 1381.\n\n"}
{"id": "119121", "url": "https://cs.wikipedia.org/wiki?curid=119121", "title": "Traplice", "text": "Traplice\n\nObec Traplice se nachází ve Zlínském kraji, 10 km severozápadně od Uherského Hradiště. Žije zde obyvatel.\n\nPrvní písemná zmínka o obci je v darovací listině krále Přemysla Otakara I. ze dne 27. listopadu 1228. Obec oslavila 20. srpna 1978 750. výročí založení a zároveň otevřela novou budovu základní školy. V roce 1976 byla postavena kuželna místo nevyhovujících šaten tělovýchovné jednoty. V roce 2003 oslavil místní hasičský sbor 100 let činnosti. V roce 2007 oslavila TJ Traplice 75 let. V roce 2009 byla dokončena výstavba kaple Panny Marie Růžencové financovaná výhradně ze sbírek mezi místním obyvatelstvem.\n\nSamospráva obce od roku 2016 vyvěšuje 5. července moravskou vlajku.\n\n\n\n"}
{"id": "119122", "url": "https://cs.wikipedia.org/wiki?curid=119122", "title": "Vonoklasy", "text": "Vonoklasy\n\nVonoklasy je obec nacházející se v okrese Praha-západ ve Středočeském kraji. Žije zde obyvatel.\n\nVonoklasy se nacházejí v chráněné krajinné oblasti Český kras, jihozápadně od Prahy, směrem ke Karlštejnu, prochází jimi několik turistických tras. Přestože je obec na dohled Berounce (přibližně dva kilometry vzdušnou čarou směrem na sever), dělí ji více než sto dvacet metrů nadmořské výšky.\n\nVonoklasy (v některé historické literatuře též \"Uněklasy\") leží v místě, které Češi obývali již v předpřemyslovských dobách, archeologicky je však potvrzeno osídlení až v jedenáctém století našeho letopočtu. První písemný záznam o vsi (\"in villa Omeclas\") se dochoval v dokumentu, kterým král Přemysl Otakar I. v roce 1227 potvrzuje držbu osmnácti jiter (přibližně deseti hektarů) půdy kapli svatého Václava na Pražském hradě.\n\nPodle nejstarších záznamů vystupovaly Vonoklasy společně s nedalekými Solopisky, které byly roku 1630 odkoupeny zbraslavským klášterem, avšak roku 1785 se opět sloučily; ještě v tomto období ve Vonoklasech bydlívaly desítky obyvatel. Patrně největší byla obec těsně před první světovou válkou, kdy byla spojena s obcemi Roblín a Kuchařík a dle sčítání obyvatelstva k ní náleželo téměř sedm set obyvatel. Od vzniku Československé republiky je ve Vonoklasech hlášeno kolem čtyř set občanů.\n\nStejně jako stovky dalších obcí v Čechách ani Vonoklasy neunikly návštěvě a rabování Švédů během třicetileté války, poprvé v roce 1639, podruhé roku 1648, a Francouzů roku 1741. Nicméně, podle dobových údajů, vesnice Žebrák v polovině cesty mezi Prahou a Plzní na tom byla, aspoň v případě švédských nájezdníků, podstatně hůře.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Vonoklasy \"(390 obyvatel)\" byly v roce 1932 evidovány tyto živnosti a obchody: bednář, obchod s dobytkem, 2 hostince, krejčí, obchod s lahvovým pivem, 8 rolníků, řezník, 2 obchody se smíšeným zbožím, truhlář.\n\nObec se pozvolna rozvíjí. Postupně je zaváděna kanalizace, opravuje se vodovod a hovoří se o plynu, došlo k rekonstrukci hospody a dětského hřiště. V obci je též prodejna smíšeného zboží, sídlí zde mnoho podnikatelů, obec má fotbalové hřiště.\n\nV jihozápadní části Vonoklas se staví moderní vily a vilky, další domy se staví a rekonstruují v celé obci. Zastupitelstvo deklarovalo snahu o orientaci na rozvoj služeb spojených s turistickým ruchem, ochrany životního prostředí a kvalitního bydlení občanů.\n\nSamotná obec leží ve velmi výškově členité oblasti. Nejbližším centrem, dopravním, nákupním, snad i vzdělávacím a kulturním, je obec Černošice. Nejbližší okolí Vonoklas je tvořeno třemi vesnicemi, Solopisky, z nichž odbočuje jediná silnice do Vonoklas, a Karlík a Roblín, s nimiž Vonoklasy spojují lesní cesty. Zatímco Karlík a Solopisky leží pod kopcem, Roblín má téměř stejnou nadmořskou výšku. V blízkosti Vonoklas jsou i dvě menší města: Černošice a Dobřichovice.\n\nK západnímu okraji vesnice zasahuje přírodní rezervace Karlické údolí a jihozápadně od vsi leží přírodní památka Krásná stráň.\n\nVonoklasy se, vzhledem ke své poloze, nemohly pyšnit žádným poctivým hradem. Na počátku sedmnáctého století byla aspoň vystavěna tvrz. Žel, není známo, kdy zanikla.\n\nPrvní mlýn, respektive mlýniště, se poprvé zmiňují v souvislosti s Vonoklasy v letech 1661 a 1662. Jedná se však pouze o záznam, na který nenavazují žádné další, zřejmě byl zničen. Další zmínka je datována roku 1733, kdy se stavěl (další) mlýn, aniž by však bylo popsáno o jaký mlýn se jednalo. Tento mlýn počátkem devatenáctého století vyhořel a na jeho místě byl postaven mlýn nový. Až do roku 1859 několikrát změnil majitele, ale stále na něm bylo hospodařeno, teprve roku 1860, poté, co byl třikrát během krátké doby prodán, byla na něm zastavena práce. Definitivně byl mlýn zrušen na konci devatenáctého nebo počátku dvacátého století.\n\nNa počátku osmnáctého století byl ve Vonoklasech postaven zámeček, který jeho majitelé obývali více než jedno století – naposledy byl zanesen v katastrální mapě z 16. srpna 1840 (první katastrální mapa Vonoklas), na konci devatenáctého století z něho zbývalo již pouze torso. Zámeček měl obdélníkový tvar přibližně 11 krát 26 metrů, byl dvoupatrový a náležela mu vlastní kaple v zahradě – parku o velikosti přibližně 30 krát devadesát metrů.\n\nV letech 1745 až 1860 stál ve Vonoklasech pivovar. Poté, co roku 1860 vyhořel, již nebyl obnoven. Po druhé světové válce byl společným úsilím občanů Vonoklas postaven společenský dům, který dosud stojí, byť neslouží svému původnímu účelu.\n\nV roce 1968 se v čp 96 stala rodinná tragédie, která se později stala velmi věrným námětem pro 26. díl seriálu \"30 případů majora Zemana\" – Studna. Toto číslo popisné lze nalézt, ale objekt je pochopitelně znovu vystavěn. Samotný díl se filmoval v jiné obci – v Jinočanech, dům byl však vybudován na Barrandově v ateliérech.\n\nVe Vonoklasech nestojí, na rozdíl od většiny českých měst a vesnic, žádný kostel, i tak však nejsou prosté církevních (křesťanských) památek. Zhruba v prostředku vesnice je umístěn křížek, který obci věnoval roku 1868 Jan Cicvárek. Od roku 1887 stojí na návsi kaple svatého Václava, na kterou více jak polovinou přispěla obec. V průběhu první světové války, roku 1915, pak Anna Tůmová nechala postavit Panenku Marii v Průhoně. V roce 1917 byly z kaple odvezeny zvony, roku 1921 se vrátily, ne však již ty původní.\n\nDopravní síť\nVeřejná doprava 2011\n\n\n\n"}
{"id": "119123", "url": "https://cs.wikipedia.org/wiki?curid=119123", "title": "Vítanov", "text": "Vítanov\n\nObec Vítanov se nachází v okrese Chrudim, kraj Pardubický. Leží 23 km jižně od Chrudimi a 2 km jihozápadně od Hlinska. Nachází se zde zastávka na železniční trati Pardubice - Havlíčkův Brod. Žije zde obyvatel. Obec je spojená s pobytem českého krajináře Františka Kavána.\n\n\nPrvní písemná zmínka o obci pochází z roku 1353.\n\n"}
{"id": "119124", "url": "https://cs.wikipedia.org/wiki?curid=119124", "title": "Vinařice (okres Beroun)", "text": "Vinařice (okres Beroun)\n\nObec Vinařice se nachází v okrese Beroun, kraj Středočeský, asi 9 km jižně od Berouna. Žije zde obyvatel.\n\nPrvní písemná zmínka o obci pochází z roku 1170.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nDopravní síť\n\nVeřejná doprava 2014\n"}
{"id": "119125", "url": "https://cs.wikipedia.org/wiki?curid=119125", "title": "Sibřina", "text": "Sibřina\n\nObec Sibřina se nachází v okrese Praha-východ, kraj Středočeský. Rozkládá se asi devatenáct kilometrů východně od centra Prahy a sedmnáct kilometrů jižně od města Brandýs nad Labem-Stará Boleslav. Žije zde obyvatel (v roce 2006 jich bylo 542).\n\nNejstarší zmínka o obci pochází z roku 1197, kdy je jmenován první majitel Bertoldus de Zebrin a jeho dva synové Sezema a Heřman. Na přelomu 13. a 14. století byl majitelem Sibřiny pražský měšťan Albert Menhartův a nedlouho poté Vítek ze Švábenic. Ten ji nejdříve zastavil a v roce 1309 opět vyplatil penězi za prodaný majetek. Roku 1318 seděli na vsi zemani Čeněk a Zdislav, později královský podkomoří Velfl.\n\nRoku 1349 patřila Sibřina pražskému měšťanu Janovi, synu Alberta Menharta ze Starého Města Pražského. Toho roku jednal se zderazským klášterem o meze směrem k Újezdu. Jeho syn Václav posléze prodal Sibřinu svému strýci Pešlovi Bohuslavovi, který rovněž vlastnil sousední Květnici, kterou po něm převzal syn Jan. Druhý syn Jošt (Jodok) zdědil Sibřinu. Tu prokazatelně držel ještě v letech 1408–1411, kdy se také poprvé připomíná zdejší tvrz (\"hered. Jodoci de Siebrziny ib. in Siebrzinie in municione… Jodocum de Zbirzyn\").\n\nZa nezletilého Joštova syna Janka spravoval pak asi do roku 1439 Sibřinu poručník Milota z Hrušova. Jan ze Sibřiny, zmiňovaný od roku 1437 i v pražských městských knihách, sídlil na zdejší tvrzi až do konce roku 1470, kdy zemřel a zanechal dceru Dorotu.\nNeznámou smlouvou získal pak před roku 1492 Sibřinu, poplužní dvůr a ostatní zboží majitel tvrze v Dřevčicích Václav Tluksa Vrábský z Vrábí, jeden ze čtyř bratří rozvětveného rodu Tluksů Vrábských z Vrábí. Po jeho smrti (před rokem 1520) zdědil Sibřinu Jetřich Tluksa Vrábský z Vrábí, který ji pak před rokem 1525 prodal Adamu Tluksovi Vrábskému z Vrábí. V jeho majetku byla sibřinská tvrz ještě v roce 1544 a někdy před rokem 1555 ji zdědil jeho syn Hynek Vrábský z Vrábí.\n\nHynek zastavil tvrz Sibřinu, Václavovi Crkovskému ze Zahrádky. Ten převedl zástavu na bratry Bohuslava a Karla Horťátecké a tito dále roku 1573 Zikmundu Vrabskému. Od Zikmunda Vrábského získala v roce 1578 Sibřinu Johanka Chodourová z Vrábí.\n\nTa pak roku 1579 podělila své nezletilé tety Mandalénu Šarovcovou z Chodů, Alenu a Sobinu, dcery své sestry Kateřiny Vachtlové z Vrabí, když jim vydala díl ze Sibřiny – celkem 3500 kop míšeňských grošů. Roku 1583 odprodala od statku ještě tři rybníky a nakonec roku 1587 prodala celý zbývající sibřinský majetek Vilémovi staršímu Malovci z Malovic, jenž jej připojil ke Kolodějům.\n\nV roce 1588 prodal Vilém starší Malovec svůj díl Koloděj včetně Sibřiny Václavu Homutovi z Harasova a jeho manželce Evě z Malovic, ti je pak v roce 1589 postoupili Jaroslavu Smiřickému ze Smiřic a na Kostelci nad Černými lesy.\n\nKdyž po bělohorské bitvě musela ovdovělá majitelka Jičína Kateřina Slavatová jako nekatolička uprchnout ze země, ujal se správy Jičína a ostatních statků Smiřických Albrecht z Valdštejna, poručík jejího šíleného bratra Jindřicha Smiřického. Sám uplatnil své dědické nároky, protože jeho matka byla z rodu Smiřických a byl vyslyšen. Tím se stal majitelem jednoho z největších panství v Čechách.\n\nJindřich Jiří Smiřický, „na rozumu nedostatečný“, umírá de facto jako Valdštejnův vězeň v roce 1630 a Markéta po roce 1654.\n\nBudoucí generál císařského vojska Albrecht z Valdštejna však majetek rodu Smiřických dlouho nedržel, neboť jej po bitvě na Bílé hoře prodal roku 1623 císařskému místodržícímu Karlu z Lichtenštejna, v jehož rodu se tento majetek udržel až do převratu ve 20. století.\n\nOd této doby tedy patřila sibřinská tvrz, zmíněná naposledy ještě k roku 1621, zdejší poplužní dvůr s vesnicí a novými domy na Vidrholci k uhříněvskému panství. Tvrz zanikla někdy během třicetileté války. Dnes neznáme ani její polohu.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Sibřina \"(1589 obyvatel)\" byly v roce 1932 evidovány tyto živnosti a obchody: autodopravce, výroba cementového zboží, obchod s cukrovinkami, obchod s dřívím, 2 družstva pro rozvod elektrické energie, elektrotechnický závod, holič, 4 hostince, jednatelství, kamnář, kolář, košíkář, 2 kováři, krejčí, lakýrník, malíř pokojů, 3 obchody s mlékem, výroba nákrčníků, obuvník, paliva, 2 obchody s lahvovým pivem, rolník, 3 řezníci, sedlář, 9 obchodů se smíšeným zbožím, stavební hmoty, obchod se střižním zbožím, tesařský mistr, trafika, obchod s uhlím, velkostatek Klán, zubní ateliér.\n\nV obci Stupice \"(132 obyvatel, samostatná obec se později stala součástí Sibřiny)\" byly v roce 1932 evidovány tyto živnosti a obchody: družstvo pro rozvod elektrické energie ve Stupicích, hospodářské družstvo pro pěstování osiv, hostinec, kovář, obuvník, rolník, šlechtitelská stanice semen, 2 obchody se smíšeným zbožím, trafika.\n\n\nObcí prochází silnice III. třídy. Ve vzdálenosti 2 km lze najet na silnici I/12 Praha - Kolín. Obec je autobusovým spojením navázána na železniční zastávku Praha-Klánovice na trati 011. Autobusová doprava v obci je zapojena do Pražské intengrované dopravy, a to linkami 303 (Praha, Černý Most - Říčany, Wolkerova), 329 (Praha, Skalka - Škvorec, náměstí) a 366 (Praha, Depo Hostivař - Březí, Podskálí). V obci se nachází dvě autobusové zastávky – „Sibřina“ a „Sibřina, Říčanská“.\n\n"}
{"id": "119126", "url": "https://cs.wikipedia.org/wiki?curid=119126", "title": "Soběraz", "text": "Soběraz\n\nObec Soběraz se nachází v okrese Jičín, v Královéhradeckém kraji, vzdušnou čarou asi 5 km od Jičína. Vede do ní odbočka ze silnice Jičín - Lomnice nad Popelkou, mezi Valdicemi a Železnicí. Žije zde obyvatel. Nacházejí se zde velké zemědělské závody - například firma MAVE Jičín a.s. zde má odchov více než 100 000 nosných slepic.\n\nPrvní písemná zmínka o Soběrazi je z roku 1362 v Soudní knize města Jičína, od které byly zapisovány různé odkazy majetku. Zápisy jsou latinské a v roce 1362, tedy za vlády Karla IV., tam bylo zaznamenáno:\n\n\n\n"}
{"id": "119127", "url": "https://cs.wikipedia.org/wiki?curid=119127", "title": "Třebčice", "text": "Třebčice\n\nObec Třebčice se nachází v okrese Plzeň-jih, kraj Plzeňský. Žije zde obyvatel.\n\nPrvní písemná zmínka o obci pochází z roku 1350.\n\n\n"}
{"id": "119128", "url": "https://cs.wikipedia.org/wiki?curid=119128", "title": "Horka I", "text": "Horka I\n\nObec Horka I () se nachází v okrese Kutná Hora, kraj Středočeský, 9 km severovýchodně od Čáslavi. Žije zde obyvatel. Součástí obce jsou i vesnice Borek a Svobodná Ves. Jihozápadně od obce protéká potok Čertovka, který je pravostranným přítokem řeky Doubravy.\n\nPrvní písemná zmínka o obci pochází z roku 1318.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nVe vsi Horka \"(přísl. Borek, Svobodná Ves, 713 obyvatel)\" byly v roce 1932 evidovány tyto živnosti a obchody: holič, 4 hostince, hotel, kolář, 2 kováři, vodní družstvo - meliorace, obuvník, pojišťovací jednatelství, 2 pokrývači, rolník, 3 obchody se smíšeným zbožím, tesařský mistr, 3 trafiky, 2 truhláři.\n\nDopravní síť\n\nVeřejná doprava 2011\n"}
{"id": "119129", "url": "https://cs.wikipedia.org/wiki?curid=119129", "title": "Martinice (okres Kroměříž)", "text": "Martinice (okres Kroměříž)\n\nObec Martinice se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1262.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n"}
{"id": "119130", "url": "https://cs.wikipedia.org/wiki?curid=119130", "title": "Velký Chlumec", "text": "Velký Chlumec\n\nObec Velký Chlumec se nachází v okrese Beroun, kraj Středočeský, asi 15 km východně od města Hořovice. Žije zde obyvatel.\n\nPrvní písemná zmínka o obci pochází z roku 1379. Na počátku roku 1421 po vyplenění a vyvraždění královského města Dobříš husity se v lese jižně od obce (dnešní Malý Chlumec) utábořil Jan Žižka se svými vojsky.\n\nBěhem starší historie obec často měnila majitele. Ve středověku patřila k Pražskému hradu, do roku 1647 pak k Davelskému klášteru. Poté obec koupila rodina Vratislavů z Mitrovic a od nich později Kounicové. Na delší dobu pak Chlumec patřil k panství rodu Schwarzenbergů.\n\nBěhem 18. století vznikla jižně od obce nová ves, která se začala nazývat Malý Chlumec. Název původního Chlumce byl v souvislosti s tím změněn na Velký Chlumec. Koncem 18. století byla na návsi vybudována kaple zasvěcená svaté Ludmile. Kaple je zajímavá netypickou malou předsíňkou.\n\nV roce 1901 byl slavnostně zahájen provoz na místní trati Zadní Třebaň - Lochovice. Nádraží Osov bylo postaveno tak, aby k němu bylo podobně daleko z Osova, Skřiple i Velkého Chlumce.\n\nV obci Velký Chlumec \"(dohromady s Malým Chlumcem)\" byly v roce 1932 evidovány tyto živnosti a obchody: 3 hostince, krejčí, kovář, výroba lihovin, obuvník, 3 pokrývači, 5 rolníků, 4 obchody se smíšeným zbožím, 3 trafiky, truhlář. Obě obce měly tehdy dohromady 648 obyvatel.\n\nPo roce 2000 v samotném Velkém Chlumci fungovalo už pouze Smíšené zboží a Restaurace u Kozohorských, v současnosti však ani tyto živnosti nefungují. Někdejší kravín na jižním okraji obce byl začátkem 21. století přestavěn na sídlo jezdecké společnosti s ustájením pro koně. Na jihovýchodním okraji obce byla zřízena dančí obora.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV současnosti pod obec Velký Chlumec spadá i jižně položená menší obec Malý Chlumec, obecní úřad a centrum obce se však nachází právě v Malém Chlumci.\n\nV místní části Velký Chlumec se nachází obecní stavba s místní knihovnou a zázemím pro dobrovolné hasiče. Dále zde funguje autoservis a další menší živnosti. Mezi Velkým a Malým Chlumcem je sportovní areál s fotbalovým, tenisovým a dětským hřištěm a s občerstvením fungujícím při zápasech.\n\nU brodu přes Chlumecký potok se nachází památný strom. Je jím 300 let starý dub letní, vysoký asi 25 metrů s obvodem kmene 410 cm.\n\nObec Velký Chlumec se skládá ze dvou částí v katastrálním území \"Velký Chlumec\":\n\nK obci dále náleží chatová oblast Muchov\n\n\nVeřejná doprava\n\n\n"}
{"id": "119131", "url": "https://cs.wikipedia.org/wiki?curid=119131", "title": "Zásada", "text": "Zásada\n\nMěstys Zásada se nachází v okrese Jablonec nad Nisou, kraj Liberecký, zhruba 6,5 km severně od Železného Brodu a 8 km vjv. od Jablonce nad Nisou. Žije zde  obyvatel.\n\nSvé mládí zde prožil český herec Michal Pavlata.\n\nPrvní písemná zmínka o vsi je z roku 1356.\n\nOd 20. ledna 2005 obec užívá vlajku a znak.\n\nK 10. říjnu 2006 byl obci vrácen status městyse.\n\n\n"}
{"id": "119132", "url": "https://cs.wikipedia.org/wiki?curid=119132", "title": "Záblatí (okres Žďár nad Sázavou)", "text": "Záblatí (okres Žďár nad Sázavou)\n\nZáblatí () je obec v okrese Žďár nad Sázavou v Kraji Vysočina. Žije zde obyvatel.\n\nPrvní písemná zmínka o obci pochází z roku 1376.\n\n\n"}
{"id": "119134", "url": "https://cs.wikipedia.org/wiki?curid=119134", "title": "Zlatá Olešnice (okres Trutnov)", "text": "Zlatá Olešnice (okres Trutnov)\n\nObec Zlatá Olešnice (německy \"Golden Öls\") se nachází v okrese Trutnov, kraj Královéhradecký. Žije zde  obyvatel.\n\nPrvní písemná zmínka o obci pochází z roku 1297.\n\n\n"}
{"id": "119135", "url": "https://cs.wikipedia.org/wiki?curid=119135", "title": "Panenská Rozsíčka", "text": "Panenská Rozsíčka\n\nObec Panenská Rozsíčka () se nachází v okrese Jihlava v Kraji Vysočina. Obec je vzdálena 5 km jihovýchodně od Třeště. Žije zde obyvatel.\n\nNázev se vyvíjel od varianty Rssyecczka (1351), Rossieczkam (1368), Rossyeczka (1379), Rossieczka (1398), v Rosiczcze(1496), v Rosyczce (1517), Panenska Rosycžka (1678), Panenska Rosicžka a Paneneska Rosiczka (1718), Rosiczka (1720), Panenska Rosiczka (1751), Jungfrauen Rositschka a Panenska Rosička (1846, 1872), Rosičky (1881), Jungfernrosička a Panenská Rosička (1915) až k podobě Panenská Rozsíčka v roce 1924.\n\nZdrobnělé jméno Rozsíčka pochází z rozseče, což značí místo osídlené po vysekání lesa. Jméno obce tedy naznačuje, že zakladatelé obce, jimž se při kolonizaci hraničního hvozdu zalíbila malá kotlina orientovaná k jihu, vymýtili starý hvozd a na jeho místě založili osadu. Přívlastek „Panenská“ byl přidán ke jménu Rozsíčka tehdy, když se část obce stala majetkem jeptišek – „panen“ – kláštera v Nové Říši.\n\nV historických pramenech je ve 14. století uváděn v obci svobodný dvůr, v jehož držení se střídali různí majitelé. První zmínka o Rozsíčce pochází z roku 1351, kdy její majitel Tomáš Věrdunk z Myslové přenechal obec Marešovi z Ustrašína, purkrabímu na Roštejně.\n\nV letech 1986–1991 byla místní částí města Třešť, od 1. ledna 1992 je opět samostatnou obcí.\n\nPodle sčítání 1930 zde žilo v 44 domech 186 obyvatel. 185 obyvatel se hlásilo k československé národnosti. Žilo zde 184 římských katolíků a 1 evangelík.\n\nObec je členem mikroregionů Telčsko a Třešťsko a místní akční skupiny Mikroregionu Telčsko.\n\nObec má sedmičlenné zastupitelstvo, v jehož čele stojí starosta Bohumil Novák.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 20. ledna 2005. Znak: V modrém štítě ze zlatého návrší vyrůstá zlatá berla se stříbrnou růží s červeným semeníkem a zelenými kališními lístky v hlavici. Z berly vyrůstají do stran čtyřmi stejné růže na stříbrných stoncích, každý se dvěma listy.\n\nVlajka: List tvoří dva vodorovné pruhy, modrý a žlutý, v poměru 9:1. Ze žlutého pruhu vyrůstá žlutá berla s bílou růží s červeným semeníkem a zelenými kališními lístky v hlavici závitem k žerďovému okraji, do stran z berly vyrůstají čtyři (2,2) stejné růže na bílých stoncích, každý se dvěma listy. Poměr šířky k délce listu je 2:3.\n\nV obci sídlí obchod firmy LAPEK, a.s. a Penzion Dyje. Obcí prochází silnice III. třídy č. 4069 z Hodic do Bezděkova a č. 4067, která se severně od obce napojuje na komunikaci III. třídy č. 4066. Dopravní obslužnost zajišťuje dopravce ICOM transport. Autobusy jezdí ve směrech Třešť a Opatov. Obcí prochází cyklistické trasy č. 5091 z Třeště do Sedlejova a č. 5092 z Hodic do Pavlova.\n\nDěti dojíždějí do základní školy v Třešti. Sídlí zde knihovna. Působí zde Sbor dobrovolných hasičů Panenská Rozsíčka.\n\n\n"}
{"id": "119136", "url": "https://cs.wikipedia.org/wiki?curid=119136", "title": "Předboj", "text": "Předboj\n\nObec Předboj se nachází v okrese Praha-východ, kraj Středočeský. Rozkládá se asi osmnáct kilometrů severně od centra Prahy a šestnáct kilometrů západně od města Brandýs nad Labem-Stará Boleslav. Žije zde obyvatel.\n\nObec se nachází v archeologicky bohaté lokalitě středních Čech. Na území obce však nebyl prováděn systematický archeologický výzkum; nalezené fragmenty předhistorckého osídlení pochazejí z náhodných nálezů při provádění zemních a výkopových prací.\n\nPůvodní název obce byl \"Přeboj\", někdy též \"Příboj\". Slovo Přeboj ve staročeštině znamenalo loupež. Obec patří k nejstarším obcím ve středních Čechách. Vedla tudy stará říšská cesta z Prahy přes Sedlec na sever do Německa. První písemná zmínka o obci pochází z roku 1253, kdy král Přemysl Otakar II. potvrdil pražské kapitule držení poplužních dvorů v Předbojích a Lysolajích. Toto zboží patřilo k nadání skaristy v chrámu sv. Víta. Vesnici měl koupit svatovítský děkan Vít, není však zřejmé kdy ani od koho.\n\nVe 14. století ji církev ztratila a ves přešla do světských rukou. Zřejmě se zde usídlil rod drobných šlechticů, který používal přídomek “z Předboje”. Mezi prvními byli jmenováni Jan a Bohuslav (roku 1318). Za husitských nepokojů, v roce 1421, se Předboje zmocnili Pražané, a později přešla do správy pánů staroměstkých. Roku 1425 byl majitelem panství Jan z Lokte, jenž dvůr prodal krejčímu Petru Smolíkovi. V roce 1433 je již jako majitel v zemských deskách zapsán jistý Janek z Krajnice. Zřejmě již ve 14. století vznikla také předbojská tvrz, o níž je z této doby první zmínka. V první půli 15. století panství vystřídalo několik majitelů, aby se nakonec v průběhu 16. století vrátilo do rukou benediktinkám od svatého Ducha na Starém městě pražském. Když byl tento klášter roku 1589 zrušen, přešlo jeho osazenstvo i majetek do kláštera u sv. Jiří na Hradčanech. Předboj byla od těch dob spravována v rámci klášterního panství Panenské Břežany. Po zrušení svatojiřského kláštera Josefem II. se břežanské panství dostalo do správy náboženského fondu a v roce 1820 je odkoupil hrabě August Ledebour-Wicheln a od roku 1828 byl majitelem svobodný pán Matthias Friedrich von Riese-Stallburg.\n\nObec tedy sloužila jako sídlo zemědělského obyvatelstva spravujícího pozemky. Obec nebyla nikdy v historii sídelním místem církevní či světské správy. Tato skutečnost se promítá v absenci kostela, hřbitova, školy či jiných správních objektů.\n\nNázev obce je proslulý kvůli někdejšímu závodu bývalého družstva Včela, který až do roku 1990 byl monopolním výkupcem, zpracovatelem i vývozcem medu pro celé Československo.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Předboj \"(421 obyvatel)\" byly v roce 1932 evidovány tyto živnosti a obchody: družstvo pro rozvod elektrické energie v Předboji, 2 hostince, kovář, 2 krejčí, 2 obuvníci, 7 rolníků, 2 řezníci, 4 obchody se smíšeným zbožím, trafika, vinárna, zámečník.\n\n\nDopravní síť\n\nVeřejná doprava 2011\n\n"}
{"id": "119137", "url": "https://cs.wikipedia.org/wiki?curid=119137", "title": "Záborná", "text": "Záborná\n\nObec Záborná () se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Zaborne (1282), Zaborni (1293), z Zaborného (1502), Zabornau (1597), Zaborna (1654, 1713, 1787) až k podobě Záborná v roce 1848. Název pravděpodobně vznikl díky vrchu Borek, který ves odděloval od obchodní stezky a díky němuž se vsi začalo říkat „za borem“ neboli „Záborná“.\n\nZáborná byla založena na dálkové obchodní cestě z Uher přes Moravu až do Čech přibližně v I. polovině 13. století. Nejstarší písemná zmínka se vyskytuje v listině bratrů Vikarta a Záviše z Polné z 23. března 1282, ve které tito místní šlechtici darovali obec řádu německých rytířů, v první polovině 15.  řád s nástupem husitů o svůj majetek přišel a obec se stala součástí panství Polná-Přibyslav. V roce 1918 ve vsi místní občané založili Kampeličku a roku 1912 Družstevní lihovar. Od roku 1919 v obci probíhala postupná elektrifikace.\n\nPři ústupu německé armády v květnu 1945 na křižovatce směrem na Janovicím zahynuli při přestřelce 4 čeští občané. Během procesu kolektivizace bylo nuceno několik selských rodin Zábornou opustit. V roce 1957 se podařilo založit jednotné zemědělské družstvo, které v roce 1971 sloučili s JZD v Janovicích a Stáji. V letech 1980 až 1990 patřila pod Polnou, od té doby se znovu osamostatnila. V roce 2002 obecní úřad vydal 2 emise pohlednic s osmi fotografiemi obce a brožuru \"Setkání rodáku a přátel Záborné k 720. výročí obce\".\n\nZáborná leží v okrese Jihlava v Kraji Vysočina. Nachází se 5,5 km jižně od Hrbova, jihozápadně 4 km od Poděšína a 1,5 km od Skrýšova, 2 km severozápadně od Janovic a 5 km severozápadně od Stáje, 10 km severovýchodně od Jamného a 5,5 km severovýchodně od Dobroutova a 3 km východně od Polné.Geomorfologicky je oblast součástí Česko-moravské subprovincie, konkrétně Havlíčkobrodské pahorkatiny a jejího podcelku Hornosázavská pahorkatina, v jejíž rámci spadá pod geomorfologický okrsek Přibyslavská pahorkatina. Průměrná nadmořská výška činí 527 metrů.\n\nObec se rozkládá mezi kopci Borek (564 m n. m.) jižně a návrším (572 m n. m.), na kterém roste Bechyňova lipka, severně. Středem obce protéká Záborenský potok posléze vtékající do Ochozského potoka, který vytváří jižní hranici katastru. Návsi dominuje Horní rybník, jeho protějšek Dolní byl před lety zavezen. Na okraji obce leží kaskáda sedmi menších nepojmenovaných rybníčků. Další rybníky jsou Podhorský, Podleský, Panák, Čihadlo, Dolní Ochoz a Horní Ochoz, kterými protéká Ochozský potok, jehož údolím od Polné k rybníku Čihadlo vede modře značená turistická trasa.\n\nMohutná lípa srdčitá – roste při silnici k Polné, strom se stal výjimečným díky rozměrům (obvod 5,76 m, výška 23 m, šířka koruny 22 m) a svému stáří, které čítá již několik set let, u tohoto stromu se také rozkládá zajímavá zemědělská usedlost postavená mezi lety 1914 až 1920.\n\nZalesněný vrch Borek, na němž se vyskytuje vzácný hadec a vláknitý chrizotil, v roklích okolo kopce se dříve těžil kámen. Vyskytují se tady též některé vzácné druhy kapradinových rostlin.\n\nV obci stojí 78 domů s popisnými čísly. 90 obyvatel je ekonomicky aktivních. Podle sčítání 1921 zde žilo v 54 domech 374 obyvatel, z nichž bylo 188 žen. 374 obyvatel se hlásilo k československé národnosti. Žilo zde 370 římských katolíků a 4 příslušníků Církve československé husitské.\n\nObec má 9členné zastupitelstvo, v jehož čele stojí starosta Josef Koubek.\n\nZáborná je členem Dobrovolného svazku obcí Mikroregionu Polensko a místní akční skupiny Českomoravské pomezí.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 19. ledna 2007. Znak: V zeleném štítě nad zlatým návrším se svěšenou červenou borovou šiškou kráčející zlatá lvice s červenou zbrojí, pod ní položené stříbrné krojidlo ostřím vzhůru. Vlajka: List tvoří pět vodorovných pruhů, zelený, bílý, zelený, žlutý a červený, v poměru 4 : 1 : 1 : 1 : 1. V žerďové polovině horního zeleného pruhu žlutá kráčející lvice s červenou zbrojí. Poměr šířky k délce listu je 2 : 3.\n\n60 % okolní půdy obdělává šest soukromých zemědělců, funguje zde LIHOVAR Záborná, s.r.o. a autoopravna KVK AUTO, s.r.o. Služby tu poskytuje prodejna smíšeného zboží JEDNOTA, spotřební družstvo Velké Meziříčí, kterou si občané svépomocí vybudovali. Dále tu sídlí firmy VÁLAL s.r.o. a SOME Jindřichův Hradec s.r.o. Ve víceúčelové budově, jež byla v roce 1970 přestavěna z budovy bývalé školy, se nachází obecní úřad, místní knihovna, společenský sál a restaurace. Obec se nachází podél silnice II. třídy č. 348, na niž se v obci napojují komunikace III. třídy č. 35210 do Skrýšova a č. 34822 do Janovic. Dopravní obslužnost zajišťují dopravci ICOM transport a ZDAR. Autobusy jezdí ve směrech Jihlava, Polná, Bohdalov, Žďár nad Sázavou, Dobronín, Janovice, Velké Meziříčí, Nížkov a Humpolec. Obcí prochází cyklistická trasa č. 4336 z Polné do Skrýšova.\n\nŠkolu tu zřídili v roce 1782, když se začalo učit v několika chalupách. Školní budovu postavili v roce 1874, po roce 1890 ji navštěvovalo až 80 žáků. V roce 1963 bylo vzdělávací zařízení s jednou třídou uzavřeno z důvodu nedostatku dětí. Děti navštěvují základní školu v Polné. Sídlí zde kynologický klub. Působí zde Sbor dobrovolných hasičů Záborná.\n\n\n\n"}
{"id": "119138", "url": "https://cs.wikipedia.org/wiki?curid=119138", "title": "Lupenice", "text": "Lupenice\n\nObec Lupenice () se nachází v okrese Rychnov nad Kněžnou, kraj Královéhradecký. Žije zde  obyvatel.\n\nPrvní písemná zmínka o obci pochází z roku 1360.\n\n"}
{"id": "119139", "url": "https://cs.wikipedia.org/wiki?curid=119139", "title": "Sukorady (okres Jičín)", "text": "Sukorady (okres Jičín)\n\nObec Sukorady se nachází v okrese Jičín, kraj Královéhradecký. Žije zde obyvatel.\n\n\nPrvní písemná zmínka o obci pochází z roku 1382. V Sukoradech č.p. 70 se narodila slavná česká herečka Věra Ferbasová.\n\n"}
{"id": "119141", "url": "https://cs.wikipedia.org/wiki?curid=119141", "title": "Administrativní dělení Kanady", "text": "Administrativní dělení Kanady\n\nKanada je federativní stát. Skládá se z 10 provincií a 3 spolkových teritorií. Provincie mají vysoký stupeň autonomie, teritoria poněkud menší. Obojí disponují vlastními provincionálními (resp. teritoriálními) symboly..\n\nProvincie jsou zodpovědné za většinu státních sociálních programů v Kanadě (viz zdravotní péče v Kanadě, vzdělávací systém v Kanadě a sociální dávky v Kanadě) a společně soustředí více finančních prostředků než federální vláda. Míra finanční a samosprávné autonomie je zde velice vysoká. Federální vláda může iniciovat národní programy a politiku v jednotlivých provinciích (např. Canada Health Act), ale provincie mohou rozhodnout, že se nebudou na této politice podílet (byť se tak často neděje). O více méně vyrovnanou úroveň služeb v jednotlivých provinciích se starají tzv. vyrovnávací platby řízené Federální vládou, které přesouvají finanční prostředky od bohatších provincií do rozpočtů provincií chudších.\n"}
{"id": "119144", "url": "https://cs.wikipedia.org/wiki?curid=119144", "title": "Charimkotan", "text": "Charimkotan\n\nCharimkotan (japonsky: 春牟古丹島, \"Harumukotan-tó/Harimukotan-tó\"; rusky: \"Остров Харимкотан\") je ostrov v severní části Kurilského souostroví, vzdálený 13 kilometrů od jihovýchodního cípu Onekotanu, od nějž je oddělen Krenicinovým průlivem. Rozloha Charimkotanu je 68 km² a tvoří ho stejnojmenná (春牟古丹岳 [Harimukotan-dake]) sopka vysoká 1157 m n. m. Její vrchol tvoří dva krátery, které vznikly propadem horních částí svahu. Vypouklé poloostrovy na východním a severozápadním pobřeží vděčí za svůj vznik právě zmíněnému propadu. Na snímku je možno spatřit další, podobně formovaný vulkanický konus - Severgin. Jeho propadem a následným sesutím části ostrova do moře, vznikla roku 1993 tsunami.\n\n"}
{"id": "119150", "url": "https://cs.wikipedia.org/wiki?curid=119150", "title": "Anciferovův ostrov", "text": "Anciferovův ostrov\n\nOstrov Anciferova (, \"Širinki-tó\"; ) je ostrov v severní části Kurilského souostroví. Tento malý ostrov leží jihozápadně od Paramuširu odděleného Lužinovo úžinou. Centrální vrchol dosahuje výšky 747 m n. m.\n\n"}
{"id": "119153", "url": "https://cs.wikipedia.org/wiki?curid=119153", "title": "Ekarma", "text": "Ekarma\n\nEkarma (japonsky: 越渇磨島, \"Ekaruma-tó\"; rusky: \"Остров Зкарма\") je jeden z ostrovů v Kurilském souostroví. Ekarma se rozkládá 8,5 km západně od ostrova Šiaškotan, za Ekarmskou úžinou, na ploše 30 km². Vystupuje strmě z moře jako vulkán (v západní části ostrova) až do maximální výšky 1 170 m n. m.\n\n"}
{"id": "119156", "url": "https://cs.wikipedia.org/wiki?curid=119156", "title": "Mennofer", "text": "Mennofer\n\nMennofer (též \"Mennefer\"), známý i pod řeckým jménem Memfis (\"Μεμφις\"), bylo hlavní město starověkého Egypta v období Staré říše. Příležitostně plnilo roli sídelního města panovníků i později a po celé období egyptského starověku zůstávalo významným administrativním a vojenským centrem. V jeho okolí vznikly rozsáhlé nekropole dnes nazývané Sakkára a Abúsír. Archeologická lokalita odpovídající oblasti někdejšího města leží u dnešní vesnice Mít Rahína asi 30 km jihozápadně od nynějšího egyptského hlavního města Káhiry na západním břehu Nilu téměř na rozhraní nilského údolí a delty.\n\nPodle tradice město a tamní velký Ptahův chrám nazývaný v egyptštině \"Hut ka Ptah\" – „Chrám/Palác Ptahova ka“ založil doposud historicky nedoložený první egyptský panovník Meni. Původní název města byl Inebuhedž („Bílé zdi“), což poukazuje na opevněnou královskou rezidenci. Z názvu chrámového komplexu (konkrétně z pozdější zkrácené hovorové varianty \"Hykupta\") Řekové utvořili název, který vztáhli na celou zemi: AIΓYΠTOΣ (Aigyptos). Když se s tímto označením pro Egypt setkali Římané, převzali jej, přizpůsobili jej svému jazyku a vzniklo ÆGYPTVS (Égyptus), z něhož je pak odvozen náš současný název.\n\nJádro někdejšího města s chrámem boha Ptaha se nacházelo pod současnou vesnicí, v průběhu staletí se centrum posouvalo směrem k západu k oblasti pyramidových komplexů. Podle zkráceného názvu jednoho z nich (komplex Pepiho I., \"Men nefer Pepi\" – „Krása Pepiho je trvalá“) vznikl v období Střední říše název celého města – Mennofer.\n\nNa lokalitě je identifikováno více než sto archeologických areálů. Dnešní pozůstatky pocházejí především z doby vlády panovníků Amenhotepa III., Ramesse II. a Ptolemaia IV. (velký Ptahův chrám) a Vahjebrea (palác); k rozvoji města ovšem přispěli panovníci ze všech historických období. Významnou osobností, která se podílela na utváření rázu města, byl také princ Chamuaset, syn Ramesse II.\n\nV roce 1979 byl Mennofer zařazen na seznam světového dědictví UNESCO.\n\n"}
{"id": "119159", "url": "https://cs.wikipedia.org/wiki?curid=119159", "title": "Sinop", "text": "Sinop\n\nSinop, dříve (řecky) Σινώπη – Sinópé, je přístavní město v dnešním severním Turecku na břehu Černého moře. Bylo založeno v 7. století př. n. l. obyvateli Mílétu v rámci velké řecké kolonizace. Od roku 183 př. n. l. sídelní město pontských králů. V r. 70 př. n. l. bylo dobyto Římany, v roce 47 se stalo římskou kolonií. Bylo střediskem obchodu a také obchodních cest směrem do Mezopotámie.\n\nSinópé bylo rodištěm řeckého filozofa – kynika Díogena.\n\nVe středověku se z města vyváželo hnědočervené barvivo, kterým se malovaly základy fresek. Dodnes se těmto malbám podle tohoto města říká sinopie.\n\nBitva u Sinopu bylo námořní střetnutí z 30. listopadu 1853 u Sinopu v severní Anatolii.\n"}
{"id": "119162", "url": "https://cs.wikipedia.org/wiki?curid=119162", "title": "Barbiturát", "text": "Barbiturát\n\nBarbituráty (též barbiturany) jsou deriváty kyseliny barbiturové. Mají vysoký tlumící účinek na centrální nervovou soustavu.\n\nZhruba do poloviny 20. století byly hojně využívány jako léky na spaní, později byly pro své nežádoucí vedlejší účinky nahrazeny relativně bezpečnějšími benzodiazepiny. Na barbituráty si lze v poměrně krátké době vypěstovat silnou fyzickou a psychickou závislost, která může vést až k předávkování a smrti. Barbituráty bývají často využívány k sebevraždám.\n\nKyselina barbiturová byla objevena v roce 1863 německým vědcem Adolfem von Baeyerem, pozdějším nositelem Nobelovy ceny za chemii. Pojmenovány měly být podle jeho přítelkyně Barbary. Jiná verze však říká, že objev měl být dne 4. prosince, na den Sv. Barbory, a podle toho byla tedy látka pojmenována. První barbiturát, barbital, připravili Joseph von Mering a Hermann Emil Fischer. Brzy byly objeveny jeho sedativní účinky na pacienty. Roku 1903 se barbital začal prodávat pod názvem Veronal a používal se k léčbě nespavosti. Jako druhý následoval poměrně brzy fenobarbital (Luminal). V průběhu 20. století byly připraveny stovky barbiturátů a předepisovaly se po milionech. V 50. letech 20. století v USA lidé běžně užívali na spaní uklidňující barbituráty, načež si ráno brali stimulanty amfetaminy, aby se probrali. Postupně však byla spotřeba barbitátů radikálně omezena, zjistilo se, že barbituráty mají řadu vedlejších účinků. Na počátku 21. století se jich tak používalo již jen 12 druhů.\n\nZa socialismu se v tehdejším Československu barbituráty a jiné léky zneužívaly více než dnes, zejména kvůli nedostatku jiných drog. V současné době jsou barbituráty jako hypnotika málo používané, a to kvůli snadnému vzniku tolerance, vysokému riziku závislosti a interakcích s jinými léky a alkoholem. Místo barbiturátů, tzv. první generace hypnotik, se využívají benzodiazepiny (druhá generace) nebo nebenzodiazepinová hypnotika, tzv. třetí generace hypnotik.\n\nBarbituráty se váží na GABA receptory (receptory v mozku, které vážou kyselinu γ-aminomáselnou), konkrétně na třídu GABA. Stejným způsobem působí i většina dalších sedativ, jmenovitě všechny benzodiazepiny.\n\nMají však řadu dlouhodobých vedlejších účinků. Snižují účinek kyseliny listové, snižují v těle hladinu vitamínů K, C nebo A, zvyšují citlivost na sluneční záření. Kombinace barbiturátů s alkoholem nebo opiáty může být smrtelná. Proto se na uklidnění opilých osob nesmí používat barbituráty. Mohou způsobit poruchy paměti, deprese, nechutenství, alergie (kožní vyrážky), potlačit vykašlávací reflex, způsobit náchylnost k infekcím hrudníku. Při náhlém vysazení se mohou objevit halucinace, třes rukou, pocity úzkosti, epileptické záchvaty. Na barbituráty snadno vzniká tolerance, a to na účinek a ne na toxicitu. Při delším užívání je tedy pro stejný účinek nutné zvyšovat dávky a tím se člověk přibližuje k toxickým dávkám. Při předávkování hrozí poškození dechového centra a selhání krevního oběhu.\n\nBarbituráty se používají především jako sedativa a anestetika na operačním sále. Mimoto jsou stále v některých případech využívána jako antiepileptika, méně často jako hypnotika. Prakticky však znemožňují snový spánek – fáze REM se značně zkrátí. Jsou účinné také jako protijedy DDT, strychninu apod. V některých zemích se v kombinaci s dalšími léky používají k popravám injekcí nebo k euthanasii. Barbituráty můžeme podle délky působení rozdělit do tří skupin, které se navzájem překrývají:\n\nV šedesátých letech 20. století celá řada mladých lidí s barbituráty experimentovala jako s psychoaktivními látkami, neboť je generace jejich rodičů masivně využívala a byly tedy snadno dostupné. V roce 1970 byly barbituráty postaveny mimo zákon a jako bezpečnější alternativa byly propagovány benzodiazepiny. Uživatelé drog se brzy přeorientovali na jiné omamné látky. Jejich užívání má podobné účinky jako užívání alkoholu (dojem opilosti, zpomalená řeč, poruchy orientace), z dechu však není cítit alkohol.\n\nZnámé případy:\n\n\n"}
{"id": "119165", "url": "https://cs.wikipedia.org/wiki?curid=119165", "title": "Chiméra", "text": "Chiméra\n\nChiméra může být:\n\n"}
{"id": "119166", "url": "https://cs.wikipedia.org/wiki?curid=119166", "title": "Aksaray (provincie)", "text": "Aksaray (provincie)\n\nProvincie Aksaray je tureckou provincií, nachází se v centrální části Malé Asie. Rozloha provincie činí 7997 km², v roce 2000 zde žilo 439 453 obyvatel. Hlavním městem provincie je Aksaray.\n\nProvincie se administrativně člení na 7 distriktů:\n"}
{"id": "119170", "url": "https://cs.wikipedia.org/wiki?curid=119170", "title": "MŠK Žilina", "text": "MŠK Žilina\n\nMŠK Žilina (celým názvem: Mestský športový klub Žilina) je slovenský fotbalový klub, který sídlí v krajském městě Žilina ve stejnojmenném kraji. Od sezóny 1996/97 působí v tamní nejvyšší fotbalové soutěži. Za dobu své existence vybojoval klub celkem sedm ligových titulů. Klubové barvy žlutá a zelená.\n\nSvé domácí zápasy odehrává na stadionu pod Dubňom s kapacitou 11 181 diváků.\n\nFotbalový klub byl založen v roce 1908, zakládající členové pak 20. června 1909 pojmenovali organizaci \"Kroužek žilinských sportovců\" (v té době \"Zsolnai testgyakorlók köre\"). V období mezi světovými válkami v letech 1928 a 1929 se dvakrát stal slovenským mistrem. Mezinárodně nejznámějším odchovancem Žiliny je Marek Mintál, jenž se stal nejlepším ligovým střelcem ve slovenské lize a v sezóně 2004/05 i králem střelců v německé Bundeslize.\n\nV sezóně 2016/17 získala Žilina svůj sedmý titul mistra Slovenské republiky.\n\n\nZdroj: \n\n\n\nZdroj: \n\n\n\nZdroj: \n\n\nMŠK Žilina „B“ je rezervní tým Žiliny. Od sezóny 2014/15 působí ve 2. lize (2. nejvyšší soutěž). Největšího úspěchu dosáhl v sezónách 2016/17 a 2017/18, kdy se ve 2. lize (2. nejvyšší soutěž) umístil na 5. místě.\n\n\nZdroj: \n\n\n\nZdroj: \n\nPoznámky:\n\n"}
{"id": "119174", "url": "https://cs.wikipedia.org/wiki?curid=119174", "title": "Heinkel", "text": "Heinkel\n\nHeinkel Flugzeugwerke byl německý letecký výrobce, který byl založen roku 1922 Ernstem Heinkelem; společnost sídlila ve Warnemünde.\n\nPrvním větším úspěchem byl rychlý poštovní letoun Heinkel He 70 z roku 1932 pro Lufthansu, ze kterého vycházel bombardér He 111. V této době byli nejdůležitějšími konstruktéry společnosti bratři Günterové a Heinrich Hertel.\n\nPro Luftwaffe Heinkel vyráběl hlavně bombardéry, jako střední bombardér He 111, který byl na začátku války základem. Poté v menších počtech vyráběl těžký bombardér He 177. Před válkou byl Heinkel méně úspěšný při prodeji návrhů stíhacích letounů. Jeho Heinkel He 112 byl odmítnut ve prospěch letounu Messerschmitt Bf 109 a jeho pokus o překonání Messerschmitta letounem Heinkel He 100 selhal kvůli politickým zásahům na říšském ministerstvu letectví (RLM). Společnost pak vyráběla úspěšný noční stíhač Heinkel He 219, který se však vyráběl v menších počtech (opět díky politickým vlivům).\n\nOd roku 1941 až do konce války byla firma spojena s výrobcem motorů Hirth; díky tomu si Heinkel vyráběl vlastní motory.\n\nPřed válkou byla společnost průkopníkem ve vývoji proudových a raketových letounů. V roce 1939 se letoun He 176 stal prvním letounem s raketovým motorem na kapalné palivo a letoun Heinkel He 178 prvním letounem, který letěl pouze s proudovým motorem. Na začátku války Heinkel vyvinul prototyp prvního bojového letounu s proudovým motorem (Heinkel He 280), ale RLM místo toho chtělo, aby Heinkel dál vyráběl bombardéry a ve vývoji podpořilo jeho soupeře, letoun Messerschmitt Me 262. Na konci války se ještě dostala od výroby stíhačka Heinkel He 162, která ale do služby vstoupila během německé kapitulace.\n\nPo válce mělo Německo zakázanou výrobu letadel a tak firma vyráběla kola, motorky Heinkel Tourist a malá auta - Heinkel Kabine. K výrobě letadel se společnost vrátila během 50. let, kdy v licenci začala vyrábět letouny F-104 Starfighter pro západoněmeckou Luftwaffe.\n\nV roce 1965 ji pohltila společnost Vereinigte Flugtechnische Werke a roku 1980 firma Messerschmitt-Bölkow-Blohm.\n"}
{"id": "119175", "url": "https://cs.wikipedia.org/wiki?curid=119175", "title": "Dálkově ovládané zabezpečovací zařízení", "text": "Dálkově ovládané zabezpečovací zařízení\n\nDálkově ovládané zabezpečovací zařízení (zpravidla se používá zkratka DOZ) je řídicí systém, kterým se dálkově ovládá zabezpečovací zařízení v několika železničních stanicích současně. Tyto stanice zpravidla leží na jedné trati, nebo jsou součástí jednoho železničního uzlu. Zvláštním typem dálkového ovládání je ovládání staničního zabezpečovacího zařízené jedné stanice ze sousední stanice, toto však zpravidla nebývá označováno za DOZ.\n\nPrincipiálně lze do DOZ zapojit takové stanice, které jsou vybaveny staničním zabezpečovacím zařízením 3. kategorie, ze zařízení této kategorie jsou však pro zapojení do DOZ vhodnější elektronická stavědla.\n\nMezi hlavní výhody DOZ patří úspora pracovních sil, kdy jeden dispečer DOZ dokáže nahradit několik výpravčích, a zvýšení kvality řízení provozu vlaků. Dispečer DOZ má totiž mnohem výrazně lepší přehled o provozní situaci na řízené trati než je tomu u výpravčích ovládajících izolované stanice. Dispečer DOZ tak dokáže s větším předstihem odhalit možné kolizní situace a přizpůsobit tomu řízení provozu.\n\nHlavní nevýhodou DOZ je výrazně nižší počet provozních zaměstnanců přímo ve stanicích, což může přinášet problémy při poruchách samotného DOZ, staničního a traťového zabezpečovacího zařízení i dalších zařízení nesouvisejících přímo s řízením provozu. Z tohoto důvodu musí být u DOZ kladen velký důraz na minimalizaci počtu poruch a zároveň musí být přijata taková opatření, aby v případě, že už k takovým poruchám dojde, byl jejich vliv na plynulost provozu minimalizován.\n\nPrvní tratí na území dnešního Česka ovládanou DOZ se 6. července 1967 v 11:15 stala trať Plzeň - Cheb. Jedná se o dálkové ovládání typu ČDC-M ze Sovětského svazu. Ovládací pracoviště je umístěno v Plzni v budově v Purkyňově ulici. Na tomto pracovišti je světelná deska se schématem celé trati a dvěma ovládacími stanovišti, odkud probíhá stavění jízdních cest pomocí cestové volby. Všechny stanice na trati je možné ovládat také místně z ovládacích stolů náhradní obsluhy, umístěných v každé stanici. Bez větších změn tento systém funguje dodnes (bohužel už jenom na traťovém úseku Svojšín - Ošelín - Pavlovice, ostatní traťové úseky jsou již osazeny novým zabezpečovacím zařízením typu ESA 11 s JOP), v souvislosti s modernizací trati Plzeň - Cheb, bude během modernizace současné dálkové ovládání ČDC-M sneseno a nahrazeno elektronickým stavědlem ESA 11 s JOP. Všechny stanice na trati budou postupně při rekonstrukci do tohoto elektronického stavědla zapojovány, současně modernizací projde i současné ovládací pracoviště DOZ v Plzni, kde bude také namontována nová technologie (ESA 11 s JOP), po dokončení rekonstrukce celého úseku z Plzně do Chebu, v květnu 2011,budou opět všechny stanice na trati řízeny (ovládány) dispečerem z Jednotného obslužného pracoviště v Plzni. Bohužel montáž nového zabezpečovacího zařízení ESA 11 s JOP sebou přináší i zrušení veškerého personálu v jednotlivých stanicích. Po dokončení optimalizace, která byla ukončena v květnu 2011 jsou již všechny stanice dálkově obsluhovány dispečerem DOZ Plzeň, a všechny stanice (kromě stanic Pňovany, Planá u Mar. Lázní, a Mariánské Lázně) zůstaly již bez místní obsluhy, než jak tomu bylo doposud, protože ruské zařízení ČDC-M, neumožňovalo vlakovému dispečerovi v Plzni nouzově obsluhovat přejezdy, na vjezdových a odjezdových návěstidlech obsluhovat přivolávací návěst a dále neumožňovalo dispečerovi dálkově řídit posun v jednotlivých stanicích - vždy při posunu se muselo převzít pomocné stavědlo na místní obsluhu, teprve potom mohl být zahájen posun. Současné zařízení ESA 11 s JOP již umožní dispečerovi plnou obsluhu stanice se vším všudy. Proto již ve stanicích není potřeba zaměstnávat pohotovostí výpravčí a výhybkáře. Pouze v Žst. Pňovany, Planá u Mar.Lázní a Mariánských Lázní bude i na dále nepřetržitě sloužit pohotovostní výpravčí (jako záloha pro případ mimořádné události).\n\nPozději byly vybudovány podobné, ovšem modernější, systémy na těchto tratích:\n\nNa pracovišti DOZ Praha-Holešovice bylo původní ovládání číslicovou volbou v roce 1994 nahrazeno ovládáním s využitím počítače (tehdy se jednalo o řídící počítač PC 80486/66 MHz), kdy reliéf kolejiště byl zobrazen na monitoru počítače a stavění jízdních cest probíhalo prostřednictvím myši.\n\nSoučasná DOZ se vnějškově vyznačují především tím, že je ovládají dispečeři pomocí rozhraní, která na tratích Správy železnic splňují tzv. základní technické podmínky pro Jednotné obslužné pracoviště (JOP). Pomocí rozhraní JOP jsou ovládána jednotlivá, zpravidla elektronická, případně hybridní, stavědla v jednotlivých dopravnách.\n\nZárodkem těchto moderních řídících pracovišť bylo pracoviště DOZ Praha-Holešovice (viz výše), odkud však byla dálkově ovládána ještě reléová stavědla. Masivní rozšíření elektronických stavědel přinesla až výstavba tzv. 1. koridoru, kde však nebylo přijato rozhodnutí o řízení jednotlivých stanic prostřednictvím DOZ.\n\nO uplatnění DOZ bylo rozhodnuto až při stavbě 2. koridoru Břeclav - Petrovice u Karviné, ale byl zvolen takový způsob řízení, kdy je z jednoho řídícího centra řízeno vždy jen několik nepříliš vzdálených stanic (tj. řízená stanice + jedna až tři další). Vůbec prvním úsekem na 2. koridoru řízeným pomocí DOZ se stal úsek Moravský Písek - Hodonín (mimo). V tomto úseku byly z řídící stanice Moravský Písek dálkově ovládány stanice Bzenec přívoz a Rohatec. Postupně byla takováto ostrovní DOZ zřízena v podstatě na celém 2. koridoru. V roce 2006 pak proběhlo postupné přepnutí celého 100 km dlouhého úseku Břeclav (mimo) - Přerov (mimo) na dálkové řízení z řídícího centra DOZ Přerov. V roce 2010 pak došlo k výstavbě druhého sálu, ze kterého je řízen severní úsek 2.koridoru Přerov (mimo) - Ostrava Svinov.\n\nDalším ucelenou tratí, kde je v činnosti moderní DOZ je trať České Budějovice - Horní Dvořiště (57 km).\n\nVedle hlavních tratí se DOZ postupně prosazuje i na méně důležitých celostátních tratích i na tratích regionálních. Systém Remote 98 vyvinutý společnosti AK signal byl prvním systém, který byl - vedle diagnostických úloh - použit pro dálkové ovládání méně důležitých tratí. Vůbec poprvé byl nasazen na trati Karlovy Vary dolní n. - Mariánské Lázně, kde je z dispečerského pracoviště Bečov nad Teplou ovládáno celkem pět dopraven vybavených samovratnými výhybkami. Podobné aplikace byly později zprovozněny např. v úsecích Blatno u Jesenice - Kryry, Kravaře ve Slezsku - Hlučín, Frýdlant nad Ostravicí - Ostravice a Senice na Hané - Kostelec na Hané.\n\nV úseku Blatno u Jesenice - Kryry však byl systém Remote 98 nahrazen jiným zařízením od firmy AŽD Praha v rámci modernizace zabezpečovacího zařízení na celé trati Plzeň seřaďovací nádraží - Žatec západ. V celé 103 km dlouhé trati byla instalována celkem tři elektronická stavědla ESA 11, fyzicky umístěná ve stanicích Kaznějov, Blatno u Jesenice a Podbořany. Z těchto stavědel jsou pak ovládány kromě uvedených stanic i další stanice v okolí, takže celkem je do tohoto systému DOZ zapojeno 13 stanic, řízených dálkově dispečerem z Blatna u Jesenice. Celý systém byl spuštěn 1. června 2006.\n\n"}
{"id": "119181", "url": "https://cs.wikipedia.org/wiki?curid=119181", "title": "Řadicí algoritmus", "text": "Řadicí algoritmus\n\nŘadicí nebo třídicí algoritmus je algoritmus zajišťující uspořádání dané sady (pole, seznamu, souboru) datových záznamů do požadovaného pořadí. Pro porovnávání se obvykle nepoužívá celý záznam, ale jeho jedna nebo více jeho položek nazývaných klíče. Tyto položky bývají zpravidla numerické, které se řadí podle hodnoty nebo řetězcové, které se řadí abecedně. Řazení je velmi častá úloha, která je také částí mnoha dalších algoritmů; vývoji co možná nejefektivnějších algoritmů řazení se proto věnuje velké úsilí.\n\nZ hlediska řazení se vstupní data chápou jako soubor dvojic klíč–hodnota, přičemž po seřazení je posloupnost klíčů monotónní, zatímco na připojené hodnoty se při řazení nebere zřetel a pouze se přesouvají vždy s odpovídajícím klíčem. Podle toho, zda se zachovává pořadí položek se stejným klíčem, rozlišuje algoritmy řazení na stabilní a nestabilní.\n\nNa vstupu je posloupnost záznamů formula_1; cílem je najít takovou posloupnost formula_2, pro kterou platí dvě základní kritéria:\n\nV definici relace uspořádání ≤ se přitom bere ohled pouze na klíče příslušných hodnot. V některých programovacích jazycích (Perl, Tcl, Java) je k dispozici knihovní funkce realizující třídění, které lze předat funkci pro porovnání záznamů. Porovnávací funkce má dva parametry – odkazy na dva záznamy – a vrací hodnotu -1, pokud první záznam má být před druhým; 1 pokud první záznam má být za druhým; 0 pokud na pořadí záznamů nezáleží (u stabilního algoritmu se musí relativní pořadí záznamů zachovat). Tento přístup umožňuje nejen třídění podle klíčů, ale obecněji podle libovolné ohodnocovací funkce. \n\nPro uspořádávání prvků do posloupnosti podle určitého kritéria se v češtině používá slovo řazení; v informatice byl zaveden termín třídění odpovídající anglickému , , který byl takto definován v (již zrušené) názvoslovné normě ČSN 36 9001. Někteří autoři se domnívají, že pro uspořádávání je vhodnější termín řazení, přičemž třídění by se mělo používat pro rozdělování sady prvků do několika skupin podle zadaného kritéria, a to bez potřeby určení vzájemného pořadí tříděných prvků. Pouze někteří autoři však pro uspořádávání prvků do posloupnosti termín řazení skutečně používají.\n\nPro rozdělování prvků do skupin lze používat jednoznačný název \"kategorizace\", případně \"klasifikace\".\n\nNěkteré algoritmy uspořádávání záznamů do posloupnosti využívají při své práci jejich rozdělování do několika skupin.\n\nPro seřazení množiny formula_6 prvků existuje očividná dolní mez časové asymptotické složitosti formula_7 (každý prvek je potřeba alespoň jednou přečíst). Této dolní meze je ale možno dosáhnout jen při předem známé, omezené množině klíčů (např. interval v přirozených číslech). Lze dokázat, že u řazení, které je založeno na porovnávání dvojic klíčů (což je univerzální metoda použitelná pro libovolná data), je minimální časová složitost formula_8.\n\nPodle různých kritérií se algoritmy řazení dají dělit do různých skupin. Dvě základní skupiny algoritmů jsou tzv. \"vnitřní\" a \"vnější řazení\". Vnitřní řazení vyžaduje, aby všechna řazená data byla uložena v operační paměti, kde k nim má algoritmus možnost libovolně přistupovat. Pokud je dat tak velké množství, že v jednu chvíli může být v operační paměti jen nějaká část dat (a zbytek je ve vnější paměti, např. na pevném disku), je třeba použít vnější řazení.\n\nNejvětší část algoritmů řazení je založena na porovnávání dvojic prvků; jedná se o univerzální metodu, kterou lze seřadit libovolná data v libovolné reprezentaci (stačí příslušná relace uspořádání). Pro některé konkrétní reprezentace nějak vymezené množiny dat lze sestrojit algoritmy, které fungují na jiném principu, např. na základě reprezentace řazených čísel v poziční číselné soustavě.\n\nKromě samotných řazených dat také algoritmus zpravidla potřebuje nějakou dodatečnou pracovní paměť. Pokud je velikost této paměti konstantní (nezávislá na množství řazených dat, označováno jako formula_9), algoritmus se označuje jako řazení na původním místě (\"in situ\" nebo \"in-place algoritmus\"), jiné algoritmy však potřebují dodatečnou paměť, například místo o velikosti původních dat (tedy formula_10 v asymptotickém vyjádření), ve kterém generují seřazený výsledek.\n\nVstupní data mohou obsahovat několik prvků se shodným klíčem. Podle vzájemné polohy těchto prvků před a po seřazení (kterou lze detekovat podle přidružených dat, která nejsou součástí klíče) se rozlišují tzv. \"stabilní\" a \"nestabilní\" třídicí algoritmy: stabilní algoritmus zachovává vzájemné pořadí položek se stejným klíčem, u nestabilního není vzájemné pořadí prvků se stejným klíčem zaručeno. (Ale z libovolného nestabilního algoritmu lze učinit stabilní tím, že se klíč každé položky vstupních dat rozšíří o pozici položky v původním souboru.)\n\nPodle chování na částečně seřazených souborech dat se rozlišují algoritmy \"přirozené\" a \"nepřirozené\": přirozený algoritmus rychleji zpracuje seřazenou množinu než neseřazenou.\nDále lze algoritmy zhruba rozdělit podle základní myšlenky. Existuje několik základních druhů algoritmů univerzální vnitřního řazení, přičemž některé pokročilejší algoritmy kombinují více postupů.\n\nNeexistuje žádný „dokonalý“ třídicí algoritmus, který by byl ideální pro všechna použití. Různé algoritmy mají různé vlastnosti co se týká jejich očekávané časové a paměťové složitosti, náročnosti implementace a dalších vlastností. Pro konkrétní podmínky se tak často navrhují specifické varianty.\n\n\n"}
{"id": "119182", "url": "https://cs.wikipedia.org/wiki?curid=119182", "title": "Francesco Mancini", "text": "Francesco Mancini\n\nFrancesco Mancini (16. ledna 1672 Neapol – 22. září 1737 Neapol) byl italský hudební skladatel, představitel neapolské operní školy.\n\nNarodil se v Neapoli 16. ledna 1672. Hudební vzdělání začal již v raném věku a v 16 letech byl přijat na konzervatoř Conservatorio di Maria della Pietà dei Turchini, kde studoval hru na varhany u Francesco Provenzale. Šest let se živil jako varhaník. V roce 1704 se stal hlavním varhaníkem královské kaple. Jeho kariéra operního skladatele se rozvíjela zpočátku pomalu. Jeho první známou operou je „Il nodo sciolto“ (1692). Další opera „Ariovisto“ byla uvedena s velkým úspěchem až v roce 1702.\n\nOd té doby byl zcela zaměstnán uváděním svých oper, takže poněkud zanedbal jiné ambice. Když v roce 1703 Alessandro Scarlatti uvolnil místo maestra di capella na konservatoři, byl jmenován jeho zástupcem, ale Scarlatti se za rok vrátil a Mancini byl opět druhým v pořadí. V době rakousko-španělské války o nástupnictví (1707) se pokusil získat vedoucí pozici i za pomoci politických intrik. Zkomponoval a uvedl slavnostní Te Deum na počest rakouského vítězství a zdálo se, že dosáhne svého cíle. Nicméně po roce se Scarlatti vrátil z Říma a opět se ujal své funkce. Mancini byl jmenován ředitelem konzervatoře (tj. stupínek pod funkcí maestra) a dostalo se mu příslibu, že jakmile se místo maestra uvolní bude jmenován on. Musel však čekat až na Scarlattiho smrt v roce 1725. Z vysněného místa se netěšil příliš dlouho. V roce 1735 utrpěl záchvat mrtvice, který ho částečně paralyzoval a o dva roky později zemřel.\n\nFrancesco Mancini byl poslední velký barokní skladatel, byť jeho dílo je dnes poněkud nedoceňováno. Ve své době byl druhým nejslavnějším skladatelem po Alessandru Scarlatim. Jeho hudba reprezentuje přechodné období mezi barokní a klasickou érou. Mancini byl hlavně operní skladatel, který sloužil potřebám nenasytného neapolského trhu. Zkomponoval na třicet jevištních děl, 12 oratorií, více než 200 světských kantát a mnoho sakrální vokální hudby.\n\nInstrumentální dílo není příliš rozsáhlé. Patrně nejznámější jsou jeho cembalové sonáty, koncerty pro dechové nástroje a zvláště pak řada flétnových sonát, které jsou stále považovány za důležitou součást barokního repertoáru pro tento nástroj.\n\n\n"}
{"id": "119184", "url": "https://cs.wikipedia.org/wiki?curid=119184", "title": "TJ Tesla Brno", "text": "TJ Tesla Brno\n\nTJ TESLA BRNO je druhá největší tělovýchovná jednota v Brně. Tělovýchovná jednota jako sportovní klub s právní subjektivitou je registrována jako spolek a v současné době sdružuje několik oddílů v různých sportovních odvětvích s celkovým počtem cca 1100 členů.\n\n\n"}
{"id": "119186", "url": "https://cs.wikipedia.org/wiki?curid=119186", "title": "Ladislav František Čelakovský", "text": "Ladislav František Čelakovský\n\nLadislav František Čelakovský (3. prosince 1864 Praha — 31. prosince 1916 Praha-Vinohrady) byl český mykolog a botanik. Byl synem botanika Ladislava Josefa Čelakovského a synovcem Jaromíra Čelakovského. V roce 1909 se stal členem Královské české společnosti nauk. Čelakovský byl profesorem fyziologie rostlin Českého vysokého učení technického v Praze. \nJe jedním z prvních významných vědců, kteří se zabývali studiem hlenek. \n\n\n"}
{"id": "119189", "url": "https://cs.wikipedia.org/wiki?curid=119189", "title": "Úžice (okres Mělník)", "text": "Úžice (okres Mělník)\n\nObec Úžice se nachází v okrese Mělník v Středočeském kraji. Rozkládá se asi čtrnáct kilometrů jihozápadně od Mělníka a šest kilometrů východně od města Kralupy nad Vltavou. Žije zde obyvatel.\n\n\nPrvní písemná zmínka o obci pochází z roku 1405.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Úžice \"(703 obyvatel, poštovní úřad, telefonní úřad, telegrafní úřad, četnická stanice)\" byly v roce 1932 evidovány tyto živnosti a obchody: lékař, autodoprava, cukrovar (surovárna Neštěmické rafinerie cukru), obchod s cukrovinkami, obchod s dobytkem, elektrotechnické potřeby, holič, hospodářské družstvo, 2 hostince, jednatelství, 2 koláři, konsum Svépomoc, kovář, krejčí, mlýnské výrobky, obuvník, 3 paliva, 2 pekaři, 4 rolníci, 2 řezníci, 2 obchody se smíšeným zbožím, 2 trafiky, velkostatek Chotek, zámečník, obchod se starým železem.\n\nVe vsi Netřeba \"(přísl. Kopeč, 306 obyvatel, samostatná obec se později stala součástí Úžic)\" byly v roce 1932 evidovány tyto živnosti a obchody: 3 hostince, 2 kováři, 5 rolníků, 2 obchody se smíšeným zbožím, 2 trafiky, 2 velkostatky.\n\n\nDopravní síť\n\nVeřejná doprava 2012\n\n\n"}
{"id": "119190", "url": "https://cs.wikipedia.org/wiki?curid=119190", "title": "Úboč", "text": "Úboč\n\nObec Úboč se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o Úboči pochází z roku 1251, kdy ve vsi sídlil Jiří z Úboče. První zmínka o panském sídle je z roku 1316, kdy na tvrzi sídlil Vitl z Úboče. Ve 14. století se zde připomínají dvě samostatné plebanie – Dolní a Horní Úboč s vlastními kostely (opevněným kostelem svatého Václava v Horní Úboči a kostelem svatého Mikuláše v Dolní Úboči). Později obě plebanie splynuly v jednu. Po reformaci zůstala pouze fara v Dolní Úboči, k ní do roku 1700 filiální fara Stanětice. Kostel svatého Václava v Horní Úboči byl zrušen výnosem Josefa II. a zbořen roku 1791. Zdivo bylo použito na výstavbu špýcharu. Matriky jsou vedeny od roku 1690. Posledními vlastníky byli Černínové z Chudenic.\n\nPočátkem roku 2012 zde žilo 112 obyvatel, stejně jako v roce 2006.\n\n\n"}
{"id": "119191", "url": "https://cs.wikipedia.org/wiki?curid=119191", "title": "Úbislavice", "text": "Úbislavice\n\nObec Úbislavice se nachází v okrese Jičín v Královéhradeckém kraji, asi 6 km severovýchodně od Jičína také poblíž Nové Paky. Obec se nachází v nadmořské výšce 328 metrů a žije v ní obyvatel. Úbislavice leží 5 km jihozápadně od Nové Paky poblíž silnice I/16 ve směru k Jičínu v údolí potoka Ořeška. Od října 2005 se stala součástí evropského geoparku Český ráj pod záštitou UNESCO. Nejbližší železniční stanicí je nádraží v Nové Pace na trati 040, odkud se do obce lze dostat s využitím pravidelné autobusové linky Nová Paka–Zboží nebo je možné využít autobusu ve směru Nová Paka – Jičín. Obcí prochází i několik značených cyklostezek a turistických tras.\n\nObec je tvořena šesti částmi – Úbislavice, Chloumek, Zboží, Stav, Štěpanice a Česká Proseč. Do katastru spadá i údolní nádrž Jahodnice s přilehlým rekreačním zařízením a rybníky Štěpanický a Mikuláš.\n\nPrvní zmínka o obci je z roku 1357, tehdy patřila horní část ke Kumburku, dolní část byla vladyčním statkem. Od roku 1389 náležela celá ves ke hradu Kumburk, který se tyčí nad obcí na vysoké čedičové homoli (642 m). Hrad Kumburk byl založen počátkem 14. století, od 16. století sloužil jako vězení a v roce 1658 byl na rozkaz císaře pobořen. Kumburk byl obehnán dvojí hradbou, vnější byla zpevněna šesti baštami, dochovány jsou pouze zbytky gotického hradu – části zdí, hlavní hranolové a válcové věže, zvláště tzv. Panenské, v níž byla vězněna na počátku 17. století Eliška Smiřická.\n\n\n\nObec je bohatá na lidovou architekturu: dřevěné chalupy podkrkonošského typu, roubené domky s bohatě vyřezávanými štíty. Nejzajímavějším je čp. 56 – roubený, patrový mlýn s pavlačí, který má vyřezávaný štít s kabřincem a šindelovou střechu. Mlýn je v historických pramenech připomínán už k roku 1405. Dále se zde nachází gotický kostel sv. Petra a Pavla z počátku 15. století. Dochováno je obvodové zdivo a křížová klenba presbytáře. Hlavní oltář pochází z roku 1663, pískovcová křtitelnice z roku 1659. Barokní kostel Narození P. Marie byl vystavěn v letech 1712–1720 na místě staršího dřevěného kostela se zvonicí, oltářní obraz Narození P. Marie z druhé poloviny 17. století je připisován K. Škrétovi, křtitelnice je z roku 1664.\n\nNejznámějším rodákem obce je filolog Jan Gebauer, profesor University Karlovy, který se zde narodil 8. října 1838. Napsal např. \"Historickou mluvnici jazyka českého\", \"Slovník staročeský\", \"Mluvnici nové spisovné češtiny\". Jako Masarykův spolupracovník měl rozhodující podíl na prokázání nepravosti Rukopisu královédvorského a zelenohorského. Do svého rodného kraje, podhůří Krkonoš, se celý život vracel alespoň o prázdninách.\n\nTakto vylíčil své rodiště: \"„Údolí Oubislavské je krásné svým položením a dále tím, že nižší jeho část od potoka vzhůru všecka je posázena ovocnými stromy, po obou stranách cesty i potoka jsou řadou baráky, nad nimi zase řadou chalupy a statky, a při každém statku a při každé chalupě je ovocný sad nebo zahrada, a při každém baráku je zahrádka s tolika ovocnými stromky, kolik se jich tam vešlo…  Z jara je stromoví samý květ, v létě a na podzim samé ovoce, když se urodí.“\"\n\nDále se zde narodila např. Věra Janoušková (1922–2010), česká sochařka, kolážistka, malířka a grafička.\n\nV obci funguje mnoho let tradiční hospůdka, která je poblíž kostela Narození Panny Marie. Nachází se zde i dětské hřiště s tenisovým kurtem a další plochou užívanou pro hasičské soutěže a např. fotbal. Dětské hřiště bylo nedávno obnoveno a vedle něj je přírodní studánka s pitnou vodou, která návštěvníkům hřiště v letním období zpříjemňuje pobyt. Po celé vesnici je velké množství polních cest a památek.\n\nV obci je také obecní úřad, pošta a hřbitov, také místní potraviny či knihovna. Zejména v letním období může obyvatelstvo zavítat k rybníku Jahodnice či ke Štěpanickému a Mikulášskému rybníku. U obce se nachází také penzion. Na území obce je mnoho lesů a stromů a nachází se zde různé chalupy s podkrkonošskou kulturou. Návštěvníci mají také možnost navštívit zříceninu hradu Kumburk. Během cesty mohou pozorovat řadu soch a pomníků, zvoniček i staveb.\n\nHasičstvo z obce Úbislavice je složeno z několika sborů dobrovolných hasičů. Tyto sbory se každoročně účastní různých cvičení a soutěží, umí zacházet s hasičskou technikou. Vlastní historické vybavení, ale také klasickou výbavu. Každoročně pořádají různé soutěže a slavnosti.\n\n\nV obci je každoročně mnoho slavností a aktivit. Patří sem např. hasičská cvičení a soutěže (např. noční útok, výročí hasičských sborů atd.). Dále sem patří např. slavnostní rozsvícení vánočního stromku, který je na návsi. K slavnostnímu rozsvícení patří i ohňostroj a projev starosty obce, dále také Mikuláš, čert a anděl pro děti, u rozsvíceného stromku zpívá dětský sbor obce.\n\nV obci je také každoročně pořádána \"Traktoriáda\". Na ni se sjíždí soutěžící z celého okresu. Dále se zde konají typické vesnické slavnost jako Kateřinská zábava, sokolský ples, hasičský ples, mikulášská zábava (besídka), maškarní apod. Mezi trvalou a každoroční slavnost v obci patří i tzv. \"prvomájový průvod\" s další slavností na úbislavickém hřišti. Průvod začíná každoročně na Stavě (část obce) a trvá až na úbislavické hřiště, kde se dále slaví. Dětský den je také většinou každoroční slavností, kdy jsou pro děti připraveny různé soutěže za pěkné odměny.\n\n"}
{"id": "119192", "url": "https://cs.wikipedia.org/wiki?curid=119192", "title": "Údrnice", "text": "Údrnice\n\nObec Údrnice se nachází v okrese Jičín v Královéhradeckém kraji, leží 9 km jihozápadně od Jičína. Žije v ní obyvatel.\n\n\nPrvní písemná zmínka o obci pochází z roku 1318, kdy náležela Vokovi z Rotštejna a jeho manželce Rychce, kteří vedli spor s pány z Labouně o jejich protiprávní držbu části vsi. Páni z Labouně pravděpodobně spor vyhráli, protože se zde připomínají až do 15. století, kdy vlastnili zdejší tvrz s dvorem a od roku 1435 také hrad Brada. Roku 1511 panství koupil Mikuláš Trčka z Lípy, spojil je s Velišem, tvrz přestala být panským sídlem a brzy na to zanikla. Dochoval se z ní jen okrouhlý pahorek jižně od obce, zvaný Hrádek.\n\n\n\n"}
{"id": "119193", "url": "https://cs.wikipedia.org/wiki?curid=119193", "title": "Údlice", "text": "Údlice\n\nÚdlice () jsou obec v Ústeckém kraji v okrese Chomutov. Její součástí jsou také sousední Přečaply. Celkem v obci žije obyvatel. Údlice stojí v Mostecké pánvi v nadmořské výšce okolo 280 metrů asi čtyři kilometry jihovýchodně od Chomutova. Okolní krajina byla osídlena již v pravěku, ale první písemná zmínka o vsi je až z poloviny třináctého století. V průběhu doby byly Údlice samostatným panstvím, ale dlouho patřily k chomutovskému nebo červenohrádeckému panství. Mívaly status městečka i města, jehož obyvatelé se živili především zemědělstvím. K rozvoji průmyslu došlo až v devatenáctém století, kdy byl otevřen cukrovar a v okolí započala těžba hnědého uhlí.\n\nDominantou vesnice je kostel Povýšení svatého Kříže s románskou apsidou. V jeho sousedství stojí údlický zámek využívaný místní střední školou a řada dalších drobných památek.\n\nNázev vesnice je pravděpodobně odvozen ze slova \"údolice\" (malé údolí), nebo snad také \"údolnice\" podle polohy v mělkém údolí. Vzhledem k rychlému poněmčení oblasti však nelze původní slovanský název identifikovat. V historických pramenech se jméno vesnice vyskytuje ve tvarech: Otivitz (1295), Vdlicz (1352, 1387), Eidlicz (1403), Vdelicz (1416), de Udelic (1446), w Vdliczych (1543), Audlycze (1562), na Audliczich (1587), Aydlicze (1606), Eydlicze (1622) nebo Eidlitz (1787).\n\nPrvní písemná zmínka o Údlicích pochází z roku 1247 a zmiňuje jakéhosi Theodorita de Udelitz. V roce 1295 vesnice patřila bratrům Bedřichovi a Dětřichovi ze Šumburka, kteří ji tehdy prodali řádu německých rytířů z chomutovské komendy, ale podle Zdeny Binterové bratři prodali Otvice a Údlice zůstaly pánům ze Šumburka až do poloviny čtrnáctého století. Jmenovitě jsou ve čtrnáctém století jako majitelé uváděni Albrecht a Dětřich ze Šumburka. Šumburkové vesnici prodali Janu Parsifalovi z Haugvic, který v ní měl tvrz poprvé připomínanou roku 1358. Parsifalovi synové Pertold, Bušek a Jan prodali Údlice roku 1387 Hanušovi z Valdenberka. Za jeho syna, Anarga z Valdenberka, byla vesnice roku 1392 povýšena na trhové městečko. Rodu z Valdenberka patřilo až do roku 1446, kdy jej Anarg z Valdenberka prodal bratrům Mikuláši III. a Janovi z Lobkovic. Za nich byl roku 1451 dobyt opevněný kostel Povýšení svatého Kříže lounskými a žateckými oddíly, které přitom zajaly sedmnáct jezdců Mikuláše z Lobkovic.\n\nRoku 1496 král Jiří z Poděbrad potvrdil Lobkovicům údlické trhové právo. Význam městečka vzrostl za Kryštofa z Lobkovic, který dosáhl jeho propuštění z manství a roku 1539 povýšil dosavadní městečko na město s dědickým a pivovárečným právem. Jindřich Mikuláš z Lobkovic nechal opravit tvrz a přestavět kostel. Později Údlice prodal Bohuslavovi Hasištejnskému z Lobkovic, který je připojil k chomutovskému panství. Spolu s ním je získal Jiří Popel z Lobkovic, který jako katolík přivedl do Chomutova jezuity, jejichž koleji museli údličtí vyplácet dvakrát ročně přes 342 kop míšeňských grošů. Roku 1594 byl rozsáhlý majetek Jiřího Popela z Lobkovic zabaven a rozdělen na menší díly. Údlice s 66 poddanými byly připojeny k červenohrádeckému panství, které roku 1605 koupil Adam Hrzán z Harasova. K Červenému hrádku potom s výjimkou krátkého období patřily až do roku 1850. Již v roce 1791 zde byl zřízen tzv. regulovaný magistrát, a město tak získalo značnou míru nezávislosti na správě panství.\n\nBěhem třicetileté války se od roku 1622 stal majitelem panství Jan Hrzán z Harasova, za něhož došlo v Údlicích a okolních vesnicích k povstání poddaných. Po jeho potlačení se museli údličtí vzdát svých výsad, a roku 1631 dokonce i městských práv. Město také postihly válečné události. Již roku 1620 švédští vojáci vypálili kostel a tvrz s hospodářským dvorem a v roce 1625 vypukl mor, při kterém údajně zemřelo 350 osob. S důsledky válečných akcí se obec potýkala až do konce války. Podle berní ruly z roku 1654 bylo sedmnáct usedlostí pustých a tři vyhořelé. Obyvatelé se živili především hospodařením na poli a chovem dobytka. Stály tu také vrchnostenský a měšťanský pivovar. Špatná hospodářská situace přiměla vrchnost, aby vyhověla žádosti o obnovu starých práv a svobod.\n\nFerdinand Maxmilián Hrzán musel vzhledem k finančním problémům prodat Údlice svému bratrovi Karlu Arnoštovi Hrzánovi. Tím se město v letech 1681–1697 stalo znovu samostatným panstvím a Karel Arnošt nechal starou tvrz přestavět na barokní zámek.\n</references>\n\n\n\n"}
{"id": "119194", "url": "https://cs.wikipedia.org/wiki?curid=119194", "title": "North Greenwich (stanice metra v Londýně)", "text": "North Greenwich (stanice metra v Londýně)\n\nNorth Greenwich je jedna ze stanic londýnského metra na Jubilee Line, v její jihovýchodní části otevřené 14. května 1999. Do 17. září téhož roku plnila funkci konečné, než byl dokončen další traťový úsek linky směrem na východ.\n\nPřestože název stanice tvoří geografické označení, nenachází \"North Greenwich\" ve skutečnosti v severním Greenwichi. Stanice se rozkládá na ostrově Island of Dogs. Mezi lety 1872 a 1926 se tu nacházelo železniční nádraží. Stanice leží ve druhém a třetím tarifním pásmu (travelcard zone).\n\nKapacita \"North Greewich\" je největší ze všech stanic na Jubilee Line. Každou hodinu zde může nastoupit a vystoupit okolo 20 000 cestujících. Hlavním účelem stanice je zajistit dopravní spojení pro nedaleký Millennium Dome. Doprava sem však není natolik frekventovaná, jak se zprvu očekávalo, a tak stanice, stejně jako přilehlý dóm, jsou nedostatečně vytížené.\n\nNástupiště stanice je podzemní, ostrovní a s povrchem spojené pomocí tříramenných eskalátorů a pevného schodiště. Kolejiště je oddělené od perónu pomocí prosklené stěny s dveřmi, které se otevírají vždy, když přijede vlak. Autorem architektonického ztvárnění celé stanice, pro které jsou charakteristické hlavně modré dlaždice, je architekt Will Aslop.\n\nVedle samotné stanice se rozkládá autobusový terminál, z něhož jezdí spoje do Stratfordu, Bexleyheath, Greenwiche a Lewishamu.\n\n"}
{"id": "119195", "url": "https://cs.wikipedia.org/wiki?curid=119195", "title": "Thomas Andrews", "text": "Thomas Andrews\n\nThomas Andrews (7. února 1873 Comber, Severní Irsko - 15. dubna 1912 Severní Atlantik) byl lodní konstruktér, hlavní konstruktér Titanicu.\n\nJiž od mládí projevoval nadšení pro stavbu lodí. V 16 letech, po ukončení školní docházky na Royal Belfast Academical Institution, nastoupil jako učeň do loděnice svého strýce Williama Jamese Pirriea, jedné z nejprestižnějších loděnic světa, Harland & Wolff v Belfastu. Dne 24. června 1908 se oženil s Helen Reilly Barbourovou a roku 1910 se jim narodila dcera Elizabeth.\n\nPřed plavbou Titanicu stál v čele konstrukčního oddělení a byl výkonným ředitelem společnosti Harland & Wolff, podřízený pouze jejímu prezidentovi Williamu Jamesi Pirrimu.\nKdyž se Titanic potápěl, do poslední chvíle obcházel cestující a říkal jim, aby si byli vědomi toho, že loď půjde ke dnu, oblékli si záchranné vesty a šli na palubu lodi, rozdával lidem vesty, pomáhal jim do člunů, snažil se, aby čluny byly co nejvíce obsazovány. Když viděl, že jeden člun byl naplněn pouze 28 lidmi, důrazně přikázal, aby byly naplněny plným počtem šedesáti osob. V posledních chvílích Titanicu, když se loď již začala zřetelně naklánět, házel z paluby odpočinková lehátka a nejrůznější předměty, aby na ně lidé mohli vylézt a zachránit se před ledovou vodou, ve které nikdo nemohl přežít více než 20 minut. Naposled byl spatřen v kuřáckém salonku I. třídy ve dvě hodiny a deset minut. Deset minut na to se Titanic potopil. Jeho záchranná vesta ležela na jednom ze stolků, on sám stál před krbem, ruce zkříženy na prsou a hleděl do prázdna. Stevard, který jej takto zastihl, se pokusil jej přimět ještě k pokusu o záchranu, ale stavitel odmítl a nabídl mu svou záchrannou vestu. Jeho tělo nebylo nikdy nalezeno, zmizelo společně s Titanikem v hlubinách Atlantského oceánu.\n\nV Belfastu byla vystavena socha na jeho památku. Je oslavován jako největší hrdina Titaniku a konstruktér lodí své doby. Navrhl tři největší lodě svého času a to Titanic, Britannic a Olympic.\n\nVe známém velkofilmu \"Titanic\" z roku 1997 jeho postavu ztvárnil kanadský herec Victor Garber.\n\n"}
{"id": "119196", "url": "https://cs.wikipedia.org/wiki?curid=119196", "title": "Údlice (zámek)", "text": "Údlice (zámek)\n\nÚdlice jsou barokní zámek ve stejnojmenné obci Údlice. Zámek byl koncem 17. století přestavěn z lobkovické tvrze, která zde stála již ve 14. století. Od roku 1963 je chráněn jako kulturní památka ČR. \n\nPředchůdcem zámku byla středověká tvrz písemně zmíněná poprvé v roce 1358 v majetku Jana Parsifala z Haugvic. Jeho potomci Pertolt, Bušek a Jan ji prodali Hanuši z Valdenberka, který zemřel roku 1387. Od jeho vnuka Anarda tvrz roku 1446 koupili bratři Mikuláš a Jan z Lobkovic a připojili ji k hasištejnskému panství. Nevyužívaná tvrz potom zpustla. V roce 1499 mimo jiné získal Údlice Mikuláš Hasištejnský z Lobkovic. Jeden z jeho synů, Jindřich Mikuláš, tvrz po roce 1562 obnovil a později ji prodal svému strýcovi Bohuslavu Felixovi Hasištejnskému z Lobkovic, který ji nakrátko připojil k Chomutovu. Po jeho smrti Údlice patřily Jiřímu Popelovi z Lobkovic, který je roku 1588 připojil k červenohrádeckému panství. Potom, co mu byl majetek roku 1594 zabaven, jej v roce 1606 od královské komory koupil purkrabí královéhradeckého kraje Adam Hrzán z Harasova. Jeho potomek Arnošt Karel Hrzán z Harasova nechal starou tvrz přestavět na barokní zámek. Podle Augusta Sedláčka se tak stalo v letech 1692–1695, ale podle jiných zdrojů Arnošt Karel Hrzán již roku 1689 prodal Údlice svému mladšímu bratru Zikmundu Valentinu Hrzánovi z Harasova. Ten po Arnoštovi zdědil roku 1697 Červený hrádek a údlický statek k němu již natrvalo připojil.\n\nU zámku je dvůr a malý park. Od roku 1946 ho využívalo zemědělské učiliště a dnes je střediskem odborného výcviku chomutovské Střední školy technické, gastronomické a automobilní.\n\nJednopatrová zámecká budova má obdélný půdorys. Kryje ji valbová střecha s velkým středním vikýřem a dvěma malými bočními vikýři. Fasádu horizontálně člení mezipatrová a hlavní profilovaná římsa a okna jsou lemována jednoduchými lizénovými rámy. Uvnitř se v přízemí nachází valeně zaklenutý sál s lunetami a dříve zde také byla kaple. Místnosti v patře jsou plochostropé.\n\n\n"}
{"id": "119198", "url": "https://cs.wikipedia.org/wiki?curid=119198", "title": "Rokytnice (okres Zlín)", "text": "Rokytnice (okres Zlín)\n\nObec Rokytnice se nachází v okrese Zlín ve Zlínském kraji. Žije zde obyvatel.\n\n\nPrvní písemná zmínka o obci pochází z roku 1503. V roce 1945 byla obec osvobozena Rumuny. V roce 1956 bylo založeno místní JDZ.\n\n\n"}
{"id": "119199", "url": "https://cs.wikipedia.org/wiki?curid=119199", "title": "Škrdlovice", "text": "Škrdlovice\n\nŠkrdlovice () jsou obec v okrese Žďár nad Sázavou v Kraji Vysočina. Žije zde obyvatel.\n\nPrvní písemná zmínka o obci pochází z roku 1454. Název obce pochází z doby kolonizace a je vztahován k osobnímu jménu osazovatele Skrle, odtud Skrlovice. Jazykovým vývojem bylo doplněno písmeno „d“ čímž vznikl pozoruhodný, v Česku (a snad i na světě) ojedinělý název Škrdlovice s pěti samostatně stojícími souhláskami na začátku slova.\n\n\n\n6. září 1888 se v obci narodil Bohuslav Leopold, český houslista, kapelník, hudební skladatel a aranžér († 12. května 1956).\n\n"}
{"id": "119201", "url": "https://cs.wikipedia.org/wiki?curid=119201", "title": "Brada-Rybníček", "text": "Brada-Rybníček\n\nObec Brada-Rybníček se nachází v okrese Jičín, kraj Královéhradecký, 3 až 4 km severozápadně od Jičína. Žije zde obyvatel.\n\nPrvní písemná zmínka o Bradech pochází z roku 1258 (\"Naczeradus de Parcz\"), první zmínka o Rybníčku se datuje rokem 1376 (\"bona sua in Rybnyczek\").\n\n\nTato obec má 7 zastupitelů.\n\n\n"}
{"id": "119202", "url": "https://cs.wikipedia.org/wiki?curid=119202", "title": "Šestajovice (okres Praha-východ)", "text": "Šestajovice (okres Praha-východ)\n\nObec Šestajovice, (něm. \"Schestajowitz\") se nachází v okrese Praha-východ, kraj Středočeský. Leží asi dvacet kilometrů východně od centra Prahy, v severním sousedství pražské čtvrti Klánovice, deset kilometrů jižně od města Brandýs nad Labem-Stará Boleslav, západně od obce Jirny. Obec je tvořena jedinou, stejnojmennou vesnicí. Její jihovýchodní část, splývající se severovýchodní částí Klánovic, nese název Cyrilov. Žije zde obyvatel.\n\nLidová etymologie vysvětluje jméno vsi od „šesti stájí“, ve kterých se zde přepřahalo na údajné důležité kupecké stezce od Prahy na východ. Znak byl Šestajovicím udělen v roce 1994. Motiv připomíná, že obec byla vlastnictvím řádu křižovníků s červenou hvězdou.\n\nPrvní písemná zmínka o obci pochází z roku 1227. Tehdy královský podstolník Kojata z Hněvina Mostu daroval ve své závěti Šestajovice kostelu svatého Václava z dnes zaniklé pražské osady Zderaz. Mniši zde vybudovali tvrz, ve které sídlili až do konce husitských válek. Po jejich skončení přešly Šestajovice do majetku Starého města pražského a vystřídaly dále několik vlastníků. Od roku 1547 obec opět vlastnila osada na Zderaze, až do poloviny 19. století se zde opět vystřídala dlouhá řada vlastníků a nájemců. Kolem roku 1770 v okolí neúspěšné pokusy o dolování uhlí.\n\nV roce 1874 zakoupil část Šestajovic – tzv. Belottův poplužní dvůr – zbraslavský písař a realitní podnikatel Václav Klán. Na těchto pozemcích v následujících desetiletích vybudoval obec Klánovice.\n\nNa konci druhé světové války – 26. dubna 1945 – americké stíhací letouny (tzv. hloubkaři), zničily v okolí obce tři nákladní automobily (dva civilní a jeden vojenský). Nikdo však nebyl zraněn.\n\nVesnice se rozrůstá zejména masovou výstavbou rodinných domků na západní a jihozápadní straně a též v oblasti Cyrilova. Počet obyvatel každoročně prudce roste, tento rozvoj má dopad jak na kvalitu života v obci, tak na dopravní zatížení jejího okolí. Dochází též k radikálním přestavbám a vestavbám v historickém jádru vesnice.\n\nKe dni 26. března 2011 zde žilo 2934 obyvatel, z toho je 1521 žen a 1413 mužů. Tehdy zde žilo 2748 Čechů, 68 Slováků, 3 Němci, 2 Poláci, 49 Ukrajinců a 5 Rusů. V roce 2017 zde žilo 3621 obyvatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Šestajovice \"(1000 obyvatel)\" byly v roce 1932 evidovány tyto živnosti a obchody: 2 nákladní autodopravci, 2 holiči, 4 hostince, 2 koláři, 2 kováři, 2 krejčí, lakýrník, malíř, 2 parní mlékárny, 2 obchody s mlékem, velkoobchod s obilím, 2 obuvníci, obchod s ovocem a zeleninou, 2 pekaři, 2 porodní asistentky, povoznictví, 19 rolníků, 5 řezníků, sadař, 8 obchodů se smíšeným zbožím, spořitelní a záložní spolek pro Šestajovice, živnostenská záložna pro Šestajovice, stavební družstvo, stavební hmoty, 2 trafiky, 5 truhlářů, 4 obchody s uhlím, velkostatek Friedmann, obchod se zvěřinou a drůbeží.\n\n\n\nŽelezniční trať ani stanice na území obce není. Nejblíže obci je železniční zastávka Zeleneč (jen pro osobní dopravu) ve vzdálenosti 2 km ležící na trati 231 mezi Prahou a Čelákovicemi. Nejbližší železniční stanicí pro veškerou dopravu jsou Mstětice ve vzdálenosti 4 km ležící na téže trati. Přibližně 3 km jižně od centra obce leží také železniční zastávka Praha-Klánovice na trati 011.\n\nVesnicí prochází severojižním směrem silnice III/33310 (ulice Revoluční) z Klánovic do Zelenče, z níž v severní části vsi odbočuje na východ silnice III/0116 (ulice Komenského) do Jiren. Katastrálním územím obce vede ve vzdálenosti 1,5 km od zastavěného území západovýchodním směrem silnice II. třídy II/611 Praha - Sadská - Poděbrady - Hradec Králové (stará silnice I/11), souběžně s ní o něco blíže vesnici nová hradecká dálnice D11, která však má mimoúrovňovou křižovatku až u Jiren.\n\nV minulosti tvořila dopravní obsluhu Šestajovic hlavně autobusová linka z Jiren k nádraží Praha-Klánovice (po léta pod číslem 10120, později např. 281036) doplňovaná linkami Praha – Jirny – Úvaly (10470) a Brandýs – Jirny – Úvaly (10480, v roce 2000 pod číslem 281040). Do května 1996 oblast obsluhoval klíčovský závod ČSAD, který zprivatizoval JUDr. Jan Hofmann, za jehož působení docházelo k různým změnám a přečíslováním. Začleněním oblasti do systému Pražské integrované dopravy od 1. června 1996 začal nové linky provozoval dopravce Hotliner a hlavní dopravní vazba se přenesla ke stanici metra Českomoravská, po prodloužení metra v roce 1998 na Černý Most. Z Šestajovic tam jedou linky 303, 304 a 344, linka 303 pak pokračuje směrem na jih na Klánovice a Koloděje, ostatní linky směrem na Jirny, případně dále na Horoušany nebo Úvaly. Doplňující funkci mají občasně jedoucí linky 343 (školní posily) a 408 (Brandýs – Zeleneč – Úvaly, v PID od 30. 9. 2001). Od 1. ledna 2007 linky v oblasti převzal Connex Praha s. r. o., který během roku 2008 změnil značku na Veolia Transport Praha s. r. o.\n\n"}
{"id": "119203", "url": "https://cs.wikipedia.org/wiki?curid=119203", "title": "Zemětice", "text": "Zemětice\n\nObec Zemětice se nachází v okrese Plzeň-jih, kraj Plzeňský. Žije zde obyvatel.\n\n\nPrvní písemná zmínka o obci pochází z roku 1115.\n\n\n"}
{"id": "119205", "url": "https://cs.wikipedia.org/wiki?curid=119205", "title": "Bohuslavice (okres Jihlava)", "text": "Bohuslavice (okres Jihlava)\n\nBohuslavice (za protektorátu německy \"Wohuslawitz\", \"Bauslawitz\") se nachází v okrese Jihlava v Kraji Vysočina 9,5 km jihovýchodně od Telče v nadmořské výšce 542 m. Leží v údolí potoka Vápovky, v jihozápadní části Brtnické vrchoviny. Zleva zde Vápovka přijímá Otvrňský potok a údolí se v tomto místě rozšiřuje. Žije zde obyvatel. Obci Bohuslavice v současnosti náleží odlehlá osada Otvrň, dříve zde také existovala zaniklá ves Vranůvky.\n\nNázev se vyvíjel od varianty Bohuslawycz (1353), Bauslawicz (1573), Bohuslawitz (1678, 1718, 1720, 1751), Bohuslawitz a Bohuslawice (1846) k podobě Bohuslawitz a Bohuslavice v roce 1872. Název byl odvozen od osobního jména Bohuslav a přípony -ice, znamenal ves lidí Bohuslavových. Pojmenování je rodu ženského, čísla pomnožného, genitiv Bohuslavic.\n\nPrvní písemná zmínka o obci pochází z roku 1353, kdy je v souvislostí s ní uváděn Ota z Bohuslavic, majitel místního statku. Majitelé na dvorci se velmi často střídali, ale od roku 1618 náležela již ves novoříšskému klášteru jako součást jeho panství až do roku 1849. V roce 1843 žilo v Bohuslavicích podle vceňovacího operátu 216 obyvatel ve 33 domech a 49 domácnostech. Byl zde vrchnostenský dvůr. Desátky se odváděly panství Nová Říše, na týdenní úterní trhy se jezdilo do Telče.\n\nOd roku 1849 byla ves součástí klášterního panství Nová Říše. V roce 1976 byly Bohuslavice připojeny pod obec Nová Říše a v roce 1990 se opět osamostatnily. Od roku 2003 spadají jako samostatná obec pod pověřený městský úřad v Telči.\n\nVe 2. polovině 19. a v 1. polovině 20. století se většina obyvatelstva obce živila zemědělstvím. V roce 1900 byla výměra hospodářské půdy obce 362 ha. V obci byl lihovar klášterního velkostatku v Nové Říši. Živnosti roku 1911: 1 bednář, 1 kolář, 1 kovář a podkovář, 1 obchodník se smíš. zbožím a 1 obchodník s vejci.\n\nRok 1924: dvůr a lihovar velkostatku Nová Říše kláštera premonstrátů, živnosti: 1 hostinský, 1 kovář, 1 obchodník se smíš. zbožím, 13 hosp. rolníků.\n\nObec byla elektrifikována připojením na síť ZME Brno roku 1931. JZD bylo založeno roku 1957, roku 1964 bylo sloučeno s JZD Vápovice a poté v roce. 1974 do JZD Stará Říše. Nyní ZS Stará Říše. Po roce 1945 postaveno: kanalizace, vodovod, plynofikace, požární zbrojnice, úprava rybníka na požární nádrž, protipovodňové zábrany, koupaliště, rodinné domky, areál JZD (kravín, drůbežárna), koňská stáj a jezdecká hala, palírna a moštárna.\n\nNyní převládající zaměstnání: zemědělství a stavebnictví. Obec se v současné době stává turistickou destinací, především díky rozsáhlému chovu koní, jezdeckým stezkám a chovu dalších druhů užitkových zvířat (různé druhy vodního ptactva, lichokopytníků atd.). V nedávné době zde byl postaven i hotel (z budovy starého vepřína) a přestavba objektů ve vesnici stále pokračuje.\n\nBohuslavice leží v okrese Jihlava v Kraji Vysočina. Nachází se 3,5 km jihozápadně od Staré Říše a 1 km od Vápovic, 3 km západně od Rozseče, 1,5 km severně od Nové Říše a 3 km východně od Vystrčenovic. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Markvartická pahorkatina. Průměrná nadmořská výška činí 542 metrů. Nejvyšší bod o nadmořské výšce 606 metrů stojí severovýchodně od obce. Bohuslavicemi protéká Vápovka, do níž se jižně od obce vlévá Otvrňský potok, na němž leží východně od Bohuslavic rybník.\n\nNa území obce leží evropsky významná lokalita a přírodní památka Koupaliště u Bohuslavic, kde se nacházejí vodní a mokřadní biotopy s výskytem zvláště chráněných druhů organismů. U kapličky při silnici do Nové Říše roste památná 27metrová lípa velkolistá, jejíž stáří bylo v roce 2012 odhadováno na 220 let.\n\nPodle sčítání 1930 zde žilo v 45 domech 215 obyvatel. 214 obyvatel se hlásilo k československé národnosti. Žilo zde 215 římských katolíků.\n\nBohuslavice jsou členem Mikroregionu Telčsko a místní akční skupiny Mikroregionu Telčsko.\n\nObec má sedmičlenné zastupitelstvo, v jehož čele stojí starosta Jiří Kovář.\n\nV obci sídlí firmy STARKON STAV, UNIPRO, EKOSPORT, Lihovar a palírna Bohuslavice, Eko - hvězda, Zemědělská společnost Stará Říše a STARKON Nová Říše. Hospodářský Dvůr Bohuslavice provozuje restauraci a ubytování na statku. Obcí prochází silnice II. třídy č. 407 z Nové Říše do Staré Říše a komunikace III. třídy č. 4073 do Rozseč. Dopravní obslužnost zajišťují dopravci ICOM transport a ČSAD Jindřichův Hradec. Autobusy jezdí ve směrech Jihlava, Želetava, Dačice, Stará Říše, Nová Říše a Telč.\n\nMístní děti dojíždějí do základní školy v Nové Říši. Nachází se zde knihovna. Sbor dobrovolných hasičů Bohuslavice byl založen v roce 1953.\n\nLesík se zažitým názvem Borovíčko se rozprostírá na severozápadním okraji Bohuslavic. Lesík protínají dvě cesty, na jeho severním konci se nachází hájenka. Ta byla v druhé polovině dvacátého století centrem katolické mládeže, takže okolí hájenky je vyzdobeno značným množstvím náboženských znaků - obrázek Panny Marie, sloupky s nápisy \"Hallelujah\" či \"Bůh je Láska\". Na přelomu 18. a 19. století byl poblíž hájenky postaven památník na počest znojemského profesora a katechety, Josefa Ernesta Miloty, jenž v Nové Říši složil na konci osmnáctého století svůj premonstrátský slib.\n\nKoupaliště u Bohuslavice je název chráněného území na jihovýchodě obce při silnici směrem k Rozseči. Území kolem Otvrňského potoka bylo za chráněnou přírodní památku vyhlášeno v roce 2004. Důvodem je, že v místní nádrži, mělké a obložené betonovými panely, jenž byla dříve využívána jakou koupaliště, se množí zástupci druhu čolka velkého a tvoří zde jednu z nejvýznamnějších populací svého druhu na Vysočině. Nádrž je každoročně čištěna, což pomáhá populaci obojživelníků udržovat. Celá oblast má rozlohu zhruba pět hektarů a jde o zvláštní mokřadní biotop, kde je převládajícím druhem půdy niva.\n\nNa návsi Bohuslavic, vedle vodní nádrže, můžeme nalézt křížek, postavený roku 1875 rodinou Marvanových (což byl jeden z nejzámožnějších rodů obce). Karel a Marie Marvanovi kolem křížku dále vysadili čtyři kaštany, které, pokud by všechny zůstaly stát, by byly již 140 let staré. Tohoto věku dosahují ze čtyř pouze tři stromy, čtvrtý padl při mohutné vichřici dne 6. května 1989 a na jeho místě byl zasazen kaštan nový. Pod stromy dále stála dřevěná zvonička z roku 1987 s železným kováním, které mělo působit dojem, že zvonička je mnohem starší. Zvon však byl mnohem starší, ulit již v osmnáctém století. Dnes stojí na místě této zvoničky zvonička nová, vytvořená ze jediného kusu kamene. Ta byla postavena v roce 2013.\n\n\n"}
{"id": "119206", "url": "https://cs.wikipedia.org/wiki?curid=119206", "title": "Janis Vanags", "text": "Janis Vanags\n\nJānis Vanags (* 25. května 1958 Liepāja) je lotyšským luterským teologem a arcibiskupem.\n\nNarodil se v učitelské rodině a sám se stal učitelem chemie. Původně vyrůstal jako přesvědčený komunista, ale ve věku 23 prožil obrácení a konvertoval ke křesťanství. V důsledku svého obrácení nemohl nadále vykonávat své povolání učitele. Vystudoval podzemní teologický seminář a roku 1985 byl ordinován. V roce 1993 byl synodem Evangelicko-luterské církve v Lotyšsku zvolen arcibiskupem. Úřad arcibiskupa dosud zastává.\n\nVanags je znám doma i v zahraničí jako konzervativní teolog a odpůrce ordinace žen na úřad pastora.\n\nJe ženatý, s manželkou Baibou Vanagou měli tři děti – syny Kristse (1980–2007) a Gatise a dceru Elizabete.\n\nJe nositelem Řádu tří hvězd II. třídy a Řádu kříže země Panny Marie III. třídy. Concordia Theological Seminary ve Fort Wayne mu udělil čestný doktorát.\n\nV květnu 2010 navštívil na pozvání Slezské církve evang. a. v. Českou republiku.\n\n"}
{"id": "119207", "url": "https://cs.wikipedia.org/wiki?curid=119207", "title": "Janov (okres Rychnov nad Kněžnou)", "text": "Janov (okres Rychnov nad Kněžnou)\n\nObec Janov () se nachází v okrese Rychnov nad Kněžnou, kraj Královéhradecký. Žije zde  obyvatel.\n\n\nPrvní písemná zmínka o obci pochází z roku 1544.\n\n"}
{"id": "119208", "url": "https://cs.wikipedia.org/wiki?curid=119208", "title": "Vitiněves", "text": "Vitiněves\n\nObec Vitiněves se nachází v okrese Jičín v Královéhradeckém kraji. Žije v ní obyvatel.\n\nPrvní zprávy o Vitiněvsi jsou z roku 1345, kdy zřejmě dostala i své jméno. Založil ji pravděpodobně Vít nebo Vitín, který dostal toto místo jako dar od panovníka za své zásluhy. Podle toho se obec začala jmenovat Vítova nebo Vitínova ves, později Vitíněves a Vitiněves.\n\nV roce 2014 zde žilo 343 obyvatel.\n\n\nV obci aktivně funguje Sbor dobrovolných hasičů a základní organizace Českého zahrádkářského svazu Nemyčeves-Vitiněves.\n\n"}
{"id": "119209", "url": "https://cs.wikipedia.org/wiki?curid=119209", "title": "Mořinka", "text": "Mořinka\n\nObec Mořinka se nachází v okrese Beroun, kraj Středočeský, asi 14 km východně od Berouna. Žije zde obyvatel.\n\nPrvní písemná zmínka o obci pochází z roku 1338. V roce 1806 se stal rychtářem starousedlík Josephus Vojta, jehož rodina zde žila nejméně od roku 1600 a vlastnila mimo jiné šenk a usedlost.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Mořinka \"(přísl. Dobřichovice I. díl, Karlík, 295 obyvatel)\" byly v roce 1932 evidovány tyto živnosti a obchody: hostinec, mlýn, pekař, 7 rolníků, 2 obchody se smíšeným zbožím, trafika.\n\n\nDopravní síť\n\nVeřejná doprava 2019\n\n"}
{"id": "119210", "url": "https://cs.wikipedia.org/wiki?curid=119210", "title": "Veselice", "text": "Veselice\n\nObec Veselice se nachází v okrese Mladá Boleslav, kraj Středočeský. Rozkládá se asi osmnáct kilometrů východně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1397.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nDo obce vede silnice III. třídy Domousnice–Bačalky–Libáň.\n\nŽelezniční trať ani stanice na území obce nejsou.\nNejblíže obci je železniční stanice Dolní Bousov ve vzdálenosti 5,5 km ležící na trati 064 z Mladé Boleslavi do Staré Paky a na trati 063 z Bakova nad Jizerou do Dolního Bousova.\n\nV obci zastavovaly v pracovních dnech června 2011 autobusové linky Dolní Bousov-Rabakov-Dolní Bousov \"(1 spoj tam)\", Mladá Boleslav-Dlouhá Lhota-Libáň \"(2 spoje tam i zpět)\" a Kopidlno-Libáň-Dětenice-Mladá Boleslav \"(4 spoje tam i zpět)\" .\n\n"}
{"id": "119211", "url": "https://cs.wikipedia.org/wiki?curid=119211", "title": "Turovec", "text": "Turovec\n\nObec Turovec () se nachází v okrese Tábor v Jihočeském kraji. Žije v ní obyvatel.\n\nPrvní písemná zmínka o obci pochází z roku 1318.\n\nZápadně od vesnice leží národní přírodní památka Luční.\n\n\n"}
{"id": "119212", "url": "https://cs.wikipedia.org/wiki?curid=119212", "title": "Rohozná (okres Svitavy)", "text": "Rohozná (okres Svitavy)\n\nObec Rohozná se nachází v okrese Svitavy v Pardubickém kraji. Žije zde obyvatel.\n\n\nHistorie obce je spjata s kolonizací horního toku Křetínky, jejímž centrem byl nově založený hrad Svojanov, tedy s polovinou, spíše druhou, 13. století. První písemná zpráva o hradu pochází z roku 1287, kdy jej jako dědictví po své manželce, královně-vdově Kunhutě, získal na krátkou dobu Záviš z Falkenštejna. Do psané historie však ves vstupuje až v roce 1349 v souvislosti s žádostí o obsazení zdejší farnosti. kostel svatého Erasma byl postaven v první třetině 14. století, jak dokládá polygonální kněžiště kostela. S výjimkou krátkého období let 1557–1583 byla vesnice stálou součástí svojanovského panství. Osada Manova Lhota je poprvé zmiňována v roce 1557 a její název je odvozován od jakéhosi rytíře Mana (spíše rytíře – mana), který měl být také údajně v Rohozenském kostele pohřben. Integrální část obce, tzv. Nová Rohozná, byla postavena na pozemcích Rohozenského dvora pro potřeby dělníků a jejich rodin, z části německé národnosti z okolí, baronem Rüdigerem ze Stillfriedu kolem roku 1823. Tato část obce je dodnes lidově zvána Familie.\n\nRohozná byla největší českou obcí bývalého poličského okresu. Podle sčítání lidu v roce 1921 měla 2054 obyvatel (Polička 5046). Počet domů 308. V roce 1945 v přeplněné Rohozné bylo 2 560 obyvatel a 380 domů. Po druhé světové válce odešla celá polovina obyvatel do sousedních obcí a Svitav osídlit zemědělské usedlosti a domy po odsunutých Němcích. Počet obyvatel Rohozné v roce 1945 klesl na 1 170. Při sčítání lidu v roce 2001 měla Rohozná 723 obyvatel.\n\nObci byl udělen obecní znak, který byl spolu s praporem vysvěcen dne 25. září 2010.\n\nSbor dobrovolných hasičů v Rohozné je nejstarší organizace vzniklá v Rohozné 7. prosince 1890. Nově vznikající sbor měl kolem 40 členů. Poprvé hasičský sbor zasahoval u požáru 22. října 1892 při požáru domu čp. 12. Kromě hasičské činnosti se sbor věnoval divadelní činnosti (1892), pořádání plesu (1893) atd. V roce 1896 se konal v Rohozné hasičský sjezd poličského okresu, dále byly zakoupeny hudební nástroje pro hasičskou kapelu. Největší požár členové hasili v roce 1908 na Familích, kde vyhořelo 17 domů. V roce 1911 bylo se začaly používat používání ručníc stříkačky berlovky. První hasičská zbrojnice byla dostavěna v roce 1923. Motorová stříkačka byla získána v roce 1969. Hasičský sbor získal kropicí zařízení (cisternu) v roce 1988.\n\nV letech 1892–1989 vyhořelo v Rohozné a Manově Lhotě 137 domů. Blesk zavinil 8 požárů, vyhořelo jedno zemědělské stavení (čp. 48), dva lidé přišli o život a dvakrát hořel les (v letech 1906 a 1932).\n\nSokol Rohozná byl založen 27. srpna 1911 jako \"Tělocvičná jednota Sokol Rohozná.\" Patronem nově zakládajícího spolku byl Sokol Polička. Ustavující valná hromada se konala 28. září 1911. Celkový počet členů činil 20 a od října 1911 bylo započato s cvičením v sále br. Václava Borovského.\n\nKoncem dvacátých let 20. století bylo v hostinci U Tobiášů zřízeno kino s 200 sedadly, kde se hrály němé filmy s titulky. Po požáruý bylo ve stejném místě zřízeno nové kino soukromníkem v roce 1931. V roce 1949 přešlo kino do správy Národního výboru. V listopadu 1963 bylo zřízeno a přestěhováno nové kino do sálu bývalého hostince v domě čp. 205.\n\n\n\nPokud na zdejší zvony zvoní chromý nebo neduživý ve svátek Maří Magdalény, uzdraví se.\n\n\n\n"}
{"id": "119213", "url": "https://cs.wikipedia.org/wiki?curid=119213", "title": "Čižice", "text": "Čižice\n\nObec Čižice se nachází v okrese Plzeň-jih, kraj Plzeňský. Čižicemi protéká řeka Úhlava. Žije zde obyvatel.\n\nPrvní zmínka o Čižicích je z roku 1115.\n\n\n\n"}
{"id": "119214", "url": "https://cs.wikipedia.org/wiki?curid=119214", "title": "SK Draci Brno", "text": "SK Draci Brno\n\nDraci Brno jsou baseballovým klubem v České republice. V letech 1995 až 2010 vybojovali šestnáctkrát v řadě mistrovský titul a jsou také úřadujícím mistrem z roku 2017. V letech 2011, 2015 a 2018 nedokázali zvítězit. S loňským titulem mají na kontě 21 titulů v české baseballové extralize. \n\nDo roku 2006 hráli na hřišti v Zamilovaném hájku v Brně - Řečkovicích. Od sezóny 2007 hrají na Městském baseballovém stadionu v Brně - Komárově.\n\n\n\n"}
{"id": "119215", "url": "https://cs.wikipedia.org/wiki?curid=119215", "title": "Důmyslný rytíř Don Quijote de la Mancha", "text": "Důmyslný rytíř Don Quijote de la Mancha\n\nDůmyslný rytíř don Quijote de la Mancha (originální název z roku 1605 El ingenioso hidalgo Don Quixote de la Mancha, později \"Don Quijote de la Mancha\" či též Don Quijote ) je pravděpodobně nejslavnějším španělským románem a jedním z klíčových děl světové literatury. Jeho autorem je Miguel de Cervantes y Saavedra. Jedná se o román z období renesance, který uvedl do literatury komicky vyjádřený rozpor mezi skutečností a iluzí. V současné době je Don Quijote přeložen do 85 různých jazyků.\n\nRomán se skládá ze dvou částí. První část vyšla 16. ledna 1605 v Madridu pod názvem Důmyslný rytíř don Quijote de la Mancha (\"El ingenioso hidalgo don Quijote de la Mancha\") a stala se bestsellerem. Je velmi pravděpodobné, že první díl byl napsán během Cervantesova pobytu ve vězení v letech 1597–1602.\n\nRoku 1614 vyšlo druhé pokračování knihy, které však nebylo napsáno Cervantesem, pod názvem \"Segundo tomo del ingenioso hidalgo Don Quixote de la Mancha - que contiene la tercera salida, y es la quinta parte de sus aventuras\" podepsána pseudonymem Alonso Fernández de Avellaneda, obdivovatelem Lope de Vegy, Cervantesova rivala. Až do této doby Cervantes neplánoval žádné další pokračování Dona Quijota a nebyl zvlášť literárně činný, je ale pobouřen dílem Fernándeze a rychle sepisuje druhý díl své knihy. Byla vydána roku 1615 pod názvem \"Segunda parte del ingenioso cavallero Don Quixote de la Mancha\" a zároveň do ní vložil některé své názory ohledně Fernandézova nepovoleného pokračování.\n\nPrvní část románu popisuje první dvě výpravy a končí „nalezenými“ epitafy na dona Quijota. Druhá část popisuje třetí výpravu rytíře a končí popisem jeho smrti. Román začíná představením hlavní postavy – chudého šlechtice neznámého jména (nejspíš \"Alonso Quijano\") z kraje La Mancha, který všechen svůj čas tráví čtením starých rytířských románů. Fiktivní svět ho tak pohltí, že se rozhodne vzkřísit zašlou slávu rytířského stavu tím, že se sám stane potulným rytířem, který napraví křivdy, pomáhá vdovám a sirotkům a ochraňuje slečny. Vytáhne tedy starou rezavou zbroj po předcích, opraví ji a svou starou bílou herku ve stáji přejmenuje na Rocinantu, jakožto toho nejlepšího rytířského koně pod sluncem. Sám si pak dá vznešenější jméno \"Don Quijote de la Mancha\" a z prosté venkovské dívky - Aldonzy Lorenzové, učiní dámu a paní svého srdce pod novým jménem Dulcinea de Tobosa. Společně se svým zbrojnošem Sanchem Panzou, kterému za jeho služby slíbí ostrov, pak vyráží na cesty. Od jeho bláznovství a putování se ho snaží odradit jeho okolí, hlavně jeho neteř, farář a holič, ale nakonec má i Sancho často značné pochybnosti o pánově zdravém rozumu. Několikrát se jim sice podaří dostat Dona Quijota zpátky domů, ale nakonec se vždy opět vydává zpátky na svou pouť světem. \nJedno z nejznámějších dobrodružství Dona Quijota pojednává o boji s větrnými mlýny, kdy místo nich viděl obry a snažil se s nimi bojovat.\n\n\"Důmyslný rytíř don Quijote de la Mancha\" se často označuje jako jedno z největších děl beletrie světa. V anketě nejvýznamnějších autorů světa pořádané Norwegian Book Clubs v roce 2002 byla zařazena mezi 100 nejlepších děl beletrie.\n\nNěkteré prvky této knihy se přenesly i do samotného jazyka a staly se ustálenými obraty. Označení „Don Kichot“ (případně \"donkichotství\") se vžilo pro lidi, kteří se, podobně jako tento rytíř, snaží dosáhnout nemožného, věčně sní a nedívají se na realitu. Jako \"boj s větrnými mlýny\" se pak označuje zbytečná snaha, nerovný boj nebo boj s fiktivním nepřítelem.\n\nDon Quijote posloužil i jako námět pro díla umělců jako Vicente Blasco Ibáñez, Gustave Doré, Salvador Dalí, Pablo Picasso či Cyprián Majerník. Salvador Dalí dokonce ilustroval jedno vydání dona Quijota a originály těchto ilustrací jsou vystavené v Dalího muzeu v Paříži.\n\nDon Quijote inspiroval i řadu hudebních děl. Operu na tento námět složili například Georg Philipp Telemann (1761), Niccolò Piccinni (1765), Felix Mendelssohn-Bartholdy (\"Die Hochzeit des Camacho\", 1827), Saverio Mercadante (1829), Henri Boulanger (1869) a Manuel de Falla (\"El Retablo de Maese Pedro\", 1923). Nejznámější je zpracování Julese Masseneta - \"Don Quichotte\", z roku 1910. Don Quijote se stal i tématem baletu, např. \"Don Quixote\" (Ludwig Minkus, 1869) nebo \"Le Chevalier errant\" (Jacques Ibert, 1935), symfonické básně (Richard Strauss, 1897) či muzikálu (Mitch Leigh - \"Man of La Mancha\" z roku 1965, Jacques Brel - \"L'homme de la Mancha\", 1968). Na volné motivy této knihy uvedlo v roce 1988 brněnské Divadlo Klauniky stejnojmennou hru, která měla k roku 2016 za sebou již 5 000 repríz po celé Evropě.\n\nZ Dona Quijota čerpala inspiraci i literatura. Skotská spisovatelka Charlotte Lennoxová jej použila jako námět pro svůj nejúspěšnější román \"The Female Quixote, or, The Adventrues of Arabella\" (tj. „Quijotka aneb Arabellina dobrodružství“).\n\n\nVedle toho vyšlo několik kratších převyprávění a adaptací původní díla.\n\n\n"}
{"id": "119217", "url": "https://cs.wikipedia.org/wiki?curid=119217", "title": "Angmar", "text": "Angmar\n\nAngmar byla říše ve fiktivním světě Středozemi J. R. R. Tolkiena. Jméno \"Angmar\" je sindarské a znamená \"Železný domov\". Angmar založil ve Třetím věku v roce 1300 Černokněžný král na svazích pohoří Angmar ve věčně zamrzlém kraji Forodwaith na severu Středozemě. Jeho hlavním městem byla pevnost Carn Dûm.\n\nČernokněžný král Angmaru brzy po založení Angmaru zahájil válku s rozdělenými Dúnadany v říších Arthedain, Rhudaur a Cardolan.\n\nDobyl Rhudaur a vládnoucího krále (Dúnadana) nahradil horalem. V roce 1356 T. v. vpadl z Rhudauru do Arthedainu. Král Argeleb I. byl zabit. S pomocí Cardolanu byl útok odražen.\n\nV roce 1409 T. v. vpadl do Cardolanu a zničil jej.\n\nNásledně (za asi 500 let) v roce 1974 napadl Arthedain. Dobyl hlavní město (Fornost). Následně však Gondor a elfové zničili jeho armádu a Angmar porazili. Černokněžný král unikl a jeho říše zanikla. Ve Třetím věku však skřeti z Mlžných hor vpadli do Angmaru a založili si tam základnu v hoře Gundabadu.\nNa konci třetího věku povolal krále Angmaru Jeho Pán, temný pán Sauron, který shromažďoval armádu pro napadení a svrhnutí vlády lidí. Vedl Sauronovu armádu k Minas Tirith, největšímu městu Gondoru. Jeho zbraně byly mocné a navíc jej žádný muž nemohl zabít.\nPodřízeným Černokněžného krále (pána nazgûlů) byl Gothmog - velitel skřetů, kterého zabil Aragorn s Gimlim. Černokněžný král padl po souboji s Eowyn Rohanskou, štítonoškou, která následkem zranění téměř upadla do stínu, ale Aragorn ji přivedl opět k životu.\n"}
{"id": "119218", "url": "https://cs.wikipedia.org/wiki?curid=119218", "title": "Olavinlinna", "text": "Olavinlinna\n\nOlavinlinna (doslova přeloženo Olafův hrad, švédsky Olofsborg) je ostrovní hrad na území obce Savonlinna ve Finsku, založený roku 1475 Erikem Axelsonem jako Sankt Olofsborg. Hrad byl součástí finského systému pohraničních pevností na rusko-finské hranici a mimo to chránil jednak celou Savonii, jednak přilehlou část jezerního systému Saimaa, který byl již tehdy využíván jako významná vodní cesta. V současné době je nejsevernějším dosud stojícím středověkým hradem. V 17. a 18. století se hrad stal svědkem řady střetnutí mezi švédskými a ruskými vojsky.\n\nMohutný kamenný hrad se třemi věžemi stojí na malém skalnatém ostrově a je považován za jeden z nejkrásnějších finských hradů. Uvnitř se nacházejí dvě malá muzea. Jedno pojednává o hradu a vystavuje předměty s ním spojené, druhé pak pravoslavné ikony z Ruska i Finska.\n\nV dnešní době se na hradě vždy v létě koná Savonlinnský operní festival.\n\n\n"}
{"id": "119219", "url": "https://cs.wikipedia.org/wiki?curid=119219", "title": "Sankt Pölten", "text": "Sankt Pölten\n\nSankt Pölten (; zkráceně \"St. Pölten\", česky \"Svatý Hypolit\") je statutární město a zároveň hlavní a největší město rakouské spolkové země Dolní Rakousy. Leží 60 km západně od Vídně. Žije v něm obyvatel.\n\nSankt Pölten se člení na jedenáct městských čtvrtí, které zase na 43 katastrálních území.\n\nS výjimkou městských čtvrtí Wagram a Radlberg existují pod stejným názvem také katastrální území.\n\n\n\n"}
{"id": "119227", "url": "https://cs.wikipedia.org/wiki?curid=119227", "title": "Slatina (okres Litoměřice)", "text": "Slatina (okres Litoměřice)\n\nSlatina je obec, která se nachází v okrese Litoměřice, kraj Ústecký, při východním úpatí Hazmburku zhruba tři kilometry severně od Libochovic. Žije v ní obyvatel.\n\nPrvní písemná zmínka o vsi (\"Zlatina\") se vztahuje k roku 1057, kdy je Slatina uváděna mezi majetkem, kterým kníže Spytihněv II. obdařil právě ustavenou litoměřickou kapitulu.\n\nVes má půdorys okrouhlice, ve kterém byly usedlosti rozmístěny v kruhu okolo samotné vsi.\n\n\n"}
{"id": "119228", "url": "https://cs.wikipedia.org/wiki?curid=119228", "title": "Týnec (okres Břeclav)", "text": "Týnec (okres Břeclav)\n\nObec Týnec (německy \"Teinitz\") se nachází v okrese Břeclav, kraj Jihomoravský. Žije zde obyvatel.\n\nPrvní písemná zmínka o obci je z roku 1244. Také katastru Týnce se k 25. červenci 1997 dotkla úprava státní hranice se Slovenskem.\n\n\n\n"}
{"id": "119229", "url": "https://cs.wikipedia.org/wiki?curid=119229", "title": "Vítonice (okres Kroměříž)", "text": "Vítonice (okres Kroměříž)\n\nObec Vítonice se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1141 (Zdíkova listina), z roku 1381 je zápis v zemských deskách olomouckých.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\nŘímskokatolická farnost Vítonice\n"}
{"id": "119232", "url": "https://cs.wikipedia.org/wiki?curid=119232", "title": "Třebětice (okres Kroměříž)", "text": "Třebětice (okres Kroměříž)\n\nObec Třebětice se nachází v okrese Kroměříž ve Zlínském kraji. Žije zde obyvatel.\n\nPrvní písemná zmínka o obci pochází z roku 1339.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n\n"}
{"id": "119233", "url": "https://cs.wikipedia.org/wiki?curid=119233", "title": "Měrunice", "text": "Měrunice\n\nObec Měrunice () se nachází v okrese Teplice v Ústeckém kraji. Žije v ní obyvatel.\n\nPísemné zmínky o Měrunicích jsou datovány již z 12. století,  kdy tato místa patřila teplickému klášteru, jehož zakladatelkou byla česká královna Judita Durynská. Ovšem z ještě starších dob, přesněji z 8. století, existují archeologické doklady o tom, že zdejší krajinu obýval lid knovízské kultury.\n\nPrvní konkrétní zmínka přímo o obci pochází z roku 1295. Hovoří se v ní o vladykovi Janovi, kterému patřila zdejší tvrz a pravděpodobně i ves. V období od 13. do 15. století byly Měrunice tzv. zemanskou vsí.\n\nOd 16. století až do doby vzniku samostatného Československa patřily Měrunice bílinské větvi Lobkowiců. Jak uvádí záznam z 18. století, v roce 1787 bylo v obci evidováno 77 domovních čísel. Kromě zemědělské činnosti, zejména pěstování ovoce, se zde též těžily i české granáty. Na přelomu 19. a 20. století se na území obce kromě granátů těžilo též hnědé uhlí a část území obce byla poddolována. V době maximálního rozmachu těžby měly Měrunice až 1000 obyvatel. Po skončení těžby nastal útlum, část obyvatel odešla za prací do pánevních oblastí, část se vrátila zpět k zemědělské činnosti. V roce 1938 byly Měrunice spolu s ostatními obcemi v okolí připojeny k Německé říši.\n\nK dalšímu poklesu počtu obyvatel došlo po odsunu německého obyvatelstva po roce 1945. Obec si podržela svůj zemědělský charakter, jehož těžiště spočívalo v oblasti živočišné výroby zdejšího státního statku. K jejímu naprostému útlumu došlo po roce 1989 v souvislostí s likvidací státního statku. Společně s útlumem těžby uhlí v severočeské pánevní oblasti to způsobilo, že nezaměstnanost obyvatel obce na počátku 21. století dosáhla až 30 %.\n\nAdministrativní součástí obce Měrunice je vesnice Žichov, která leží zhruba 2 km západním směrem od Měrunic. Podle archívních dokladů se jedná rovněž o velmi starobylé sídlo - první písemná zmínka, v níž je jmenován majitel místní tvrze Jindřich ze Žichova, je z roku 1239. Ves Žichov v následujících staletích prošla podobným vývojem, jako sousední Měrunice.\n\n\nAsi 600 metrů jihovýchodně od okraje obce se nachází nenápadná zarostlá vyvýšenina jménem \"Granátový vrch\" (383 m n. m.), někdy též lidově zvaná \"Bota.\" Těleso vrchu je tvořeno pyroponosnou bazaltovou diatrémou, která byla v minulosti zdrojem těžby českého granátu. Pyropy zde byly těženy přímo z matečné horniny šachticemi, vedoucími až do hloubky 60 metrů. V důsledku této těžby je na západním svahu kopce dodnes patrná stupňovitě navrstvená halda. Lokalita se nachází na území CHKO České středohoří. Vzorky mateční horniny z Granátového vrchu, obsahující pyropy, jsou vystaveny v Muzeu českého granátu v Třebenicích.\n\nZhruba v polovině vzdálenosti mezi vesnicemi Měrunice a Žichov se nachází velký činný lom \"Stříbrník,\" nazývaný podle stejnojmenného vrchu (413 m n. m.). Vulkanické těleso, tvořené alkalickým čedičem odhadovaného stáří 19,2 až 22,5 miliónů let, bylo již z větší části odtěženo. V rozpukaném čediči se nacházely aragonity obdobného typu, jaké se vyskytují na nedalekém Číčově u Hořence. Mezi dalšími zde nalezenými minerály lze jmenovat pecky různobarevného opálu a až 2 cm velké porfyrické vyrostlice augitu. V povrchových zjílovělých partiích byly zaznamenány nálezy zkamenělé flóry.\n\nMěrunicemi prochází 88 km dlouhá cyklotrasa č. 25, která vede z česko - německého hraničního přechodu Brandov v okrese Most do Velkých Žernosek na Litoměřicku. Měrunice jsou zároveň cílovou destinací cyklotrasy č. 231, vycházející z Mikulova v Krušných horách, a výchozím místem cyklotrasy č. 232, vedoucí z Měrunic do Loun. Poblíž severního okraje obce vede zeleně značená turistická cesta, spojující rozcestí pod horou Hradišťany (752 m n. m.) s Bedřichovým Světcem přes obce Lužice a Dobrčice v okrese Most.\n\n\n\n"}
{"id": "119234", "url": "https://cs.wikipedia.org/wiki?curid=119234", "title": "Kounov (okres Rakovník)", "text": "Kounov (okres Rakovník)\n\nObec Kounov (něm. \"Kaunowa\") se nachází v okrese Rakovník, kraj Středočeský, necelých 13 km ssz. od Rakovníka. Žije zde obyvatel.\n\nZajímavostí v okolí jsou kamenné řady Kounov – tisíce kamenů vyrovnaných do dlouhých řad sloužící nezjištěnému účelu.\n\nVznik Kounova je datován mezi 11. až 12. stoletím, do období velké kolonizace, ve kterém vznikala téměř všechna sídla na Poddžbánsku. Název sídla (původně Kúnov → Kounov) se odvozuje od osobního jména \"Kúna\", domácké podoby jména \"Konrád\". První písemná zmínka pochází z roku 1228, kdy se jako svědek na jedné z královských listin uvádí Kuna z Kounova (\"Cuno de Cunowe\").\n\nOd 14. století je v Kounově doložen farní kostel, jehož podací právo náleželo králům ke Křivoklátu, ve vsi byla také dvě manství, služebná k tomuto hradu. Od konce 15. století byla ves v držení rodu Cukrů z Tamfeldu, později Nosticů. Roku 1550 tak Kounov spolu se Lhotou koupil Burjan z Nostic na Rudě. Po tomto roku 1590 zdědil panství syn Jan Adam. Za účast ve stavovském povstání opakovaně hrozila Janu Adamovi z Nostic a jeho synovi Hanušovi konfiskace majetku, nakonec však byl císařskou milostí majetek Nosticům ponechán. Po Hanušov smrti přešlo kounovské panství na jeho vdovu Annu Markétu a posléze jejich syna Heřmana Jáchyma (1675).\n\nV roce 1678 Kounov zakoupil hrabě Jiří Ludvík ze Sinzendorfu k panství Postoloprty. Hrabě Sinzendorf byl zdatným hospodářem, který řadou výhod (osvobození od robot, právo výhostu) lákal na své državy nové přistěhovalce, což v případě Kounova prakticky znamenalo příliv německojazyčných obyvatel. Od roku 1692 Kounov náležel knížatům Schwarzenbergům v rámci panství Mšec.\n\nPolovina 19. století byla pro celé Čechy obdobím zásadních změn – roku 1848 bylo zrušeno poddanství a robotní povinnost vůči vrchnosti, jíž byli lidé sužováni celá staletí, v roce 1850 se pak obce staly samostatnými správními jednotkami. Tyto změny pak celé oblasti umožnily značný rozvoj. Zatímco hlavním zdrojem obživy obyvatel bylo v předchozích dobách zemědělství, případně dřevařství. Ke konci 19. století se v okolí Kounova rozvíjela též těžba kamenného uhlí a lupků, významnou úlohu hrálo též pěstování chmele.\n\nKounov byl obcí národnostně smíšenou, např. při sčítání lidu roku 1921 měl 177 domů s 980 obyvateli, z toho 509 Čechy a 460 Němci. Po Mnichovské dohodě na podzim 1938 došlo k záboru obce nacistickým Německem, mezi Kounovem a Mutějovicemi pak načas probíhala hranice mezi Říší a Protektorátem.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Kounov \"(něm. Kaunowa, 980 obyvatel, poštovní úřad, telegrafní úřad, telefonní úřad, četnická stanice, katol.  kostel)\" byly v roce 1932 evidovány tyto živnosti a obchody: lékař, bednář, cihelna, důl Adolfschaft, elektrárenské družstvo (Elektrizitätsgenossenschft für den Ort Kaunowa), 2 holiči, 6 hostinců, obchod s chmelem, kolář, 2 kováři, krejčí, 4 obuvníci, pekař, 11 rolníků, 3 řezníci, sedlář, 4 obchody se smíšeným zbožím, Spar- und Darlehenskassenverein für Kaunowa, obchod se střižním zbožím, 2 trafiky, 2 truhláři, velkostatek Polívka.\n\n\nDopravní síť\nVeřejná doprava 2011\n\n"}
{"id": "119236", "url": "https://cs.wikipedia.org/wiki?curid=119236", "title": "Rozseč nad Kunštátem", "text": "Rozseč nad Kunštátem\n\nObec Rozseč nad Kunštátem se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1350 a to, když Jenec z Lomnice prodal ves Roseč Smilovi z Kunštátu. V držení kunštátského panství byla Rozseč až do konce feudalismu.\n\n\n\n"}
{"id": "119237", "url": "https://cs.wikipedia.org/wiki?curid=119237", "title": "Vchynice", "text": "Vchynice\n\nObec Vchynice () se nachází 2 km západně od Lovosic v okrese Litoměřice v Ústeckém kraji. Žije v ní obyvatel. Od názvu obce je odvozeno jméno českého šlechtického rodu Kinských. Součástí obce je i vesnice Radostice.\n\nRoku 2008 zde byl při stavbě dálnice D8 objeven neolitický rondel kultury s vypíchanou keramikou datovaný do doby asi 4500 př. n. l.\n\nPrvní písemná zmínka o obci pochází z roku 1293.\n\nNa úvod sedmileté války byla dne 1. října 1756 u vesnice svedena mezi pruskou a habsburskou armádou bitva u Lovosic. Přímo ve Vchynicích se tehdy nalézal velitelský štáb pruského krále Fridricha II.\n\n\n"}
{"id": "119238", "url": "https://cs.wikipedia.org/wiki?curid=119238", "title": "Radostín (okres Havlíčkův Brod)", "text": "Radostín (okres Havlíčkův Brod)\n\nRadostín () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1591.\n\nV letech 2006–2010 působil jako starosta Václav Červený, od roku 2010 tuto funkci zastává Petr Zadina.\n\n\n"}
{"id": "119239", "url": "https://cs.wikipedia.org/wiki?curid=119239", "title": "Vrbno nad Lesy", "text": "Vrbno nad Lesy\n\nObec Vrbno nad Lesy () se nachází v okrese Louny v Ústeckém kraji. Žije v ní obyvatel.\n\nPrvní písemná zmínka o vesnici pochází z roku 1143. Tehdy ji daroval kníže Vladislav II. strahovskému klášteru. Ve středověku se o Vrbno dělily tři vrchnosti: svatojiřský klášter, premonstráti ze Strahova a abatyše z Panenského Týnce.\n\nK památkově chráněným objektům ve vsi patří kostel Nanebevzetí Panny Marie z druhé poloviny 13. století. Gotická klenba presbytáře s oknem pochází z poloviny 14. století. V roce 1665 byl kostel přestavěn v barokním slohu, přičemž byla jeho loď prodloužena směrem k západu a zvýšena věž. Druhou památkově chráněnou budovou je barokní fara s hospodářskými budovami a ohradní zdí. U polní cesty mezi Vrbnem a Hřivčicemi, se v katastrálním území Hřivčice nachází židovský hřbitov, jehož nejstarší pomníky pocházejí z 18. století.\n\nVe Vrbně se narodila řada osobností: roku 1886 herečka Zdena Gráfová, v letech 1919–1961 členka Státního divadla v Brně; 1888 Oldřich Uhlík, ve světě uznávaný autokarosář, zakladatel firmy Karosa (toto jméno bylo však po roce 1948 použito pro Sodomkovu firmu ve Vysokém Mýtě); 1891 inženýr Oldřich Hanuš, historik Lounska; 1896 Josef Sušánek, účastník protinacistického odboje; 1911 Václav Šlajchr, profesor na lounském gymnáziu a v padesátých a šedesátých letech dvacátého století organizátor kulturního života ve městě; 1925 přední česká textilní výtvarnice Luba Krejčí; 1937 olympijský vítěz ve veslování Václav Kozák.\n\n"}
{"id": "119240", "url": "https://cs.wikipedia.org/wiki?curid=119240", "title": "Zvolenovice", "text": "Zvolenovice\n\nObec Zvolenovice se nachází v okrese Jihlava v kraji Vysočina, 4 km jihovýchodně od Telče. Žije zde obyvatel. Nadmořská výška obce je 558 m n. m. Nejbližší železniční stanice je v Radkově, ale Telč je nejbližší spádové město. Z hlediska služeb spadají Zvolenovice pod poštu Telč, stejně tak je to s matrikou a zdravotní péčí.\n\nJméno vzniklo zřejmě příponou -ovice k osobnímu jménu Zvolen, znamenalo ves lidí Zvolenových nebo též zvolené místo, neboť z okolních kopců je poměrně dobrý rozhled do krajiny. Názvy obce v pramenech: 1366 Zwolenouicz, 1464 de Zwolenowicz, 1678 Zwolenowitz, 1846 Zwolenowitz, Zvolenovice.\n\nPrvní písemná zmínka o obci pochází z roku 1366, kdy Menhart z Hradce postoupil synům Jindřicha z Hradce Jindřichovi a Henzlínovi město Telč a vesnice, mezi nimiž jsou také uváděny Zvolenovice. Od té doby byla ves součástí telčského panství až do roku 1849. Podle vceňovacího operátu žilo roku 1843 ve Zvolenovicích 168 obyvatel, z toho 80 mužů a 88 žen ve 27 domech a 34 domácnostech. Z nich se živilo 15 zemědělstvím, 2 živnostmi, vedle 17 nádeníků. Desátky se odváděly panství Telč. Ze Zvolenovic se jezdilo na týdenní úterní trhy do Telče. Ve vsi byl 1 kovář a 1 krejčí.\n\nVe 2. polovině 19. a v 1. polovině 20. století se většina obyvatelstva obce živila zemědělstvím. Obec byla elektrifikována připojením na síť ZME Brno roku 1931. JZD vzniklo v roce 1957, v roce 1960 bylo sloučeno s JZD Vystrčenovice a nakonec v roce 1975 bylo sloučeno do JZD Dolní Vilímeč. Nyní převládající zaměstnání: zemědělství.\n\nDo roku 1849 byly Zvolenovice součástí panství Telč v Jihlavském kraji. V letech 1850 až 1855 podléhaly politické pravomoci podkrajského úřadu v Dačicích a v soudní správě okresnímu soudu v Telči. Po zřízení smíšených okresních úřadů s politickou a soudní pravomocí byly roku 1855 až 1868 podřízeny okresnímu úřadu v Telči. Když byly roku 1868 veřejná správa a soudnictví opět odděleny, vrátily se pod politickou pravomoc Okresního hejtmanství v Dačicích, od roku 1919 okresní správu politickou a od roku 1928 okresní úřad tamtéž a v soudnictví pod okresní soud v Telči.\n\nPo osvobození v květnu 1945 náležely pod okresní národní výbor v Dačicích a okresní soud v Telči. Při územní reorganizaci roku 1949 byly podřízeny správnímu okresu Třešť a v jeho rámci nově vzniklému Jihlavskému kraji. Při další územní reorganizaci v polovině roku 1960 byly připojeny pod správní okres Jihlava a Jihomoravský kraj až do zrušení okresního úřadu v Jihlavě koncem roku 2002. Od roku 1960 do roku 1969 byla připojena pod Zvolenovice obec Vystrčenovice. 1. dubna 1980 byly Zvolenovice připojeny pod město Telč, od něhož se osamostatnily k 1. lednu 1992. Od roku 2003 spadají jako samostatná obec pod pověřený městský úřad v Telči v samosprávném Kraji Vysočina. V soudnictví náležela obec do poloviny roku 1960 pod Okresní soud v Třešti, poté pod Okresní soud v Jihlavě.\n\nZvolenovice leží v okrese Jihlava v Kraji Vysočina. Nachází se 1,5 km jižně od Rozsíček u Telče, 7 km jihozápadně od Staré Říše, 5 km severozápadně od Nové Říše a 2,5 km od Vystrčenovic a 3,5 km od Dolní Vilímče, 3,5 km severně od Strachoňovic, 3 km severovýchodně od Radkova, 3,5 km jihovýchodně od Telče a 1,5 km od Dyjic. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologický okrsek Markvartická pahorkatina. Průměrná nadmořská výška činí 558 metrů. Nejvyšší bod, Bláhův kopec (621 m n. m.), leží v severovýchodním cípu katastru. V severozápadní části stojí Bukovec (610 m n. m.). Obcí protéká bezejmenný potok, který se již mimo katastru Zvolenovic západně vlévá do Moravská Dyje. Na něm se rozkládají čtyři rybník – východně Ambrožův a Zvolenovický rybník, bezejmenný rybník v jižní části Zvolenovic a další ležící jihozápadně. Jižním okrajem katastru protéká Rybníčkový potok.\n\nV roce 1850 měla 173 obyvatel a katastr obce měl k roku 1900 výměru 406 ha, k dnešnímu dni se výměra katastru nezměnila. V roce 1880 měla obec 30 domů a 186 obyvatel, roku 1900 29 domů a 178 obyvatel, roku 1921 31 domů a 183 obyvatel, roku 1930 32 domů a 185 obyvatel, v roce 1947 33 domů a 126 obyvatel, roku 1950 33 domů a 113 obyvatel, roku 1970 25 domů a 105 obyvatel a v roce 1982 22 domů a 83 obyvatel. Podle sčítání 1930 zde žilo v 32 domech 185 obyvatel. 184 obyvatel se hlásilo k československé národnosti. Žilo zde 183 římských katolíků a 2 evangelíci.\n\nObec má 7členné zastupitelstvo, v jehož čele stojí starosta Zdeněk Kopecký. Zvolenovice jsou členem mikroregionů Telčsko a Sdružení pro likvidaci komunálního odpadu Borek a místní akční skupiny Mikroregionu Telčsko.\n\nObcí prochází silnice II. třídy č. 112 z Telče do Vystrčenovic a komunikace III. třídy č. 4074 do Dolní Vilímče a č. 11269 do Rozsiček. Dopravní obslužnost zajišťují dopravci ICOM transport a ČSAD Jindřichův Hradec. Autobusy jezdí ve směrech Dačice, Budeč, Nová Říše, Telč, Řásná, Studená a Želetava. Obcí prochází cyklistické trasy č. 5123 z Radkova do Ořechova a č. 5125 z Dyjice do Vystrčenovic.\n\nObec byla přiškolena do Telče. Roku 1924 je zde uváděna jednotřídní škola, která byla zrušena v roce 1978 a žactvo převedeno do Telče. Působí zde Sbor dobrovolných hasičů Zvolenovice. U bývalé školy se nachází volejbalové a nohejbalové hřiště, u slepičárny se hraje fotbal. Futsal hraje klub SK Zvolenovice.\n\n\n\n"}
{"id": "119241", "url": "https://cs.wikipedia.org/wiki?curid=119241", "title": "Úhlejov", "text": "Úhlejov\n\nObec Úhlejov se nachází v okrese Jičín v Královéhradeckém kraji. Žije v ní obyvatel.\n\nObec má dvě části:\n\nPrvní písemná zmínka o obci pochází z roku 1267.\n\n"}
{"id": "119242", "url": "https://cs.wikipedia.org/wiki?curid=119242", "title": "Dolní Sokolovec", "text": "Dolní Sokolovec\n\nDolní Sokolovec () je obec v okrese Havlíčkův Brod v Kraji Vysočina. Je tvořena jediným katastrálním územím s názvem \"Horní Sokolovec\". Obec se nachází v CHKO Železné hory. Žije zde obyvatel.\n\nU obce se nachází přírodní památka Písník u Sokolovce, kde na ploše 0,30 ha žije mnoho chráněných rostlin a živočichů, který je hned vedle PR Údolí Doubravy.\n\n\nPrvní písemná zmínka o obci pochází z roku 1454. Vesnice dostala své jméno od hradu \"Sokolov\" na nedalekých Sokolohradech. O obou Sokolovcích – svrchním a dolejším se píše v roce 1456. Domy byly snad vystaveny z torza zaniklého hradu.\n\nDo roku 1800 nejsou dějiny úplně jasné. V tuto dobu patřili obě obce panství v Libici nad Doubravou a \"Franz Anton Seewald\" a po něm \"Josef Nachmiller\" zde provozovali sklářskou huť vyrábějídí duté křídové sklo. Určitě pracovala do roku 1809. Snad právě z této sklárny je lustr v kostele v Libici nad Doubravou. V třetí třetině 20. století je nedaleko u řeky Doubravy těžena uranová ruda.\n\nV letech 2006–2010 působila jako starostka Lenka Kadlecová, od roku 2010 tuto funkci zastává Tomáš Frühbauer.\n\n\n\n"}
{"id": "119244", "url": "https://cs.wikipedia.org/wiki?curid=119244", "title": "Kolpík", "text": "Kolpík\n\nKolpíci jsou vodní ptáci příbuzní ibisům, od kterých je odlišuje hlavně tvar zobáku – mezi brodivými jsou nepřehlédnutelní svým dlouhým zobákem ve tvaru lžíce.\n\nPeří kolpíků je většinou bílé, narůžovělé nebo nažloutlé, uzdička, okolí oka, brada a hrdlo jsou lysé. Nohy bývají tmavé. Ve svatebním šatě mají na hlavě chocholku prodloužených per, obě pohlaví se od sebe neliší.\n\nPři letu mají natažený krk i nohy. Při krmení procházejí mělkou vodou a otevřeným zobákem víří bahno na dně. Jejich potravou se stává vodní hmyz, červi, korýši, měkkýši i menší ryby.\n\nHnízdí v zarostlých bažinách s křovinami a rákosem nebo i na stromech, často společně s dalšími vodními ptáky, jako jsou ibisové nebo volavky. Hnízdo si splétají z větví a rákosových stébel. Samice snáší asi 3 oválná bílá vejce, na kterých sedí oba rodiče. Krmivá mláďata jsou krmena vyvrhovanou potravou, zobáky mladých ptáků jsou krátké, bez lžicovitého rozšíření.\n\nKolpíci dávají přednost sladkým vodám, nicméně jsou rozšířeni na celém světě.\n\nJsou to tišší ptáci, mimo hnízdění žijí samotářsky, v párech nebo v hejnech. Samička snáší 2-4 vejce, mláďata se líhnou po 26 dnech. Partneři mají své úkoly rozděleny, oba se střídají při sezení na vejcích nebo krmení mláďat. O ta pečují 30 dnů.\n\nPlatalea, Linné 1758\n\n\nAjaia Reichenbach, 1853\n\n\nV evropských zoo jsou chovány čtyři druhy kolpíků:\n\n\nKolpík malý je ovšem chován jen v ptačím parku ve Walsrode (Německo). Ani tam ovšem nejsou chovány všechny čtyři druhy. Tři druhy kolpíků chovalo v červenci 2019 celkem pouze šest evropských zoologických zahrad a ptačích parků. Po jednom v Německu, Francii, Nizozemsku, Řecku, Spojeném království a také v Česku. Jedinou českou zoo s takovýmto počtem druhů kolpíků je Zoo Praha, kde bylo ke konci roku 2018 chováno 24 kolpíků. Mezi další české zoo s chovem kolpíků patří: Zoo Dvůr Králové, Zoo Hluboká, Zoopark Chomutov, Zoo Plzeň a Zoo Zlín.\n"}
{"id": "119249", "url": "https://cs.wikipedia.org/wiki?curid=119249", "title": "Malčín", "text": "Malčín\n\nMalčín () je obec v okrese Havlíčkův Brod v Kraji Vysočina. Žije zde obyvatel.\n\nPrvní písemná zmínka o obci pochází z roku 1358.\n\nV období od listopadu 1990 do listopadu 1994 působil jako starosta Bohumil Pejchar, od listopadu 1994 do října 2010 Ing. Stanislav Vrba, od října 2010 do prosince 2013 Bohumil Ptáčník, od ledna 2014 do října 2014 Ing. Jiří Vacek a od října 2014 Ing. Zdeněk Vacek.\n\n\n\n"}
{"id": "119250", "url": "https://cs.wikipedia.org/wiki?curid=119250", "title": "Břevnice", "text": "Břevnice\n\nBřevnice () je obec v okrese Havlíčkův Brod v Kraji Vysočina. Leží 3,5 km od Havlíčkova Brodu nad potokem Břevnice v nadmořské výšce 435 m n. m. Žije zde obyvatel. Je zde aktivní oddíl SDH Břevnice.\n\nPrvní písemná zmínka o obci pochází z roku 1351, kdy Čeněk z Lipé směnil s německobrodským měšťanem Thunlinem ves \"Hrzebnicz\" (původní název). V 18. století ves náležela k rozsochateckému panství. Majiteli tehdy byli Adolf a Václav Bechyňové z Lažan. Roku 1754 statek koupil soukeník Jan Kudela. Roku 1786 se stal spolumajitelem Prokop Vilibald Čermák. Roku 1844 vše koupil Jiří Stöhr. Roku 1873 se stalo vlastníkem město Německý Brod a to roku 1896 velkostatek prodalo Jindřichovi a Karlovi Battistům.\n\nOd 30. dubna 1976 do 23. listopadu 1990 byla Břevnice částí Havlíčkova Brodu, od 24. listopadu 1990 je samostatnou obcí.\n\nObcí protéká Břevnický potok. Nejvyšší bod o nadmořské výšce 506 metrů se nachází západně od obce. Část území evropsky významné lokality Břevnický potok zasahuje i do katastru Břevnice. 10 m od Břevnického potoka u zříceniny hradu Ronovec stojí 41metrový památný smrk ztepilý.\n\nPodle sčítání 1930 zde žilo v 36 domech 233 obyvatel. 230 obyvatel se hlásilo k československé národnosti a 1 k německé. Žilo zde 171 římských katolíků, 7 evangelíků a 52 příslušníků Církve československé husitské.\n\n"}
{"id": "119251", "url": "https://cs.wikipedia.org/wiki?curid=119251", "title": "Otov", "text": "Otov\n\nObec Otov () se nachází v okrese Domažlice v Plzeňském kraji. Leží osm kilometrů severozápadně od Domažlic a čtyři kilometry jihovýchodně od Poběžovic. Žije v ní obyvatel.\n\nPrvní písemná zmínka o obci pochází z roku 1239.\n\n\n"}
{"id": "119252", "url": "https://cs.wikipedia.org/wiki?curid=119252", "title": "Okrouhlička", "text": "Okrouhlička\n\nOkrouhlička (dříve Šejdorf, ) je obec v okrese Havlíčkův Brod v Kraji Vysočina. Žije zde obyvatel. Obcí protéká potok Žabinec, který je levostranným přítokem řeky Sázavy.\n\nPrvní písemná zmínka o obci pochází z roku 1307, kdy spolu s jinými vesnici získává výměnou Reimund z Lichtemburka a to od kláštera Vilémov. V listině vyhotovené k této výměně je uváděna jako \"Scheiblisdorf\". Ještě v průběhu 14. století se vesnice stává majetkem pánů z Lipé a nejpozději od poloviny 17. století patří majitelům úsobského panství. Od nich ji v roce 1797 odkoupil kutnohorský měšťan Jan Antonín Rychlý a připojil ji ke statku Skřivánek. Vesnice ležela na staré stezce, po které formané vozili z rakouských zemí do Čech sůl, a ti zde často na své cestě odpočívali. V polovině 18. století však byla vybudována nová císařská silnice a význam Okrouhliček tak opadl. Do roku 1946 nesla obec název Šejdrof.\n\nV roce 2016 získala obec ocenění v soutěži Vesnice Vysočiny 2016, konkrétně obdržela diplom za udržení venkovského charakteru obce. V letech 2006–2010 působil jako starosta Ing. Luboš Strašil, od roku 2010 tuto funkci zastává Štěpánka Trbušková.\n\n\n\n\n\n"}
{"id": "119254", "url": "https://cs.wikipedia.org/wiki?curid=119254", "title": "Sedliště (okres Jičín)", "text": "Sedliště (okres Jičín)\n\nObec Sedliště se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1340.\n\n\n"}
{"id": "119255", "url": "https://cs.wikipedia.org/wiki?curid=119255", "title": "Rozseč (okres Žďár nad Sázavou)", "text": "Rozseč (okres Žďár nad Sázavou)\n\nRozseč () je obec v okrese Žďár nad Sázavou v Kraji Vysočina. Žije zde obyvatel.\n\nPrvní písemná zmínka o obci pochází z roku 1349.\n\nV letech 2006–2010 působila jako starostka Emilie Tillhonová, od roku 2010 tuto funkci vykonával Alois Zavadil.\n\n\n"}
{"id": "119256", "url": "https://cs.wikipedia.org/wiki?curid=119256", "title": "Vysočany (okres Blansko)", "text": "Vysočany (okres Blansko)\n\nObec Vysočany () se nachází v okrese Blansko v Jihomoravském kraji. Žije zde obyvatel. V obci se nachází rybník Polačka, který je vhodný ke koupání i rybaření.\n\nObec Vysočany vznikla roku 1961 sloučením vsí Molenburk a Housko. Osada Housko je poprvé zmiňována roku 1371. Stával zde kostel, který byl roku 1437 vypálen husity a ještě ve druhé polovině 16. století byl pustý. Vesnice Molenburk byla založena roku 1724. Obě části byly založeny hrabětem Karlem Ludvíkem z Roggendorfu a svobodným pánem z Mollenburgu. Obec patřila do farnosti Protivanov, od roku 1784 do farnosti Sloup. Díky iniciativě věřících byl roku 1864 zahájena výstavba kostelu, který byl vysvěcen roku 1873. Prvním farářem se stal roku 1877 P. Vendelín Hrubý.\n\nDoplnění historie Vysočan.\n\nV roce 1971 bylo v klubovně kulturního domu utvořeno agitační středisko. Ve Vysočanech proběhly nové volby. V Jednotném zemědělském družstvu Vysočany byla poprvé na celé ploše provedena přímá kombajnová sklizeň obilovin.\n\nByla provedena úprava a asfaltování silnice přes Vysočany do Šošůvky a provedeno vyasfaltování některých místních komunikací. V obci byla provedena první kanalizace.\n\nNa obědy doplácí důchodcům MNV 80% jejich ceny.\nJZD věnovalo budovu kanceláří MNV a ten zřizuje v roce 1975 celodenní mateřskou školku\nV roce 1973 byly zbudovány první chodníky s betonovou a broušenou dlažbou a byla dokončena přístavba školy, v ní zřízena tělocvična, byt pro učitele, nová třída, kabinet, knihovna, ústřední topení. Na zahájení školního roku bylo uskutečněno slavnostní otevření školy. V roce 1974 byla provedena rozsáhlá úprava prostranství před samoobsluhou, vybudována krytá vodní nádrž, zřízen park a nová autobusová čekárna.\n\nV roce 1976. Bylo ukončeno slučování JZD. V novém sloučeném komplexu je zahrnuto 13 vesnic\nV roce 1979. 9. listopadu byl Sborem pro občanské záležitosti pozván do obřadní síně národního výboru pan František Nedoma, který se dožil výjimečně vysokého věku sta let.\nV roce 1980 proběhla oslava 60 let TJ SOKOL\nV roce 1987 byla dokončena přístavba základní školy, která zabezpečila možnost stravování žáků naší školy, školní družinu a provoz místní lidové knihovny.\n\nV roce 1990 byla dokončena přístavba a rekonstrukce kulturního domu. V roce 1992 došlo k ustavení „Sdružení obcí Drahanské vrchoviny“ za účelem společné výstavby vodovodu. V roce 1993 byla povolena trasa plynovodu do Protivanova, Rozstání a následně do Vysočan.\nV roce 1995 byla obec připojena na vodovod a v roce 1996 na plynovod. V roce 1997 zaniklo Jednotné zemědělské družstvo a byla založena společnost Zemspol a.s. Sloup.\nV roce 2005 byl založen Svazek obcí pro výstavbu čističky odpadních vod\nV roce 2016 byla obec zapojena na čističku odpadních vod.\n\n\nSeverozápadní hranici katastru obce tvoří potok Luha. Potok Bělička, kterým je napájen rybník ve středu vesnice, stejně jako na východ od obce tekoucí Molenburský potok, se mezi obcemi Baldovec a Holštejn vlévají do říčky Bílá voda.\n\n\n"}
{"id": "119257", "url": "https://cs.wikipedia.org/wiki?curid=119257", "title": "Osík", "text": "Osík\n\nObec Osík se nachází v okrese Svitavy v Pardubickém kraji. Žije zde  obyvatel.\n\nPrvní písemná zmínka o obci pochází z roku 1347.\n\nV roce 1879 byl zřízen hasičský sbor v Osíku, zatím bez kroje, jelikož nebylo rozhodnuto, pro jaký kroj se rozhodnout. V roce 1882 byly vypracovány nové stanovy a sbor pracoval pod názvem „Hasičsko-Sokolská jednota v Osíku“, s krojem sokolským. Snad toho času prvním v Čechách (píše dobový kronikář). Jinde všude hasičské sbory užívaly kroj s přilbou. Prvním náčelníkem byl zvolen Jan Karlík a starostou Jan Jelínek.\n\n20. ledna 1895 byly stanovy hasičského sboru přepracovány a upraveny. Hasičský sbor nesl nový název „Hasičská a tělocvičná jednota Sokol v Osíku“.\n\n\n\n"}
{"id": "119258", "url": "https://cs.wikipedia.org/wiki?curid=119258", "title": "Chlumětín", "text": "Chlumětín\n\nChlumětín je obec v okrese Žďár nad Sázavou v Kraji Vysočina. Žije zde obyvatel.\n\nChlumětín je nejseverněji položenou obcí okresu. Má dvě osady: \"Krejcar\" – u stejnojmenného rybníka, 2 km od Chlumětína, při silnici II/343 z Hlinska do Svratky, a \"Paseky\" – ležící 1 km severně od Chlumětína, nedaleko je pramen řeky Chrudimky.\n\nV roce 2019 získala obec ocenění v soutěži Vesnice Vysočiny 2019, konkrétně obdržela Zelenou stuhu za péči o zeleně a životní prostředí.\n\nPrvní doložená písemná zmínka o obci pochází z 8. 6. 1392 , kdy byla součástí rychmburského panství. Tehdy patřila pod rychtu v Kameničkách, od 18. století do Herálce a farnosti ve Svratce. Ještě starší zmínka je ovšem z roku 1350, kdy byl připojen farní kostel v Kameničkách a obce k němu přifařené (mezi nimi i Chlumětín) k biskupství litomyšlskému. V letech 1981–1990 byl Chlumětín připojen pod Svratku. Obyvatelstvo se živilo především zemědělstvím, tkalcováním a hrnčířstvím. Škola byla postavena v roce 1825, v letech 1867 a 1884 přestavěna, v roce 1978 zrušena. V současnosti je zde škola v přírodě. Hasičský sbor v obci byl založen v roce 1889.\n\nV letech 2006–2010 působil jako starosta Jaroslav Myška, od roku 2010 tuto funkci vykonávala Ing. Věra Kašparová. Nyní tuto funkci vykonává Jiří Vaníček\n\n\n"}
{"id": "119259", "url": "https://cs.wikipedia.org/wiki?curid=119259", "title": "Nový Dům", "text": "Nový Dům\n\nObec Nový Dům se nachází v okrese Rakovník, kraj Středočeský, zhruba 7 km východně od Rakovníka, uprostřed lesů CHKO Křivoklátsko západně od Lánské obory. Žije zde obyvatel.\n\nPrvní písemná zmínka o vsi pochází z roku 1657.\n\nOsady Pustověty a Nový Dům se roku 1950 oddělily z tehdejší obce Ryšín jako nové obce.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nDopravní síť\nVeřejná doprava 2011\n\n"}
{"id": "119260", "url": "https://cs.wikipedia.org/wiki?curid=119260", "title": "Kruciform", "text": "Kruciform\n\nKruciform je v Kantosu Hyperionu fiktivní růžový parazit ve tvaru kříže. Svému nositeli daruje nesmrtelnost.\n\nKruciformy vytvořilo technojádro a umístilo je původně do stěn labyrintů na devíti známých labyrintových planetách; samotné labyrinty byly postavené ve vzdálené budoucnosti a poslány časem nazpět, stejně jako například Hrobky času.\n\nKruciform má tedy tvar latinského kříže a slabě růžově září. Umisťuje se na hruď svého hostitele, a není technicky možné jej odstranit. Nositel může mít i více kruciformů.\n\nKaždý kruciform zhruba den po svém umístění přijme DNA svého nositele a vytvoří síť vlastních vláken, která prorostou jeho organismem. V případě smrti hostitele tak kruciform obnoví jeho tělo a fyzickou podobu právě z těchto vláken a ze své vlastní energie. Bytosti Jádra mohou tyto kruciformy používat ke způsobení nepředstavitelné bolesti jeho nositeli.\n\nKruciformy se poprvé objevily na Hyperionu u kmene Bikurů. Bikurové byli potomky prvních kolonizátorů Hyperionu, kteří se dostali do kontaktu se Štírem a ten je tak obdaroval nesmrtelností. V této době jsou však kruciformy nedokonalé; při zabití nositele jej sice oživí, zároveň však způsobuje časem ztrátu pohlavnosti a inteligence.\n\nTechnojádro nakonec zdokonalilo technologii parazita natolik, že když se vlády nad vesmírem ujal Pax, mohli jej přijmout obyvatelé všech jeho planet a to bez jakýchkoliv vedlejších účinků. Díky tomu tak může Pax uvést do provozu speciální druh pohonu kosmických lodí. Ty jsou schopné cestovat rychleji než světlo, při zrychlovacím manévru však dojde k zabití celé posádky kvůli nepředstavitelnému přetížení. Kruciformy v kombinaci s oživovacími nadržemi však do dvou dnů po zpomalení zařídí její oživení. Nesmrtelný je také papež; v historii Paxu jsou tak \"de facto\" vlastně papežové dva – otec Paul Duré (jako Teilhard I., který je ale v budoucnosti stále vražděn, aby se nedostal do funkce papeže) a Lenar Hoyt, který je několikrát oživen a vystřídá tak několik jmen (Julius IV. až Urban XVI.). V budoucnu se ale ukáže, že kruciformy používá technojádro, aby využívalo \"předsmrtnou\" aktivitu mozku k vlastním účelům, čímž je ještě zdokonalen hyper-parazitický systém dříve uplatňován pomocí přenašečů.\n"}
{"id": "119261", "url": "https://cs.wikipedia.org/wiki?curid=119261", "title": "Urbanov", "text": "Urbanov\n\nObec Urbanov () se nachází v okrese Jihlava v kraji Vysočina. Žije zde obyvatel.\n\nNázev se vyvíjel od varianty Vrbanow (1355, 1385, 1420, 1678, 1718, 1720), Urbanau (1751), Urbanau a Urbanow (1846), Urbanau a Urbanov (1872) až k podobě Urbanov v letech 1881 a 1924. Místní jméno vzniklo přidáním přivlastňovací přípony -ov k osobnímu jménu Urban.\n\nPrvní písemná zmínka o obci pochází z roku 1355. V roce 1843 je ve vceňovacím operátu písemná zmínka o dvou mlýnech na Moravské Dyji. Pravděpodobně se jednalo o nejsevernější mlýny na této řece.\n\nSbor dobrovolných hasičů v Urbanově byl založen v roce 1899. V roce 2012 měl 37 členů. V roce 1978 byla na bývalé skládce jihovýchodně od Urbanova vybudována Zahrádkářská kolonie. V roce 2016 udělen obci znak a vlajka.\n\nUrbanov leží v okrese Jihlava v Kraji Vysočina. Nachází se 5 km jižně od Panenské Rozsíčky a 11 od Třeště, 2 km jihozápadně od Nevcehle, 5 km od Pavlova a 10 km od Stonařova, 2 km severozápadně od Ořechova a 7 km od Stará Říše, 1,5 km severně od Žatce, 5 km severovýchodně od Telče, 2 km jihovýchodně od Sedlejov a 6,5 km od Hodic.\n\nGeomorfologicky je oblast součástí Česko-moravské subprovincie, konkrétně Křižanovské vrchoviny a na rozmezí jejích podcelků Dačická kotlina a Brtnická vrchovina, v jejíž rámci spadá pod geomorfologický okrsek Markvartická pahorkatina. Průměrná nadmořská výška činí 548 metrů. Nejvyšší bod o nadmořské výšce 669 metrů se nachází na jižní hranici katastru. Obcí protéká Moravská Dyje, do níž se severně od vsi vlévá Nevcehelský potok.\n\nPodle sčítání 1930 zde žilo ve 44 domech 204 obyvatel. 196 obyvatel se hlásilo k československé národnosti. Žilo zde 162 římských katolíků a 41 příslušníků Církve československé husitské.\n\nObec má sedmičlenné zastupitelstvo, v jehož čele stojí od roku 2010 starosta Jiří Kotrba ml. V letech 1989 až 2010 funkci vykonávali Miloslav Vacek, Jiří Kotrba st., Oldřich Nosek a Antonín Pospíchal.\n\nUrbanov je členem mikroregionu Telčsko a místní akční skupiny Mikroregionu Telčsko.\n\nV obci sídlí firmy Jiří Kotrba, s.r.o., FOURGEN s.r.o. a pobočka České pošty. Obcí prochází silnice II. třídy č. 403 z Žatce do Nevcehle. Dopravní obslužnost zajišťují dopravci ICOM transport a Radek Čech - Autobusová doprava. Autobusy jezdí ve směrech Jihlava, Dačice, Bítov, Zadní Vydří, Stará Říše a Telč. Obcí prochází cyklistická trasa č. 5123 ze Sedlejova do Ořechova.\n\nSídlí zde Základní škola Urbanov, která byla založena roku 1874. Má dvě třídy s výukou 1.–5. ročníku. Ve školním roce 2013/2014 školu navštěvovalo 13 dětí z Urbanova, Nevcehle a Žatce. Druhý stupeň absolvují v Telči.\n\nKulturní dům byl postaven v roce 1984. Sídlí zde obecní úřad, pobočka České pošty a místní knihovna. Součástí je i společenský sál s kapacitou sto osob. Sbor dobrovolných hasičů Urbanov byl založen roku 1899 a v roce 2014 měl 33 členů. V nedaleké zahrádkářské kolonii má sídlo Základní organizace Českého zahrádkářského svazu Urbanov.\n\nOd roku 2016 provozuje v budově základní školy poštovní služby soukromý zemědělec František Chalupa.\n\n\n\n"}
{"id": "119262", "url": "https://cs.wikipedia.org/wiki?curid=119262", "title": "Ledčice", "text": "Ledčice\n\nObec Ledčice se nachází v okrese Mělník, kraj Středočeský, zhruba 11 km severně od Kralup nad Vltavou, 13 km západně od Mělníka a 10 km jjv. od Roudnice nad Labem. V jihozápadním sousedství obce probíhá dálnice D8 Praha - Ústí nad Labem - Drážďany. Žije zde obyvatel.\n\nV nejstarších listinách o Ledčicích, je ves jmenována jako \"Letzi\", \"Ledchicz\", \"Lethiscic\"z, \"Ledczicz\", \"Lečice\" (poprvé úředně roku 1854), \"Ledčice\" (1890). Filolog Antonín Profous v knize \"Místní jména v Čechách\" jméno osady vyložil takto: Osada odvozuje svůj název patrně od slov \"lado\", \"ledce\", která znamenají pustou nezoranou zemi, malá nebo menší lada. Staroslověnsky tedy \"ledina\", německy \"Lehde\", \"wűstliegendes Land\", latinsky \"terra inculta\". Původně se tedy vesnice nazývala Ledce, ale protože byla menší ve srovnání s ostatními osadami toho jména, ujal se postupem času název ve zdrobnělé podobě, s koncovkou \"–ice.\"\n\nPrvní písemná zmínka o vsi pochází z roku 1226. Podle archeologických nálezů však vesnice patří k nejstarším sídlům v Čechách; osídlení je zde doloženo souvisle již od neolitu. Jako první historicky doložený vlastník se roku 1102 připomíná člen mocného rodu Vršovců Nemoj. Jeho syn Mutina roku 1187 daroval všechny své statky včetně Ledčic ženskému klášteru premonstrátek v Doksanech, což roku 1226 potvrdil i král Přemysl Otakar I. K držitelům Ledčic později patřili, mimo jiných, Jan Smiřický (1436), Samuel z Hrádku (1556) nebo Polyxena z Lobkovic (1616). Po bělohorské bitvě kostel zpustl a obec byla roku 1672 přifařena k Račiněvsi. Barokní kostel byl postaven pod patronátem Lobkoviců.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Ledčice \"(1008 obyvatel, sbor dobrovolných hasičů)\" byly v roce 1932 evidovány tyto živnosti a obchody: bednář, 2 obchodníci s dobytkem, 5 hostinců, 2 koláři, 2 kováři, 2 krejčí, 3 obuvníci, pekař, pohodný, 2 pokrývači, porodní asistentka, 5 rolníků, 3 řezníci, sedlář, 3 obchody se smíšeným zbožím, Spořitelní a záložní spolek pro Ledčice, 2 studnaři, švadlena, tesařský mistr, trafika, 2 truhláři, velkostatek Taussig, zahradnictví, zámečník.\n\nMístní kostel svatého Václava je římskokatolický chrám, chráněná kulturní památka. Stojí v dominantní situaci na návrší obce. První písemnou zmínku o původním gotickém kostele sv. Václava najdeme v seznamu 34 farních chrámů řipského děkanátu u Bohuslava Balbína, který píše, že býval již v roce 1384 církevním střediskem, neboť byl tehdy povinován odvádět ročně 12 grošů papežského desátku. Za třicetileté války (1620–1648) a v letech následujících kostel zchátral natolik, že nemohl sloužit svému účelu a obec byla přifařena k Račiněvsi. O století později bylo rozhodnuto o stavbě kostela nového. Věž původního gotického kostela měla být zachována, ale vzhledem k jejímu špatnému stavu byla nakonec také stržena a kostel byl postaven jako nový včetně věže a mimo původní základy. Se stavbou bylo započato v roce 1737 a kostel dokončen roku 1752. Financovali ji Lobkowiczové, jejichž znak je vytesán v kartuši nad vchodem. Provedením jednolodní sálové stavby 20 m dlouhé a 10 m široké byl pověřen roudnický stavitel a měšťan Vlach Petr Pavel Columbani. Na valené klenbě je freska. Oltáře mají iluzivní malovanou architekturu a jsou zasvěceny sv. Václavovi, sv. Janu Nepomuckému a Svaté rodině. Barokní márnici po jižní straně kostela a ohradní zdi hřbitova postavil ledčický zednický mistr Václav Nedbal v letech 1746 až 1749. Kostel byl opraven v letech 1999–2000.\n\n\n\nVelmi srdečný vztah k obci měli např. Josef Václav Frič, který se o Ledčicích zmínil ve svých \"Pamětech\", Jan Karafiát, autor \"Broučků\", Josef Věromír Pleva, který tu dětem předčítal rukopis svého \"Malého Bobše\", Pavel Váša, jenž v knize \"Pod Řípem\" vzpomíná na místní evangelíky, či Miloš Václav Kratochvíl, který vesnici často navštěvoval, velmi miloval (\"Čechy krásné, Čechy mé\") a rád si připomínal svá ledčická školní léta.\n\nDopravní síť\nVeřejná doprava 2012\n\nVlivem celonárodního nadšení byl také v Ledčicích, roku 1919 ustaven Sokol. Postupem doby se do činnosti Sokola zapojili téměř všichni obyvatelé vesnice. Ledčičtí se pravidelně zúčastňovali župních sletů, a to v roce 1921 v Kralupech, roku 1922 v Terezíně, později v Libochovicích (1924), Roudnici (1925), Budyni (1927), Lužci (1929), Terezíně (1931), Lovosicích (1933), v Ústí nad Labem (1934). V roce 1938 se jubilejního 10. všesokolského sletu v Praze zúčastnilo velké množství místních lidí. Za župu Podřipskou cvičilo 14 ledčických chlapců, které vedl pan Václav Kirchner. Ledčičtí se organizovaně zúčastnili tak posledního sletu před zrušením, který se uskutečnil v roce 1948.\n\nV roce 1950 vznikl oddíl kopané TJ Sokol Ledčice, při jehož zrodu stáli Jiří Jiránek, František Košťál, František Srba a Josef Staňkovský. V současnosti působí fotbalový klub Sokol Ledčice ve III. třídě okresu Mělník.\n\nUž 75 let používají ledčičtí fotbalisté na svém dresu žlutou barvu. V roce 1932 jim „Čafka“ (Český Athletic & Fotball Club – ČAFC Praha) v Praze věnovala žlutá trika. Od té doby se ledčickým fotbalistům přezdívá „housátka“.\n\nProtože i v Ledčicích na konci 19. století začali jejich obyvatelé pociťovat potřebu scházet se, vzdělávat se a kulturněji žít, byl pro ni 30. dubna 1897 založen nový spolek s příznačným názvem ŘÍP. Iniciátory a zakládajícími členy Podporovacího a vzdělávacího spolku ŘÍP v Ledčicích byli místní občané Jan Kirchner, Josef Brejcha, Václav Bušil, Jan Křtěn, Vincenc Bubeník, František Heran, Václav Hájek a mnozí další. Ustavující schůze se konala u Nováků za účasti šedesáti občanů. Zápisné bylo stanoveno na 1 zlatý a pravidelné měsíční příspěvky 20 krejcarů. Prvním předsedou spolku byl zvolen Jan Kirchner.\n\nPři zakládajícím sezení byly schváleny stanovy spolku, ve kterých se mimo jiné praví:\n\nV roce 1962, kdy spolek oslavil 65. výročí svého založení, byl celkový stav členstva 167 duší. Největší počet členů, 178, měl spolek ŘÍP v roce 1958. V roce 1938, u příležitosti 20. výročí vzniku ČSR, byl slavnostně odhalen slavnostní spolkový prapor, který vyšila paní Tesařová z Roudnice nad Labem. Matkou praporu se stala paní Purchartová a kmotrami byly paní Houdová a Husáková. Pod novým praporem se prvně vyšlo na pohřeb přítele Antonína Švehly 18. 1. 1939 za účasti 65 členů. V roce 1953 hrozilo rozpuštění a likvidace spolku. Zásluhou několika členů bylo toto nebezpečí odvráceno a ŘIP tak existuje bez jediného přerušení sto tři roky. V roce 1955 spolek zakoupil starší dřevěný pohřební vůz ve Stodůlkách u Prahy, který nejdříve garážoval u Cinků, pak u Podolských a od roku 1961 ve staré hasičské zbrojnici. V roce 1969 bylo zakoupeno v Hořicích pohřební auto za 8 100 Kč. V činnosti spolku jsou zaznamenány mnohé výlety, zájezdy, taneční zábavy, ale i pomoc škole, zvelebování a úklid vesnice, sběr železa, pořádání Májů, výpomoc při oslavách dne dětí, turnaj přesstokilových siláků, turnaj v nohejbale a další aktivity. Spolek velmi živě spolupracuje s obcí baráčníků z Veltrus a Kralup. Současným předsedou spolku je pan Václav Zeman, jednatelem Jiří Král z čp. 224, místopředsedou Jiří Bušil, pokladníkem Jaroslav Jansa a praporečníkem Antonín Škabraha. Čestným předsedou je od roku 1993 Josef Král z čp. 224. Členská základna k 31. 12. 1999 čítala 91 mužů a 10 žen. Průměrný věk u mužů je 58 let a u žen 64 roky. Jedním z hlavních úkolů spolku ŘIP proto je získávání nových, zejména mladých, členů.\n\n"}
{"id": "119263", "url": "https://cs.wikipedia.org/wiki?curid=119263", "title": "Lhoty u Potštejna", "text": "Lhoty u Potštejna\n\nObec Lhoty u Potštejna () se nachází v okrese Rychnov nad Kněžnou, kraj Královéhradecký. Žije zde obyvatel. Obec se skládá se ze dvou částí, Malé a Velké Lhoty. Obec s pravidelně účastní srazu českých Lhot a slovenských Lehot.\n\nV Malé Lhotě se nachází mateřská škola a základní devítiletá škola. Budova MŠ a ZŠ prošla v roce 2014 rekonstrukcí fasády a přechodem topení na zemní plyn. V obci je také obchod s potravinami a pohostinství, tato budova prošla podobnou rekonstrukcí v roce 2013. Obecní úřad s pobočkou České pošty a místní knihovnou se nachází nedaleko. Nad Malou Lhotou se nachází poutní kostel Panny Marie Bolestné.\n\nPoklidnější Velká Lhota, ve které je několik rekreačních chalup, má ve svém středu rybník, který prošel rekultivací po roce 2000. V obci od roku 1894 působí sbor dobrovolných hasičů (SDH Lhoty u Potštejna), který se stará o kulturní dění v obci.\n\nPrvní písemná zmínka o obci pochází z roku 1352. Obec Lhoty u Potštejna byla až do roku 1953 dělena na dvě samostatné obce. Malou a Velkou Lhotu. Malá Lhota se dříve jmenovala \"Lipanská Lhota\", jejíž první zmínky se datují k 15. stol. Velká Lhota nesla název \"Dobešova Lhota\" a jejími prvními známými držiteli byli Příbkové z Otoslavic. Zde se nacházela tvrz a poplužní dvůr.\n\nSbor dobrovolných hasičů Lhoty u Potštejna byl založen v roce 1894. Původně tedy ve Velké Lhotě, v Malé Lhotě v roce 1907. Ke sloučení sborů došlo v roce 1952.\n\n\n"}
{"id": "119264", "url": "https://cs.wikipedia.org/wiki?curid=119264", "title": "Všenory", "text": "Všenory\n\nObec Všenory se nachází v okrese Praha-západ, kraj Středočeský, při řece Berounce, pod kopcem Kámen, zhruba 19 km jihozápadně od centra hlavního města Prahy. Žije zde obyvatel.\n\nVšenory vznikly spojením dvou původně samostatných obcí: Všenory a Horní Mokropsy. První písemná zmínka o vsi Horní Mokropsy pochází z roku 1088, první zmínka o původních Všenorech pak z roku 1205.\n\nHranici mezi Všenorami a Horními Mokropsy historicky vymezoval tzv. Všenorský dub, který dosud stojí u křižovatky ulic Karla Majera a U dubu. Jeho parametry jsou uváděny obvod 555 cm, výška 13 m, stáří 320 let. (jiný zdroj uvádí stáří kolem 450 let, obvod 557 cm a výšku do 13 metrů) Je jedním z nejstarších dubů letních ve středních Čechách, roku 1982 byl vyhlášen památným stromem. Živá je již jen polovina jeho kmene, koruna však zůstává poměrně vyrovnaná.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nVe vsi Všenory \"(695 obyvatel)\" byly v roce 1932 evidovány tyto živnosti a obchody: cihelna, obchod s cukrovinkami, drogerie, obchod s dřívím, Družstvo pro elektrisaci Všenor, holič, 3 hostince, 2 hotely (Pensionát Stejskal, Zdeňka), kosíkář, kovář, 2 krejčí, obchod s kůžemi, mlýn, 2 obuvníci, pekař, pohřební ústav, 2 řezníci, 2 obchody se smíšeným zbožím, stavební družstvo, tesařský mistr, 2 trafiky, truhlář, velkostatkář Hanuš Katolický.\n\nVe vsi Horní Mokropsy \"(1100 obyvatel, katol. kostel, samostatná ves se poté stala osadou Všenor, později zanikla)\" byly v roce 1932 evidovány tyto živnosti a obchody: lékař, bio Sokol, cihelna, Družstvo pro elektrisaci Horních Mokropsů, elektrárna, elektrotechnický závod, holič, 3 hostince, kolář, 2 košíkáři, kovář, 2 krejčí, lakýrník, 4 obuvníci, 2 obchody s ovocem, palivo, pekař, pokrývač, porodní asistentka, 4 povozníci, realitní kancelář, 6 rolníků, 2 řezníci, sadař, 8 obchodů se smíšeným zbožím, stavitel, 2 švadleny, tesařský mmistr, 3 trafiky, 2 truhláři, 2 zámečníci, zednický mistr.\n\n\nVšenorským údolím a bývalým brodem přes Berounku mezi Horními a Dolními Mokropsy vedla Zlatá stezka, po níž putovali kupci od Jadranu k Baltu. V 19. století spojoval Horní a Dolní Mokropsy přívoz. Od roku 1862 spojuje Horní Mokropsy, které jsou od roku 1951 součástí Všenor, s Dolními Mokropsy, které jsou dnes součástí Černošic, železniční most. V únoru 1907 v souvislosti s projektováním projektování dvoukolejného železničního mostu začalo mezi zástupci Dolních a Horních Mokropes jednání o stavbě silničního mostu přes Berounku. Okresní výbor na Zbraslavi a ředitelství c. k. státních drah v Praze s projektem souhlasily. Zastupitelstvo Dolních Mokropes se 26. července 1907 usneslo, aby ředitelství c. k. státních drah zároveň se stavbou mostních pilířů pro železniční most přikročilo k jejich rozšíření, aby se na nich mohl konstruovat železný silniční most o minimální šířce 5 metrů. Dolnomokropeská kronika dále dodává, že silniční most nakonec bohužel postaven nebyl, ačkoliv pilíře byly postaveny na široké základně, důvody nepostavení však v kronice napsány nejsou. Dolní a Horní Mokropsy v minulosti spojovala též dřevěná lávka, kterou však vzala povodeň. Kolem roku 2006 byl diskutován záměr postavit na jejím místě novou lávku, ocelovou, vyvěšenou na pylon na všenorské straně řeky. V některých obdobích byl stavěn též sezónní pontonový most od černošické lokality V Lavičkách. Kolem roku 1985 byla v Akci Z k železničnímu mostu po straně přistavěna i ocelová lávka pro pěší a cyklisty. Nejkratší silniční spojení mezi Horními a Dolními Mokropsy vede devítikilometrovou oklikou přes Dobřichovice a Vráž.\n\nPoblíž dolnomokropeského předmostí železničního mostu se nachází přístaviště Pláž, ze kterého od roku 2015 v letní sezóně zajišťuje společnost Pražské Benátky denně pravidelnou rekreační linkovou dopravu kolem Kazína do Černošic.\nÚdolím Berounky vede přes Všenory železniční trať 170 Praha – Plzeň, respektive její příměstský úsek 171 Praha - Beroun. Je to dvoukolejná elektrizovaná celostátní trať, nyní součást 3. tranzitního koridoru, doprava na ní byla zahájena 14. července 1862, tehdy ještě byla jednokolejná. Původní mokropeský most byl dřevěný, roku 1876 byl nahrazen železným, v červenci 1911 byl zdvojkolejněn. 26. června 1872 byla u mostu v Dolních Mokropsech zřízena zastávka Mokropsy. Ve střední části Všenor se na ní nachází zastávka Všenory. Po trati 171 vede linka S7 (Úvaly - Praha - Beroun) v rámci pražského systému Esko s intervalovou dopravou. Dne 1. července 2015 na všenorskou zastávku kdosi pod oprýskanou tabuli s názvem zastávky připevnil čestné označení „nádraží Václava Klause“, na což upozornil senátor Václav Hampl na Facebooku a následně i celostátní tisk; SŽDC označila umístění úhledného nápisu na zanedbanou a počmáranou zastávkovou budovu za vandalismus a ještě téhož dne nápis odstranila.\n\nPřes Všenory prochází silnice III/11510, která vede z hřebene Hřebenů z Řitky od silnice I/4 kolem Černolic a přes západní část Všenor pak proti toku Berounky do Dobřichovic k silnici II/115. Do východní části Všenor vede kolem železniční trati krátká slepá silnice III/11511.\n\nPo silnici III/11510 projíždí přes Všenory autobusová linka PID 448 Karlík - Dobřichovice - Mníšek pod Brdy (v roce 2011 v pracovních dnech 8 párů spojů, v sobotu 3 páry spojů, v neděli 1 pár spojů, převážně v trase Dobřichovice - Mníšek pod Brdy, dopravce Martin Uher s. r. o.). Zavedena byla 28. května 2000, tehdy ještě pod číslem 348 a jen v trase Dobřichovice - Mníšek pod Brdy, a nahradila dřívější neintegrovanou linku ČSAD. Ve Všenorech má tři páry zastávek: „Všenory, sportovní areál“, „Všenory, U Kácovských“ a „Všenory, U Křížků“.\n\n"}
{"id": "119265", "url": "https://cs.wikipedia.org/wiki?curid=119265", "title": "Ždírec (okres Jihlava)", "text": "Ždírec (okres Jihlava)\n\nŽdírec ( ) je obec v okrese Jihlava v Kraji Vysočina. Nachází se zhruba 10 km severovýchodně od Jihlavy a 4,5 km jihozápadně od Polné v průměrné nadmořské výšce 515 metrů. Katastrální území nese zavádějící název \"Ždírec na Moravě\", přestože leží v Čechách. Je součástí Mikroregionu Polensko. Žije zde obyvatel.\n\nPrvní zmínka pochází z roku 1233, obec je však pravděpodobně starší. Po osídlení německými kolonisty ve 13. století se stala až do konce druhé světové války obcí německou. Majitelé vesnice se často střídali, ves patřila například městu Jihlava, dále Lichtenburkům, Trčkům z Lípy a dalším šlechtickým rodům. Od 70. let 20. století v obci nastal investiční rozvoj. Byl postaven vodovod, kanalizace a víceúčelová budova, proběhla plynofikace. Od roku 2003 se za obcí staví 19 rodinných domů. Sídlí tu domov pro seniory a několik podnikatelských subjektů zaměřených na zemědělství, řemeslnou činnost a drobný průmysl. V centru obce stojí kostel svatého Václava, který byl po požáru v roce 1890 znovu postaven v pseudogotickém slohu. Nachází se zde sochy svatého Antonína Paduánského a svatého Jana Nepomuckého.\n\nNázev Ždírec nejspíš souvisí s českým termínem pro mýcení lesa – „žďářením“. Český název tedy vystihuje způsob založení, německý (velmi zkomolený) Seelenz tak jednoznačný není. Jeho základem by mohlo být středověké slovo \"Sahr\" či \"Sahar\", které znamenalo rákosí, snad by jím mohlo být i některé osobní staroněmecké jméno. V roce 1233 obec nesla název Serech, 1257 Sareh, 1411 Zdiarec, 1487 Ždárec, 1493 Saherles, 1536 Zdierczy, 1547 Zdijrecz, 1654 Seherles, 1713 Sellentz, 1784 Seelenz, Ždierecz, 1848 Ždírec, Žďárec, Seelenz a roku 1886 Ždírec či německy Seelenz.\n\nPůvodní osada se slovanským osídlením vznikla patrně již ve 12. století. Vesnice patřila do první kolonizační vlny Jihlavska. Podle jednoho z původních názvů \"Žďárek\" lze usuzovat, že prvotní osada byla založena vnitřní kolonizací na panenské půdě. První písemná zmínka o obci pochází z roku 1233. Touto konfirmační listinou prodával biskup Robert jihlavský kostel sv. Jana Křtitele, který do té doby patřil řádu německých rytířů v Humpolci. Majetek koupil Želivský klášter za sto hřiven stříbra. Spolu s kostelem prodal i právo vybírat desátek od třinácti obcí, mezi nimiž figuruje i Ždírec, který tak do té doby patřil k desátkovým vsím jihlavského kostela. V průběhu 13. století byla obec osidlována německými kolonisty a na dlouhou dobu se stala vsí německou. I proto obec náležela k Jihlavskému jazykovému ostrovu.\n\nVe 14. století se dostala pod střítežské panství, které v roce 1346 vlastnili páni z Lípy. Ti roku 1365 panství prodali Lichtenburkům. Kolem roku 1410 přešla do držení Leskovců z Haslavy. Majitel panství Jan z Leskovce byl katolík a silně zaměřený proti husitům. V roce 1411 zrušil svým poddaným právo odúmrti a zavedl znovu poddanské povinnosti a práva. Od Leskovců ji roku 1520 získali Trčkové z Lípy. Jan Trčka z Lípy Ždírec s dalším majetkem 25. dubna 1536 prodal městu Jihlava celkově za 5 500 kop grošů. Dne 21. června 1625 Ždírec koupil císařský rychtář Jan Haidler z Bukové. Z jeho majetku přešel Ždírec v roce 1678 k panství střítežskému a poté štockému. Pachtové z Rájova osadu koupili roku 1683 po smrti Arnošta Ferdinanda Heidlera. Od roku 1725 patřila Ludvíku Filipovi ze Sinzendorffu, který ji o deset let později předal litoměřickému biskupovi Mořici Adolfovi, vévodovi ze Sachsen-Zeits. Roku 1748 se obec ocitla pod správou hrabat z Palmů. Od roku 1840 vlastnil obec kníže Karel Hohenzollern-Sigmaringen.\n\nV roce 1859 byl postaven vodovod z Weberovy studny do kašny u budovy č. p. 42, kde v současnosti sídlí domov pro seniory. Vodu pohánělo nejprve větrné kolo a poté trkač. V horní části obce stála druhá kamenná kašna, do které tekla voda samospádem. V letech 1869–1880 pod správu Ždírce patřily Heroltice. Největší požár v historii Ždírec zpustošil 19. března 1890. Vyhořelo 28 hospodářských usedlostí (přibližně třetina obce) včetně kostela a fary. Roku 1899 tu vznikl hospodářský spolek. V roce 1901 zde působily sbor dobrovolných hasičů a spořitelní a záložní spolek.\n\nPo odsunu většiny německého obyvatelstva obec osídlily české rodiny. V 70. letech byla vyasfaltována většina vozovek. Dále byl postaven vodovod s úpravnou vody a vodojemem, čistírna odpadních vod, kanalizace (I. a II. etapa), tři obecní byty a sportoviště. Z bývalého dvora na návsi vznikla víceúčelová budova, kde sídlí prodejna smíšeného zboží, společenský sál, pohostinství, kanceláře národního výboru a knihovna. Od roku 1982 tu má sídlo mateřská škola. V 90. letech prošla rekonstrukcí budova bývalé školy, ve které později vznikly byty. Roku 1998 byla v obci zavedena plynofikace. Od roku 2000 náleží k Dobrovolnému svazku obcí Mikroregion Polensko. V roce 2003 proběhly přípravy na stavbu v tzv. satelitu, kde vzniklo 19 stavebních pozemků včetně inženýrských sítí za celkovou sumu 13 milionů korun. Roku 2009 bylo u mateřské školy postaveno nové dětské hřiště.\n\nStarostou obce je nezávislý kandidát Bohuslav Fiala. Zastupitelstvo obce Ždírec je devítičlenné. Ve volebním období 2006–2010 se do zastupitelstva dostala dvě uskupení, a sice „Nestraníci a KDU-ČSL“, kteří získali čtyři mandáty, a „Za Ždírec krásnější“, jež získalo pět mandátů. Starostou byl zvolen Jaroslav Novák. Ve volebním období 2010–2014 získalo sdružení „Ždírec 2010“ pět zastupitelů a „Za Ždírec krásnější“ čtyři.\n\nZnak a vlajku navrhl heraldik Jan Tejkal. Zastupitelstvo vybíralo z jedenácti návrhů, které variantně modifikovaly a případně doplňovaly heraldický obraz historické pečeti o další motivy ze ždírecké historie. Zastupitelé odhlasovali variantu č. 11. Znak má podobu zjednodušeného přepisu historické pečeti z roku 1705, která byla nalezena ve zdejší německé kronice. Znak: \"V červeném štítě pod zúženou plamenitou hlavou doleva vykračující kůň se zlatým uzděním, vše stříbrné.\" Vlajka: \"Červený list s bílým plamenným žerďovým pruhem širokým třetinu délky listu. V červeném poli bílý kůň se žlutým uzděním vykračující k vlajícímu okraji listu. Poměr šířky k délce listu je 2 : 3.\"\n\nObecní znak a prapor byl Ždírci udělen usnesením poslanecké sněmovny dne 1. dubna 2008. Oficiální předání se konalo v sobotu 7. června 2008. Prapor posvětil děkan polenské farnosti Zdeněk Krček. Události, při které se slavilo i 775. výročí první písemné zmínky o Ždírci, se zúčastnili také hejtman Miloš Vystrčil a Miroslava Němcová. Při této příležitosti se také uskutečnila exhibice mezi místními fotbalisty a týmem internacionálů AC Sparta Praha.\n\nObec Ždírec leží 10 kilometrů severovýchodně od krajského města Jihlava. Je situována na české straně bývalé zemské hranice v rovném pásu Hornosázavské pahorkatiny na silnici II. třídy z Polné do Jihlavy v průměrné nadmořské výšce 515 metrů. Nejvyšší bod „V Listlu“ (541 m n. m.) leží na okraji lesa ve směru k Rytířsku. Obec obklopují jehličnaté místy smíšené lesy. Celkově se na katastru obce nachází osmnáct menších a větších rybníků, které se nazývají Dvorský, Nový a „Karlák“. Okrajem katastru protéká Ždírecký potok, který později vtéká do Zlatého potoka. Rozloha katastru obce činí 10,36 km, z toho zaujímá orná půda 5,17 km, zahrady 0,09 km, trvalé travní porosty 1,13 km, lesní půda 3,41 km, vodní plochy 0,1 km, zastavěné plochy 0,08 km a ostatní plochy 0,38 km. Obec má jedno katastrální území se zavádějícím názvem \"Ždírec na Moravě\", přestože leží v Čechách, přičemž původně (a to ještě v dobách komunistického režimu) zněl název katastrálního území Ždírec u Polné. Nachází se v mírně teplém klimatickém pásu.\n\nDle sčítání lidu v roce 2001 žilo ve Ždírci trvale 388 osob, z toho 202 žen. Celkem 383 občanů se hlásilo k české národnosti, 4 ke slovenské a 1 k německé. Roku 2005 zde žilo 351 obyvatel, věkový průměr činil 42,2 roku. Tento průměr zvyšují klienti domova důchodců, kteří jsou zde hlášeni k trvalému pobytu. K 31. prosinci 2010 v obci žilo 387 obyvatel. V roce 1900 měla obec 430 obyvatel, z toho 67 Čechů a 362 Němců. Roku 1930 měla obec 393 obyvatel, z toho 304 Němců a 89 Čechů.\n\nObec Ždírec je sídlem římskokatolické farnosti Ždírec náležící do polenského děkanství a královéhradecké diecéze. Farnost v současnosti nemá kněze, dojíždí sem polenský děkan. Pod zdejší farnost spadají obce Dobronín, Heroltice, Měšín, Pávov, Věžnička. Farním kostelem je místní kostel svatého Václava. Podle cenzu z roku 2001 se k víře hlásí z 388 osob 145 věřících, z toho se 139 lidí hlásilo k římskokatolické církvi, 1 k Českobratrské církvi evangelické a 1 k církvi pravoslavné. 161 osob bylo bez vyznání a 82 osob své vyznání neuvedlo.\n\nKe společenskému vyžití občanů slouží kulturní sál víceúčelové budovy a společenský přístřešek postavený v roce 2003 na východním okraji obce za sportovním hřištěm. Jeho součástí je betonový parket, otevřený objekt se střechou, kde se nachází krb s udírnou a menší místnost. Později zde vzniklo dřevěné pódium pro hudebníky. Ve víceúčelové budově má sídlo místní knihovna. V obci působí Ždírecký kulturní klub. Jeho členové pořádají různé akce pro děti i dospělé (den matek, neckyáda, den dětí atp.) či různé kulturní zájezdy. Od roku 2004 vydávají Ždírecký zpravodaj. Každoročně se tu koná svatováclavská pouť. Od roku 2004 pořádají na druhou adventní neděli místní farníci v kostele adventní koncert. Začátkem ledna se v místním hostinci schází členové Klubu českých turistů. Každoroční slavnostní ukončení turistické sezony se pořádá od roku 1995. Účastní se ho přibližně 150 lidí. Ve Ždírci se nachází fotbalové hřiště. Fotbalový klub Tělovýchovná jednota Ždírec hraje okresní přebor. V roce 2008 vznikl Jezdecký klub Ždírec. Jeho členové se pravidelně účastní závodů. Klub každý rok pořádá parkurové hobby i oficiální závody.\n\nPrvní školní budova byla vybudována v roce 1788. Podle písemných pramenů se ve Ždírci učilo již roku 1642. V roce 1919 tu Národní jednota pošumavská otevřela jednotřídní českou školu. Do té doby zde působila jen německá se dvěma třídami. V roce 1939 se musela česká škola přestěhovat do sirotčince (dnešní domov důchodců). Roku 1943 se česká výuka přemístila do domu č. 5 – hospody U Culků, protože se do sirotčince přestěhovala škola německá. Školní budovu zabraly pro své účely úřady. V roce 1945 byla zřízena dvoutřídní česká škola. Ta německá zanikla kvůli poválečnému odsunu německých občanů. Škola skončila výuku v roce 1974 a místní děti začaly dojíždět převážně do sousedního Dobronína. Budova školy prošla v roce 1997 nákladnou rekonstrukcí. K otevření nedošlo kvůli nedostatku zájmu rodičů. Třídy se přebudovaly na byty. V současné době se zde nachází pět bytových jednotek. Dne 29. listopadu 1982 tu byla otevřena mateřská škola, kam v současnosti dochází 25 dětí i z okolních obcí (Měšín, Heroltice, Polná).\n\nV obci sídlí továrna na výrobu ponožkového zboží Batepo a pila. V roce 2007 zde vznikla bioplynová stanice o výkonu 537 kW. Také se tu nachází hostinec a obchod se smíšeným zbožím, který od roku 2007 vlastní obec. K roku 2010 zde mělo sídlo 79 podnikatelských subjektů, převažují drobní podnikatelé (např. 3 truhláři, 3 opraváři, instalatér). Roku 1951 tu vzniklo jednotné zemědělské družstvo, k němuž se v roce 1971 připojilo JZD Věžnička. O sedm let později došlo ke sloučení s dobronínským JZD Budovatel. Po roce 1989 byla půda navrácena původním vlastníkům. V současnosti zemědělskou půdu obhospodařují 3 soukromí zemědělci (cca 310 ha) a dobronínské zemědělské družstvo Dobrosev, a. s.\n\nObec leží na silnici 2. třídy II/352 z Jihlavy přes Polnou do Žďáru nad Sázavou. Dále odtud vedou tři silnice 3. třídy do Stříteže (3525), Dobronína (3526) a Věžničky (34820). Obcí prochází cyklistická trasa č. 5215 z Luk nad Jihlavou a č. 16 ze Slavonic do Přibyslavi. 59. zastávku tu má turistická trasa Stříbrné pomezí. Dopravní obslužnost v obci je zajišťována silniční autobusovou dopravou dvou dopravců, ICOM Transport Jihlava a ZDAR. Autobusy jezdí ve směrech na Jihlavu, Polnou, Žďár nad Sázavou a Olomouc. Severním okrajem katastru obce má vést koridor vysokorychlostní železnice. Oplocené ochranné pásmo kolem trati bude široké 600 m, což by z větší části oddělilo Ždírec od ostatních obcí.\n\nV roce 1916 od příbuzných dostaly sestry Terezie a Emilie Klimentovy zemědělské usedlosti č. p. 42 a 43. Věnovaly se zde péči o sirotky a staré a nemocné. V letech 1920–1926 probíhala veřejné sbírka na přestavbu budov, financování českého útulku ztěžovalo umístění v německém jazykovém ostrově. Sirotčinec a útulek pro staré a nemocné s kaplí Panny Marie byl otevřen v roce 1927, kdy zde žilo 50 chovanců. Sestry také založily Spolek sv. Františka sester Klimentových. Budovy sloužily svému účelu až do znárodnění v roce 1950, kdy byl z obytné části sirotčince zřízen domov důchodců. Zemědělskou činnost zařízení převzalo nově utvořené JZD. Poté zde sloužily zdravotní i řádové sestry, jejich činnost však postupem ustala. Civilní službu tu vykonávalo až do jejího zrušení v roce 2004 přibližně osm branců. V roce 1994 vznikl na místě zbouraných zemědělských budov další pavilon. Kapacita domova se tím zvýšila z 60 na 90 obyvatel. Další rekonstrukcí objekt prošel za provozu roku 2003, kdy byla mimo jiné nahrazena eternitová střecha z roku 1926. V letech 2010–2012 probíhá kompletní rekonstrukce zařízení, zateplení a přestavba vnitřního uspořádání. Klienti domova byli na tuto dobu přemístěni do pavilonu F nemocnice v Havlíčkově Brodě. V letech 1971–2010 fungovala pobočka domova v Dobroníně. Žilo zde 28 seniorů. Roční rozpočet instituce činí 20 milionů korun. V Domově důchodců Ždírec zemřel profesor hudby, skladatel a houslista Theodor Bohumír Pařík (1881–1961).\n\n\n\n\n\n\n\n\n\n\n\n\n"}
{"id": "119266", "url": "https://cs.wikipedia.org/wiki?curid=119266", "title": "Hlohová", "text": "Hlohová\n\nObec Hlohová se nachází v okrese Domažlice v Plzeňském kraji. Žije v ní obyvatel.\n\nPrvní písemná zmínka o obci pochází z roku 1357.\n\n\n"}
{"id": "119267", "url": "https://cs.wikipedia.org/wiki?curid=119267", "title": "Zámostí-Blata", "text": "Zámostí-Blata\n\nObec Zámostí-Blata se nachází v okrese Jičín v Královéhradeckém kraji. Žije v ní obyvatel.\n\n\nPrvní písemná zmínka o obci pochází z roku 1542.\n\n"}
{"id": "119268", "url": "https://cs.wikipedia.org/wiki?curid=119268", "title": "Víska u Jevíčka", "text": "Víska u Jevíčka\n\nObec Víska u Jevíčka (dříve Derflík, německy \"Dörfles\") se nachází v okrese Svitavy v Pardubickém kraji. Žije zde  obyvatel.\n\nPrvní písemná zmínka o obci pochází z roku 1120.\nV roce 2008 oslavy 750 let od založení\n\n\n\n"}
{"id": "119269", "url": "https://cs.wikipedia.org/wiki?curid=119269", "title": "Keblice", "text": "Keblice\n\nObec Keblice () se nachází v okrese Litoměřice v Ústeckém kraji. Žije v ní obyvatel.\n\nPrvní písemná zmínka o obci pochází z roku 1249. V roce 1764 měly Keblice (poddanství města Litoměřic) 37 domů a 272 obyvatel.\n\n\n\n\n"}
{"id": "119270", "url": "https://cs.wikipedia.org/wiki?curid=119270", "title": "Vědomice", "text": "Vědomice\n\nObec Vědomice se nachází na pravém břehu řeky Labe naproti městu Roudnice nad Labem v okrese Litoměřice v Ústeckém kraji. Žije v ní obyvatel. Tvoří ji dvě základní sídelní jednotky – Vědomice a Zavadilka.\n\nKatastr obce leží v oblasti známé pod historicko-geografickým pojmem \"Zálabí.\" Vědomice zaujímaly důležitou polohu na pravobřežním počátku pokračování zemské cesty zvané lužická, která překračovala Labe v místě brodu v Roudnici nad Labem. Později byl brod nahrazen mostem. První písemná zmínka o obci pochází z roku 1555 v Deskách zemských. Zápis připomíná starší zmínku o Vědomicích z roku 1505, kdy se po smrti Půty Švihovského z Rýzmberka ujali panství Roudnice jeho synové.\n\nSpolek pro obnovu venkova, Ministerstvo pro místní rozvoj ČR a svaz měst a obcí ČR udělil obci Vědomice první místo v soutěži Vesnice roku 1999 v regionu severní Čechy – Chomutov. Ke dni 25. 2. 2008 zde žilo 1260 obyvatel, z toho 697 mužů a 563 žen.\n\nVenkovská výstavba Vědomic je spíše chalupářského charakteru bez větších statků. V poslední době zde dochází ke značně rozsáhlé výstavbě a nejnovější část Vědomic připomíná spíše městské čtvrti. V blízkosti obce vede dálnice s dobrým spojením do Prahy a Ústí nad Labem.\n\nVědomice jsou známy jako rekreační oblast, v obci je mnoho možností sportovního a rekreačního vyžití. Jsou zde zařízení sportovních klubů z Roudnice nad Labem, např. fotbalová hřiště, plavecký bazén, baseballové hřiště, tenisové kurty, kanoistika, veslařská a jachtařská loděnice. Celý komplex se nachází v okolí sportovní haly na pravém břehu řeky Labe.\n\nPro návštěvníky Podřipska je možnost ubytování přímo v obci v Penzionu v ulici Roudnické. Pro turisty pak ve sportovním areálu „Pod Lipou“ v chatkách, srubech nebo přímo ve sportovní hale, případně v provozní budově fotbalistů.\n\n\n"}
{"id": "119271", "url": "https://cs.wikipedia.org/wiki?curid=119271", "title": "Vilantice", "text": "Vilantice\n\nObec Vilantice (německy:\"Fillenz\") se nachází v okrese Trutnov, kraj Královéhradecký. Žije zde  obyvatel.\n\n\nPrvní písemná zmínka o obci pochází z roku 1490.\n\n"}
{"id": "119272", "url": "https://cs.wikipedia.org/wiki?curid=119272", "title": "Krásná Ves", "text": "Krásná Ves\n\nObec Krásná Ves se nachází v okrese Mladá Boleslav, kraj Středočeský. Rozkládá se asi devět kilometrů západně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1388.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Krásná Ves (přísl. Kováň, Podkováň), s 611 obyvateli v roce 1932 byly evidovány tyto úřady, živnosti a obchody: katolický kostel, 3 hostince, 2 kováři, mlýn, pivovar, 5 rolníků, 4 obchody se smíšeným zbožím, 3 trafiky.\n\n\nSilniční doprava\n\nDo obce vedou silnice III. třídy.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční dopravna Skalsko ve vzdálenosti 4 km ležící na trati 076 z Mělníka do Mladé Boleslavi.\n\nAutobusová doprava\n\nV obci zastavovaly v květnu 2011 autobusové linky jedoucí do těchto cílů: Bělá pod Bezdězem, Bezno, Mladá Boleslav, Mšeno, Praha.\n\n"}
{"id": "119273", "url": "https://cs.wikipedia.org/wiki?curid=119273", "title": "Staré Smrkovice", "text": "Staré Smrkovice\n\nObec Staré Smrkovice se nachází v okrese Jičín v Královéhradeckém kraji. Žije v ní obyvatel.\n\nPrvní písemná zmínka o obci pochází z roku 1347.\n\n\n\n"}
{"id": "119274", "url": "https://cs.wikipedia.org/wiki?curid=119274", "title": "Lánov", "text": "Lánov\n\nObec Lánov se nachází v okrese Trutnov, kraj Královéhradecký, zhruba 3,5 km východně od města Vrchlabí. Rozkládá se v údolí říčky Malé Labe na pomezí Krkonoš a Krkonošského podhůří. Lánovem probíhá silnice I/14; v katastru obce je situováno letiště Vrchlabí. Žije zde  obyvatel.\n\n\nPrvní písemná zmínka o obci pochází z roku 1654.\n\n\n"}
{"id": "119275", "url": "https://cs.wikipedia.org/wiki?curid=119275", "title": "Hostětín", "text": "Hostětín\n\nHostětín je obec ve Zlínském kraji, součást okresu Uherské Hradiště. Žije zde obyvatel. Leží na úpatí hraničního hřebene Bílých Karpat necelých 5 km jižně od Slavičína na silnici směřující z Bojkovic do Bylnice.\n\nPrvní písemná zmínka o obci pochází z roku 1412.\n\nHostětínem protéká potok Kolelač, který je přítokem údolní nádrže Bojkovice, sloužící jako zdroj pitné vody. Celé území obce náleží do Chráněné krajinné oblasti Bílé Karpaty.\n\nV Hostětíně je zastávka na železniční trati Brno - Trenčianska Teplá.\n\nSpecifikem obce je řada environmentálních projektů, které obec a spřízněné organizace uskutečnily od 1995, např. obecní výtopna na biomasu, moštárna s ekologickou produkcí, kořenová čistírna odpadních vod, solární panely, šetrné pouliční osvětlení, pasivní dům - vzdělávací středisko. Z tohoto důvodu obec 22. března 2010 navštívil princ Charles. V roce 2015 si prohlédl Hostětín při příležitosti oslavy Dne Země velvyslanec Spojených států amerických v České republice Andrew Schapiro.\n\nZa svůj přístup k využívání obnovitelných zdrojů energie obec získala již několik ocenění, například Energy Globe 2007 nebo Českou solární cenu 2009. V roce 2012 získal Hostětín spolu s dalšími 19 evropskými obcemi a regiony mezinárodní ocenění Climate Star 2012. V roce 2009 se obec Hostětín stala držitelem Zelené stuhy v krajském kole soutěže Vesnice roku.\n\n"}
{"id": "119276", "url": "https://cs.wikipedia.org/wiki?curid=119276", "title": "Všesulov", "text": "Všesulov\n\nObec Všesulov se nachází v okrese Rakovník, kraj Středočeský, zhruba 11 km jihozápadně od Rakovníka. Aktuálně zde žije obyvatel.\n\nPrvní písemná zmínka o obci pochází z roku 1352.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Všesulov \"(270 obyvatel)\" byly v roce 1932 evidovány tyto živnosti a obchody: cihelna, továrna na cukrovinky, 2 hostince, kolář, kovář, pila, obchod s lahnovým pivem, obchod se smíšeným zbožím, školka, trafika, velkostatek Kec.\n\n\nDopravní síť\nVeřejná doprava 2011\n\n"}
{"id": "119277", "url": "https://cs.wikipedia.org/wiki?curid=119277", "title": "Zhoř u Tábora", "text": "Zhoř u Tábora\n\nObec Zhoř u Tábora () se nachází v okrese Tábor, kraj Jihočeský. Žije zde obyvatel.\n\nPrvní písemná zmínka o obci pochází z roku 1390, kdy je znám majitel vladyka Valkoun ze Sedlce.\n\nDalší majitelé:\n\nOd roku 1541 ves náleží k Táboru. V roce 1869 měla obec 257 obyvatel a 42 domů a stavení.\n\nSbor dobrovolných hasičů byl založen v roce 1910.\n\n\n"}
{"id": "119278", "url": "https://cs.wikipedia.org/wiki?curid=119278", "title": "Hýsly", "text": "Hýsly\n\nHýsly ( ) jsou obec v okrese Hodonín v Jihomoravském kraji, 5 km severovýchodně od Kyjova. Žije zde obyvatel. Od roku 1999 jsou členem mikroregionu Moštěnka.\n\nPrvní písemná zmínka o obci pochází z roku 1131 z kroniky olomouckého biskupa Jindřicha Zdíka, kdy byla část osady předána kostelu ve Spytihněvi a část kostelu v Břeclavi.\n\nPo roce 1350 se připomíná existence osady Dolní Moštěnice se třemi dvory asi kilometr na sever od Hýsel proti proudu potoka Moštěnky za jejím soutokem s Moravanským (dnes Čeložnickým) potokem. Roku 1618 byla Moštěnice v důsledku třicetileté války zpustošena a již nebyla obnovena. Ves definitivně zanikla po velké morové epidemii v letech 1678–1681.\n\nPočátkem 90. let 20. století se stala součástí Hýsel osada \"Dolní Moštěnice\" stojící na místě dřívější zpustošené osady. Byla tvořena pouze zámkem se zahradou, statkem a několika domy.\n\nVe znaku obce je na modrém štítu stříbrné rámě, které drží zlatou vinnou ratolest s jedním hroznem a třemi listy, provázané vlevo nahoře stříbrným berličkovým křížem. Patronem obce je svatý Prokop, jemuž je zasvěcena místní kaple. Na jeho svátek se v obci každoročně v červenci konají krojované hody.\n\nZastupitelstvo obce má 7 členů. Voleb do zastupitelstva v říjnu 2014 se účastnilo 66,46 % voličů. Ve volbách zvítězilo místní uskupení \"Pro občany Hýsel\", které získalo 43,88 % a 3 mandáty v zastupitelstvu, dále \"Sdružení nezávislých kandidátů I.\" (36,73 %, 3 mandáty) a \"Sdružení nezávislých kandidátů II.\" (19,39 %, 1 mandát). Starostou byl znovuzvolen Tibor Skalka a místostarostou Tomáš Polešovský.\n\nPo komunálních volbách v roce 2018 byl starostou zvolen Libor Orság, který tuto funkci vykonával i v části předcházejícího volebního období.\n\nPři sčítání lidu v roce 2001 se 79,2 % obyvatel přihlásilo k české národnosti a 11,4 % k moravské. 53,6 % se hlásilo k Římskokatolické církvi, 27,9 % bylo bez vyznání a 14,7 % obyvatel vyznání neuvedlo. Průměrný věk byl 38,3 let.\n\nObcí vede autobusová linka č. 729667 z Kyjova. Z Kyjova je přímé železniční spojení s Brnem po trati č. 340 (tzv. Vlárská dráha). Obcí prochází silnice III/42210.\n\n\n\n\n"}
{"id": "119279", "url": "https://cs.wikipedia.org/wiki?curid=119279", "title": "Židněves", "text": "Židněves\n\nObec Židněves se nachází v okrese Mladá Boleslav, kraj Středočeský. Rozkládá se asi sedm kilometrů východně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1255.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nSilniční doprava\n\nObcí vede silnice I/16 Mělník - Mladá Boleslav - Židněves - Jičín - Trutnov. Z obce vede silnice II/280 Židněves - Domousnice - Dětenice - Kopidlno.\n\nŽelezniční doprava\n\nÚzemí obce protíná železniční Trať 064 Mladá Boleslav - Stará Paka.\nNa území obce leží ve vzdálenosti 2 km od středu obce železniční zastávka Kolomuty, ale nejblíže je železniční zastávka \"Březno u Mladé Boleslavi\" (jen pro osobní dopravu) ve vzdálenosti 1 km ležící na trati 064 mezi Mladou Boleslaví a Dolním Bousovem. Nejbližší železniční stanicí (pro veškerou dopravu) je \"Mladá Boleslav město\" ve vzdálenosti 6 km ležící na téže trati.\n\nAutobusová doprava\n\nV obci měly zastávku v červnu 2011 autobusové linky jedoucí do těchto cílů: Dětenice, Kopidlno, Jičín, Libáň, Mladá Boleslav, Sobotka.\n\n"}
{"id": "119280", "url": "https://cs.wikipedia.org/wiki?curid=119280", "title": "Mirošovice", "text": "Mirošovice\n\nObec Mirošovice se nachází v okrese Praha-východ, kraj Středočeský, jihovýchodním směrem zhruba 10 km od Říčan a 28 km od centra hlavního města Prahy, při křižovatce dálnice D1 se silnicí I/3 a při železniční trati 221, tedy hlavních spojnicích Prahy s Benešovem, Táborem a Českými Budějovicemi. Žije zde obyvatel.\n\nPrvní písemná zmínka o obci pochází z roku 1250\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Mirošovice \"(přísl. Božkov, 900 obyvatel)\" byly v roce 1932 evidovány tyto živnosti a obchody: autodoprava, výroba cementového zboží, 2 cihelny, 2 holiči, 4 hostince, kapelník, 2 kováři, 2 krejčí, lakýrník, 2 mlýny, 4 obuvníci, pekař, obchod s lahvovým pivem, pumpař, 2 řezníci, obchod se senem a slámou, 5 obchodů se smíšeným zbožím, spořitelní a záložní spolek pro Mirošovice, stavitel, obchod se střižním zbožím, 2 trafiky, truhlář.\n\n\nObcí prochází dálnice D1 s exitem 21 (Mirošovice). Na tomto sjezdu začíná silnice I/3 Mirošovice – Benešov – Tábor – České Budějovice. Začíná zde silnice II/508 Mirošovice – Mnichovice – Struhařov. silnice III. třídy v obci:\n\nObec Mirošovice leží na železnici Praha – Benešov u Prahy (č. 221). Jedná se o dvoukolejnou elektrizovanou celostátní trať zařazenou do evropského železničního systému, součást IV. tranzitního železničního koridoru. Doprava na ní byla zahájena roku 1871. Ke zdvojkolejnění došlo v roce 1903, elektrizaci pak v roce 1971. Po trati 221 vede linka S9 (Lysá nad Labem - Praha – Benešov u Prahy) v rámci pražského systému Esko. Zastávku Mirošovice u Prahy obsluhuje velké množství osobních vlaků, rychlíky zde projíždějí.\n\nV obci má zastávku autobusová linka PID 463 (Strančice – Velké Popovice – Mirošovice) \"(v pracovních dnech 6 spojů)\" . O víkendech je obec bez autobusové dopravní obsluhy.\n\n"}
{"id": "119281", "url": "https://cs.wikipedia.org/wiki?curid=119281", "title": "Březová (okres Beroun)", "text": "Březová (okres Beroun)\n\nObec Březová se nachází v okrese Beroun, kraj Středočeský, asi 17 km jihozápadně od Berouna a 9 km severně od města Hořovice. Žije zde obyvatel.\n\nPrvní písemná zmínka o obci pochází z roku 1399.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Březová \"(415 obyvatel)\" byly v roce 1932 evidovány tyto živnosti a obchody: 3 cihelny, šamotové cihly, 2 hostince, kovář, obuvník, pila, řezník, 4 obchody se smíšeným zbožím, trafika.\n\n\nDopravní síť\n\nVeřejná doprava 2011\n"}
{"id": "119282", "url": "https://cs.wikipedia.org/wiki?curid=119282", "title": "Nemyslovice", "text": "Nemyslovice\n\nObec Nemyslovice (německy \"Nemeslowitz\") se nachází v okrese Mladá Boleslav, kraj Středočeský. Rozkládá se asi třináct kilometrů jihozápadně od Mladé Boleslavi. Žije zde obyvatel.\n\nPrvní písemná zmínka pochází z roku 1292. Tehdy byla majetkem kláštera Hradiště. Jméno odkazuje na jistého člena rodu Nemysloviců. Od roku 1436 byla vesnice v majetku Jana ze Smiřic. Během třicetileté války byla značně poškozena. Roku 1639 zdejším krajem táhl švédský generál Johan Banér. První škola vyrostla ve vesnici roku 1889. Šlo o jednotřídní obecnou školu. Roku 1921 byla její budova rozšířena. Později byla škola zrušena a místní žáci chodili do školy v Bezně. Od konce roku 1892 fungovalo v Nemyslovicích veřejné osvětklení na návsi. Koncem 19. století došlo i k výstavbě silnice na Chotětov. V roce 1913 byl do vesnice zaveden vodovod (roku 2013 prošel celkovou rekonstrukcí).\n\nZa první světové války narukovalo do armády 64 místních mužů. Část z nich padla. V roce 1925 proběhla výstavba silnice do Vtelna a roku 1926 do Bezna. Od roku 1929 byla obec připojena na elektrickou síť. Během druhé světové války byla na řadu místních majetků (včetně státního statku) uvalena nucená správa a do vesnice přišli i někteří němečtí obyvatelé. Po válce obec přišla o část populace, protože desítky obyvatel odešly osidlovat pohraničí. Roku 1949 bylo zavedeno pravidelné autobusové spojení. V roce 1952 vzniklo místní jednotné zemědělské družstvo, které se později sloučilo s JZD ve Velkých Všelisech a Zamachách. Nemyslovice byly tehdy přičleněny k obci Velké Všelisy. V roce 1977 vyrostl objekt prodejny a hostince. Koncem 70. let byl založen místní fotbalový klub. Roku 1990 se Nemyslovice opět staly samostatnou obcí.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\n\nSilniční doprava\n\nDo obce vede silnice III. třídy.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice Chotětov ve vzdálenosti 4,5 km ležící na trati 070 v úseku z Neratovic do Mladé Boleslavi.\n\nAutobusová doprava\n\nV obci zastavovaly v pracovních dnech května 2011 autobusové linky Mladá Boleslav-Bezno-Kadlín \"(4 spoje tam i zpět)\" a Mladá Boleslav-Horky nad Jizerou-Kadlín \"(1 spoj tam i zpět)\" .\n\n"}
{"id": "119283", "url": "https://cs.wikipedia.org/wiki?curid=119283", "title": "Hynčice (okres Náchod)", "text": "Hynčice (okres Náchod)\n\nObec Hynčice (německy \"Heinzendorf\") se nachází v okrese Náchod, kraj Královéhradecký. Žije zde  obyvatel.\n\nObec Hynčice leží v západní části Broumovského výběžku při řece Stěnavě a jsou nejmenší obcí Broumovského výběžku.\n\nPrvní písemná zmínka o obci pochází z 31. srpna 1255 z předávacího spisu opata Martina břevnovsko-broumovského kláštera vůdci kolonistů Frichelovi. Udává se rozloha 140 ha, která byla předána do užívání německým kolonistům. Urbář z roku 1406 uvádí 3 láníky a 63 ha rozdělené mezi malé vlastníky. Celkem asi 100 ha obdělávané půdy. Berní kniha z roku 1674 a urbář z roku 1676 uvádí v obci 10 sedláků, 10 chalupníků a 25 stavení.\n\nV roce 1680 se poddaní z Hynčic účastnili povstání proti vrchnosti. V letech 1741–1763 postihly Broumovsko Slezské války. Místu nad Hynčicemi se říká Laudonovy valy. V roce 1860 založili bratři Heinzelové přádelnu lnu a později přistavili i tkalcovnu. Výroba byla ukončena v roce 1957.\n\nV šedesátých letech 20. století byla obec připojena obci Ruprechtice a později ke střediskové obci Meziměstí. Od roku 1992 je samostatnou obcí.\n\nObec v roce 1979 a 1997 postihly rozsáhlé záplavy.\n\nV obci se nachází železniční stanice Hynčice na trati 026 Týniště nad Orlicí–Broumov. První vlak projel Hynčicemi v roce 1875.\n\nObcí prochází silnice III/30326 z Meziměstí do Broumova.\n\nObcí prochází červená turistická značka a dvě cyklotrasy 4020 (Stolové hory) a 4002.\n\n"}
{"id": "119285", "url": "https://cs.wikipedia.org/wiki?curid=119285", "title": "Mikuláš Medek", "text": "Mikuláš Medek\n\nMikuláš Medek (3. listopadu 1926, Praha – 23. srpna 1974, Praha) byl český malíř.\nVnuk impresionisty Antonína Slavíčka, syn generála a spisovatele Rudolfa Medka a bratr Ivana Medka zaujímá díky originalitě projevu, hloubce významu a nevšední spiritualitě svého díla v českých dějinách umění poválečné doby jedno z nejpřednějších míst. Je tomu tak o to více proto, že osvědčil svou uměleckou nezávislost a duchovní rozměry i v době vlády komunistického režimu u nás, tedy v době modernímu umění a svobodnému myšlení nesmiřitelně nepřátelské.\n\nMikuláš Medek absolvoval v letech 1942–1944 Státní grafickou školu v Praze a poté krátce studoval na Akademii výtvarných umění (1945–1946). Studia zde, ani na Vysoké škole umělecko-průmyslové, kde byl žákem Františka Muziky a Františka Tichého, nedokončil, když po komunistickém převratu byl v rámci čistek jako syn legionáře a generála prvorepublikové armády roku 1949 vyloučen. Několik měsíců pracuje jako pomocný dělník na revolverovém soustruhu ve smíchovské Škodovce, aniž by však přestal malovat. Poté, v době drtivých represí počátků padesátých letech svou výtvarnou profesí samozřejmě nemohl uplatnit a živil se příležitostnými zakázkami (drobné grafiky či restaurátorské práce), ale spolupracuje na ineditních „pracovních sbornících\" skupiny výtvarníků a básníků, soustředěných kolem Karla Teigeho. V roce 1951 se oženil s Emilou Tláskalovou (Emila Medková – umělecká fotografka), která mu posléze byla po celý život velkou oporou. Mikuláš Medek bez přerušení – též však bez možnosti uplatnění a odezvy – pracoval důsledně na svém díle. Až díky relativnímu uvolnění politické atmosféry v šedesátých letech byl přijat do Svazu výtvarných umělců. Jeho první větší výstava proběhla až v roce 1963, nejcelistvější se konala v galerii Rudolfinum v roce 2002. Koncem šedesátých let pracoval a vystavoval též mimo naši zemi, v době nastupující normalizace však již malíře výrazně sužuje jeho dlouhotrvající těžká choroba (diabetes), která rychle progreduje. Na její komplikace (včetně psychických – nepochybně i v důsledku „nových poměrů“) ve svých nedožitých 48 letech předčasně umřel na sklonku srpna roku 1974.\n\nVýstava Mikuláše a Emily Medkových „Souvislosti“ byla otevřena od 22. listopadu 2007 do 20. ledna 2008 v Oblastní galerii Vysočiny v Jihlavě.\n\nMedkovo dílo se zpočátku opírá o tradici surrealismu, přinášeje přitom ovšem nové prvky duchovního rozměru. V roce 1952 vstoupil do existenciálního období s ústředním tématem lidské postavy v prostoru a na přelomu 50. a 60. let minulého století dospěl k abstraktní malbě. Výsledkem toho byly tzv. „preparované obrazy“ z barevných hmot, uspořádané do podoby plošných symbolů, racionálně rozložených barevných útvarů. Později promítal téma základní otázky smyslu života člověka přímo do barevné hmoty svých, originálními technikami vytvářených obrazů (emaily, apod.). V posledním období svého života rozvíjel imaginativní malbu a věnoval se též knižní ilustraci.\nJeho tvorba se díky neveřejným výstavám (tzv. Konfrontace) stala vzorem pro mladší radikální umělce, kteří se poté přiklonili k mezinárodnímu informelu. Po roce 1960 bylo Medkovi umožněno realizovat některé veřejné monumentální zakázky, z nichž nutno uvést v první řadě oltářní obraz kostela v Jedovnicích (1963), dále pak kompozice pro interiéry kanceláří Čs. aerolinií v Damašku, Košicích (1963), v Paříži (1964), Praze-Ruzyni (1969) a New Yorku (1970).\n\nÚstředním motivem Medkova díla je téma lidského údělu, které umělec spojuje emotivním vyjádřením intenzivního prožitku mystického charakteru ve vnitřně jednotný a neobyčejně působivý celek, který k divákovi promlouvá s výraznou naléhavostí. Symbolika znakových systémů vytváří zvláštní obrazové metafory existence člověka v jejím tragickém, bolestném a tajuplném rozměru. Obsahová závažnost, magická síla malířského rukopisu a duchovní energie, vyzařující z Medkových obrazů činí tohoto umělce jedním z nejvýznamnějších a nejoriginálnějších zjevů nejen českého, ale i světového malířství druhé poloviny 20. století.\n\nMedkova díla jsou z velké části buď majetkem galerií (např. Sydney, New York, Amsterdam, Rotterdam, Hamburg, Bochum, Bratislava, Skopje, ad.) a objevují se na aukcích ze sbírek soukromých sběratelů po celém světě, jak svědčí přehled prací na Artnetu nebo aukce v únoru 2019 v Myers na Floridě.\n\n\n\n\n\n\n"}
{"id": "119286", "url": "https://cs.wikipedia.org/wiki?curid=119286", "title": "Bořice", "text": "Bořice\n\nJméno Bořice nese více sídel:\n"}
{"id": "119288", "url": "https://cs.wikipedia.org/wiki?curid=119288", "title": "VO", "text": "VO\n\nSpojení písmen V a O může mít různé významy:\n\n\n"}
{"id": "119294", "url": "https://cs.wikipedia.org/wiki?curid=119294", "title": "NG", "text": "NG\n\nSpojení písmen N a G může mít různé významy:\n\n\n\n"}
{"id": "119297", "url": "https://cs.wikipedia.org/wiki?curid=119297", "title": "Behind These Hazel Eyes", "text": "Behind These Hazel Eyes\n\nBehind These Hazel Eyes (Za těmito lískovýma očima) je v pořadí třetí píseň z alba Breakaway pop rockové zpěvačky Kelly Clarkson.\nPíseň vyšla v roce 2005 a napsala ji Clarkson společně s Maxem Martinem a Dr. Lukem. Překvapivě se tato píseň skoro neobjevila na albu Breakaway, jelikož Kelly Clarkson nebyla spokojena s textem.\n\nNicméně po ukončení vztahu se svým přítelem objevila v této písni možnost nazpívat do ní všechnu svou bolest, proto ji celou kompletně přepsala. Píseň má nové trochu temnější téma a text je velmi osobní část života Kelly Clarkson.\n\nV této temné písni truchlí Clarkson nad skončeným vztahem s mužem, který ji zlomil srdce a pro které ho ona pláče za jejími lískovýma očima. Nutno podotknout, že text je založen na skutečné události. Jejím přítelem byl textař, producent a ex-člen hudenbní skupiny Evanescence David Hodges, který Kelly Clarkson opustil kvůli svatbě s někdejší přítelkyní.\nVideo k písni Behind These Hazel Eyes je téměř autobiografické. Na začátku vidíme Clarkson jako nevěstu, je v pokoji s družičkami. Pak ale objeví fotku svého budoucí manžela s jinou dívkou a do pokoje vtrhne otevřeným oknem bouře. Kelly pak vidí sama sebe, jak kráčí uličkou k oltáři, kde už ale stojí jiná nevěsta. Když zvedne závoj, uvědomí si, že je to žena z fotografie. Kelly utíká ven z kostela a běží do temného lesa. Upadá do bláta a pláče nad svou důvěřivostí a zoufalství. Nakonec se vrátí do reality a sama stojí před oltářem ve chvíli, kdy ženich i pastor čekají na kladnou odpověď Kelly Clarkson. Všimne si ale opět té ženy, která jejímu snoubenci posílá polibek. Když má dostat prstýnek, začne křičet, odhodí ho za záda ženicha a utíká z kostela. Několik svatebčanů se jí pokouší zastavit, ale ona je odstrčí, až vidí světlo u kostelních dveří. Konec klipu může tak trochu symbolizovat svobodu.\n\n"}
{"id": "119298", "url": "https://cs.wikipedia.org/wiki?curid=119298", "title": "1. FC Tatran Prešov", "text": "1. FC Tatran Prešov\n\n1. FC Tatran Prešov (celým názvem: Prvý futbalový club Tatran Prešov) je nejstarší fotbalový klub na Slovensku, který byl založen již v roce 1898 (tehdy pod názvem Eperjesi TVE). Sídlo klubu je v krajském městě Prešov ve stejnojmenném kraji. Jeho největšími úspěchy jsou 2. místo v 1. československé fotbalové lize (1965 za Spartou Praha, 1973 o jediný bod za Spartakem Trnava) a vítězství ve Slovenském poháru (1992). Klub několikrát startoval i v evropských pohárech (PVP, Pohár UEFA, Středoevropský pohár, Pohár Intertoto). Za federální éry proslul tuhým defenzivním stylem, pro nějž se zažilo označení „prešovský beton“.\n\nV ročníku 2012/13 hrál 1. slovenskou fotbalovou ligu, v posledním kole se rozhodlo o jeho sestupu. O záchranu bojoval se Spartakem Trnava, který nakonec získal o dva body více než Tatran, jenž jich nastřádal 33. Do nejvyšší slovenské ligy se Tatran vrátil v sezóně 2016/17.\n\n\nZdroj: \n\n\n\n\nZdroj: \n\n\n\nZdroj: \n\n\nZdroj: \n\n\n\nZdroj: \n\n\n1. FC Tatran Prešov „B“ je rezervní tým prešovského Tatranu, který od sezóny 2007/08 působí ve 3. lize - sk. Východ (3. nejvyšší soutěž). Největšího úspěchu dosáhl v sezóně 1997/98, kdy se ve 3. lize (3. nejvyšší soutěž) umístil na 2. místě.\n\n\nZdroj: \n\n\n\nZdroj: \n\n"}
{"id": "119299", "url": "https://cs.wikipedia.org/wiki?curid=119299", "title": "Vrhaveč", "text": "Vrhaveč\n\nObec Vrhaveč se nachází v okrese Klatovy, kraj Plzeňský. Žije zde obyvatel.\n\n\nPrvní písemná zmínka o obci pochází z roku 1379.\n\n"}
{"id": "119300", "url": "https://cs.wikipedia.org/wiki?curid=119300", "title": "Neveklovice", "text": "Neveklovice\n\nObec Neveklovice ( \"\") se nachází v okrese Mladá Boleslav, kraj Středočeský. Rozkládá se asi sedm kilometrů severně od města Mnichovo Hradiště. Žije zde obyvatel.\n\nPrvní písemná zmínka o obci pochází z roku 1400.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\n\nSilniční doprava\n\nDo obce vede silnice III. třídy.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční stanice Mnichovo Hradiště ve vzdálenosti 6 km ležící na trati 070 v úseku z Mladé Boleslavi do Turnova.\n\nAutobusová doprava\n\nV obci zastavovala v pracovních dnech května 2011 autobusová linka Mnichovo Hradiště-Jivina-Cetenov,Hrubý Lesnov \"(4 spoje tam i zpět)\" .\n\n"}
{"id": "119301", "url": "https://cs.wikipedia.org/wiki?curid=119301", "title": "Hlízov", "text": "Hlízov\n\nObec Hlízov () se nachází v okrese Kutná Hora, kraj Středočeský, zhruba 4 km ssv. od Kutné Hory. Žije zde obyvatel.\n\nPrvní písemná zmínka o obci pochází z roku 1142.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (osady) v roce, kdy ke změně došlo:\n\nV obci Hlízov \"(900 obyvatel)\" byly v roce 1932 evidovány tyto živnosti a obchody: 4 hostince, kolář, košíkář, kovář, 2 krejčí, mlýn, obuvník, rolník, řezník, sedlář, 4 obchody se smíšeným zbožím, spořitelní a záložní spolek pro Hlízov, švadlena, tesařský mistr, 3 trafiky, truhlář, velkostatek.\n\n\nDopravní síť\n\nVeřejná doprava 2011\n\n"}
{"id": "119303", "url": "https://cs.wikipedia.org/wiki?curid=119303", "title": "Petrov (okres Praha-západ)", "text": "Petrov (okres Praha-západ)\n\nObec Petrov se nachází v okrese Praha-západ, kraj Středočeský, asi 25 km jižně od centra Prahy a 4 km západně od města Jílové u Prahy. Žije zde obyvatel.\n\nObec Petrov se skládá ze tří částí na dvou katastrálních územích:\n\nPrvní písemná zmínka o vsi (\"Petrow\") se vyskytuje roku 1310 ve výčtu majetku, potvrzeného papežem Klementem V. benediktinskému klášteru na Ostrově.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Petrov \"(přísl. Bohuliby, Sázava, 534 obyvatel)\" byly v roce 1932 evidovány tyto živnosti a obchody: výroba cementového zboží, cihelna, 8 hostinců, kovář, pekař, 7 rolníků, 3 obchody se smíšeným zbožím, stavitel, 3 trafiky.\n\nDopravní síť\nVeřejná doprava 2011\n\n"}
{"id": "119304", "url": "https://cs.wikipedia.org/wiki?curid=119304", "title": "Leskovice", "text": "Leskovice\n\nObec Leskovice () se nachází v okrese Pelhřimov v Kraji Vysočina. Žije zde obyvatel.\n\nPrvní písemná zmínka o obci pochází z roku 1379. V květnu 1945 byla většina obce vypálena nacisty, někteří obyvatelé byli zmasakrováni. Po válce byla obec znovu vybudována ve strohém „dvouletkovém“ stylu. Protože se tak stalo ještě před kolektivizací zemědělství, vznikly při obnově plnohodnotné zemědělské usedlosti včetně hospodářských budov, které dodnes tvoří zajímavý novodobý urbanistický celek.\n\nTéměř celé období druhé světové války prožily Leskovice v poklidném vnitrozemí Protektorátu. Na samém konci války však v obci došlo ke krvavé tragédii. Nacisté 5. a 6. května 1945 vesnici vypálili.\n\nKonvoje německé ozbrojené moci prchaly k západní hranici. Život v Leskovicích v té době začal řídit revoluční národní výbor a revoluční nálada vzbudila mezi částí leskovických obyvatel odhodlání ustupující jednotky německé armády zastavit a zadržet. Nedaleko obce došlo k přestřelce. V mnoha ohledech silnější jednotky wehrmachtu výpad leskovických civilistů rychle zdolaly a následovala krvavá pomsta. Velícím důstojníkem této akce byl SS-Hauptsturmführer Walter Hauck. Vesnice byla vypálena, 25 obyvatel bylo zvětší části postříleno na různých místech obce, někteří uhořeli. Nejmladší zastřelenou obětí byl teprve třináctiletý Josef Vaverka.\n\nPo válce byla obec v krátké době obnovena. Jádro vesnice tak tvoří unifikované poválečné novostavby umístěné v pravidelných rozestupech podél obecní komunikace. V roce 1961 byl v sousedství leskovického nádraží zbudován pomník připomínající tragickou události a 25 jejich obětí. Autorkou pomníku je sochařka J. Lukešová.\n\nV letech 2006–2010 a znovu od roku 2014 působí jako starosta Milan Bílek, od roku 2010 do roku 2014 tuto funkci zastával Vladimír Hejda.\n\nVe vsi se nacházejí tři kulturní památky České republiky:\n\n"}
{"id": "119305", "url": "https://cs.wikipedia.org/wiki?curid=119305", "title": "Cetkovice", "text": "Cetkovice\n\nObec Cetkovice se nachází v okrese Blansko v Jihomoravském kraji na Malé Hané. Žije zde obyvatel.\n\nDatum založení Cetkovic není známo. Archeologické nálezy dávají najevo, že nejstarší obyvatelstvo zde sídlilo již v předhistorickém období. Z nálezů, které se dělaly roku 1958 při stavbě kolchozu pro ustájení dobytka, vyplývá, že toto území bylo osídleno před třemi tisíci lety lidem popelnicových polí. Tento nález byl určen jako zásobnice obilí ze střední doby bronzové z období lužického lidu. Další nález keramiky při stavbě nové márnice (1964) dokazuje, že tu v letech 900–500 před n. l. sídlil lid slezského typu. Avšak největší archeologický nález byl na místě zvaném Na Kaplici. Podle toho se dá říci, že se tu nacházelo slovanské sídliště.\n\nPrvní písemná zmínka o obci pochází z roku 1160. Obec byla založena kolem 11. století, avšak první zmínky se objevují už z dřívějších dob. Název dostala po rodinných příslušnících jménem Cetkovici (Cetek). Jako první známá rodina žijící na přelomu 14. a 15. století byla rodina Pukliců. Nejstarším předkem byl Damián Puklic z Cetkovic, který držel v roce 1373 zboží v Roštítkách, podle něj se také psal.\n\nV roce 1490 část Cetkovic patřila Jindřichu z Jezer a Ptení, druhá, zbývající část trvale patřila hradišťskému klášteru. Roku 1538 byl povýšen do rytířského stavu Vavřinec Kralický z Cetkovic, který dostal polcený štít do znaku, kde levá polovina byla modrá a pravá červená, uprostřed byla umístěna černá hlava kozla s propíchnutým levým okem. Jelikož hradiští opati měli velmi často finanční problémy, zastavovali části svého majetku okolním šlechtickým rodinám. V 16. století měl část obce v zástavě i Proček z Kunštátu.\n\nV roce 1656 byl na klášterním panství první soupis domů a půdy. Podle tohoto soupisu bylo v Cetkovicích 44 usedlostí a objevuje se zde 69 příjmení. Převažovala: Kubín, Kalandra, Špička, Zdražil, Dračka, Mrva, Kalandřík, Martinek, Piták. Tato a mnohá další se dochovala až dodnes.\n\nV polovině 19. století v tisku \"Topografie Moravy\" jsou první podrobné údaje také o Cetkovicích. Tehdy tu bylo 108 domů s 767 obyvateli, od roku 1870 se počet usedlosti a obyvatel zvýšil. Sbor dobrovolných hasičů byl založen roku 1881. Po první světové válce se v roce 1919 i v Cetkovicích konaly volby do krajského zastupitelstva. Prvním poválečným starostou se stal Josef Soukup. V dalších volbách roku 1924 zvítězil Alois Tomášek.\n\nV roce 2016 byly vybudována nová hasičská zbrojnice. Stavba přízemí začala roku 2013, v hasičárně nejdřív tak vznikl prostor pro uskladnění vozidel hasičů, šatny, malý sklad a toaleta, následně dostala budova také novou fasádu a zázemí. Nová zbrojnice přišla na čtyři miliony korun a obec ji zaplatila převážně z vlastních zdrojů, sedm set tisíc korun pokryla dotace z Jihomoravského kraje.\n\nCetkovický kostel patronů sv. Filipa a Jakuba byl postaven v letech 1699 až 1700. Tato barokní stavba byla vystavěna pravděpodobně na místě, kde dříve stával dřevěný kostel. Nasvědčuje tomu i historická mapka. Byl postaven na základě povolenky olomoucké biskupské konsistoře a za finančního přispění hradištského opata Norberta Želeckého. Kostel postihly hned dva požáry. Jeden v roce 1785 a druhý 1818. Proto kostel dnes vidíme v podobě po několika přestavbách. Farnost se zapojuje i do Noci kostelů.\n\nCetkovická fara neboli zámeček, patří také k historickým budovám v této vesnici. Byla postavena v barokním slohu v letech 1761–1762 jako letní sídlo opata Pavla Ferdinanda Václavíka. Dnes je obývána současným farářem.\n\nV Cetkovicích je několik křížů. Nejstarší kříž, který je dřevěný, se nachází před kostelem. Na tomto kříži je tabulka, kterou nechal zhotovit pater Arnold Zemánek.\n\nDalší kříž se nachází u vchodu na hřbitov. Vytvořil jej František Walusz, kameník a nájemce lomu ve Velkých Opatovicích.\n\nV Cetkovicích se také nachází kaplička, která byla postavena díky Josefovi Kubínovi, rok poté, co se vydal do Svaté země, odkud přivezl velmi vzácné relikvie, které se ale nedochovaly – byly ukradeny.\n\nPamátník, který je věnován padlým z obou světových válek, je umístěn na hlavní silnici kousek od kostela, směrem na Velké Opatovice.\n\nObcí protéká Brodecký potok a \"Cetkovický potok\". Brodecký potok se vlévá severozápadně od Cetkovic do Uhřického potoka, který je pravostranným přítokem Jevíčky.\n\n\n"}
{"id": "119308", "url": "https://cs.wikipedia.org/wiki?curid=119308", "title": "Zádveřice-Raková", "text": "Zádveřice-Raková\n\nObec Zádveřice-Raková se nachází v okrese Zlín ve Zlínském kraji. Žije zde obyvatel. Obec vznikla v roce 1960 spojením dvou obcí, Rakové a Zádveřic. Leží v údolí říčky Lutoninky při silničním a železničním spojení Zlína a Vizovic. Přibližně 3 km na sever od Zádveřic se nachází v malém údolí Raková, menší část obce. Nejvyšším bodem v okolí je Tlustá hora (480 m n. m.).\n\n\nPrvní písemná zmínka o obci pochází z roku 1261. Tahle zpráva se nachází v základní listině vizovického kláštera.\n\n\n"}
{"id": "119309", "url": "https://cs.wikipedia.org/wiki?curid=119309", "title": "Šošůvka", "text": "Šošůvka\n\nObec Šošůvka se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1374, kdy Mikuláš z Petrovic připsal manželce Dorotě ve vsi Šošůvka jeden lán. Další zápis pochází z roku 1437, kdy Vok V. z Holštejna prodal Hynkovi z Valdštejna holštejnské panství, k němuž patří i tři lány v Šošůvce. Část vsi patrně náležela k otaslavickému panství, protože ji po smrti svého nevlastního bratra Jana Pušky z Kunštátu nejml. zdědila jeho nevlastní sestra Machna z Valdštejna. Ta roku 1463 poháněl Půtu ze Sovince a Doubravice, který v té době vlastnil hrad Holštejn, že jí protiprávně držel vsi Sloup, Šošůvku, Gadišinu, Bohdalůvku, Svatoňůvku, Vaňkouš, Hartmanice a les Bič.\n\nKoncem 15. století měl v Šošůvce majetek Jakub ze Šárova, který ho prodal roku 1491 Ludmile z Kunštátu, jež byla manželkou Vratislava z Pernštejna. Ves se tak stala součástí plumlovského panství. V roce 1587 koupil vesnice Sloup, Šošůvku a pustou ves Bohdalevsko Bernard z Drnovic na Rájci. Od této doby se stala obec součástí rájeckého panství, které vlastnili od roku 1667 Rogendorfové a od roku 1763 Salmové.\n\nV roce 1846 zde bylo 65 domů a 342 obyvatel. Roku 1900 v obci žilo 703 obyvatel.\n\n\nJižní část obce a katastru leží v chráněné krajinné oblasti Moravský kras. Západně od obce se v podzemí nacházejí Sloupsko-šošůvské jeskyně a z východní a západní strany podzemím vede jeskynní systém Amatérská jeskyně.\n\nHranice katastru s obcí Sloup tvoří Sloupský potok, jehož hlavní zdrojnicí je potok Luha. \n\n\n\n"}
{"id": "119310", "url": "https://cs.wikipedia.org/wiki?curid=119310", "title": "Sulíkov", "text": "Sulíkov\n\nObec Sulíkov se nachází v okrese Blansko v Jihomoravském kraji. Žije zde obyvatel. Obec se skládá ze dvou částí, vlastního Sulíkova a vesnice Vřesice.\n\nPrvní písemná zmínka o obci pochází z roku 1374, kdy náležela kunštátskému panství, Jméno obec zřejmě získala po svém zakladateli Sulíkovi. Od roku 1727 obec disponovala vlastní pečetí, v jejímž poli se nacházel obraz sv. Maří Magdalény. \n\n\n\n"}
{"id": "119311", "url": "https://cs.wikipedia.org/wiki?curid=119311", "title": "Okřesaneč", "text": "Okřesaneč\n\nObec Okřesaneč () se nachází v okrese Kutná Hora ve Středočeském kraji, asi 10 km jihovýchodně od města Čáslav. Žije v ní obyvatel. Obcí protéká potok Výrovka, který je levostranným přítokem říčky Hostačovky.\n\nPrvní písemná zmínka o obci pochází z roku 1352. Vesnice je prý pojmenována podle toho, že se tam těžil kámen a od slova křesati kamenem.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce (části obce) v roce, kdy ke změně došlo:\n\nDopravní síť\n\nVeřejná doprava 2011\n"}
{"id": "119312", "url": "https://cs.wikipedia.org/wiki?curid=119312", "title": "Kozlov (okres Havlíčkův Brod)", "text": "Kozlov (okres Havlíčkův Brod)\n\nKozlov () je obec v okrese Havlíčkův Brod v Kraji Vysočina. Žije zde obyvatel.\n\n\nPrvní písemná zmínka o obci pochází z roku 1391.\n\nDne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\n"}
{"id": "119313", "url": "https://cs.wikipedia.org/wiki?curid=119313", "title": "Košťany", "text": "Košťany\n\nMěsto Košťany () se nachází v okrese Teplice v Ústeckém kraji. Žije v něm obyvatel. Košťany se městem staly v roce 1994, kdy byl schválen také oficiální znak města, který v sobě spojuje jak blízkost Krušných hor, tak průmyslovou minulost města. Přes strukturální potíže vyplývající z poškození městské struktury během dlouholeté těžby hnědého uhlí v jejich okolí, dochází v současné době k rozvoji města.\n\nNázev města se v historických pramenech objevuje ve tvarech: von Costen (1394), von Kosten (1398), de villa Costen (1398), Kosten (1404), Kostna (1459), Chostna (1628), Chossten (1664), Kosten (1674), Kosten (1787), Kosteny nebo Kosten (1854–1923), a Košťany nebo Kosten (1923).\n\nExistují dvě hypotézy, které vysvětlují původ názvu města. Podle Antonína Profouse je jméno odvozeno jazykovými změnami pod vlivem němčiny ze slova \"chvosten,\" které znamenalo les s houštinami a křovinami. Mladší hypotéza spojuje název Košťany, přesněji jeho nejstarší variantu \"Costen,\" s kornským slovem \"costean\" ve významu naleziště cínu. V okolí města se na úbočí Krušných hor vyskytují stopy po rýžování cínu a archeologickými nálezy je doložena také přítomnost Keltů v období laténské kultury. Výraz také mohli do Čech přinést cornwallští horníci, kteří podle anglické tradice působili po celém tehdejším světě.\n\nPrvní písemná zmínka o Košťanech pochází z roku 1394, kdy docházelo k intenzivnímu osidlování Teplicka. Ve zprávě z roku 1241 se zmiňuje Matouš Pařížský v Chronica Majora o vyhnanci z Cornwallu, který k nám přinesl znalosti o dobývání rudních žil. Okolí města však bylo osídleno již v mladší době železné, o čemž svědčí nálezy laténských seker a závěsku na svazích hor. Obec byla ve 14. a 15. století střídavě ve vlastnictví rodu Hrabišiců, kteří založili své bohatství na těžbě stříbra a cínu, a Lobkowiczů.\n\nNovodobý rozvoj můžeme datovat k roku 1850, kdy se stává jedním z průmyslových center Teplicka. V první polovině devatenáctého století dochází k rozvoji těžebního průmyslu, sklářství a drobných živností. Bouřlivý rozvoj obce pokračuje i v období První republiky, když v roce 1930 počet obyvatel obce dosáhl čísla 6097. V tomto období získává centrální část Košťan městský charakter zástavby. V roce 1932 byl zvolen v důsledku neshody německých stran starostou města zástupce české menšiny železniční zřízenec Václav Diepolt. Předválečné a poválečné období dějin Košťan poznamenaly dva odsuny obyvatel. Nejprve vystěhování téměř 1700 Čechů v roce 1939 a posléze odsun německého obyvatelstva po roce 1945.\n\nMnohem více, než válečná léta, poničila obec těžba hnědého uhlí. Již v první polovině 20.století docházelo k rozsáhlým demolicím, kvůli kterým došlo nejen k podstatnému úbytku obyvatel v obci, ale také ke ztrátě městského charakteru místní zástavby v severozápadní části města. Například bývalá součást obce Mlýny ztrácí veškeré vazby na samotné Košťany. Mezi lety 1950–1960 byla také, v důsledku těžby, zbořena krajová dominanta kostel Povýšení sv. Kříže. Paradoxně ukončení důlní činnosti a následná rekultivace území dala dnešnímu městu velmi zajímavý rekreační potenciál. Západně od města vznikla v letních měsících vyhledávaná vodní nádrž Barbora.\n\nČeský název Košťany je úředním názvem obce od roku 1920. Jeho lidové užívání je doloženo teprve v 19. století.\n\nDemografický vývoj města byl několikrát ovlivněn vnějšími činiteli. Rok 1938 znamenal nutnost vystěhování pro některé obyvatele českého původu, na základě Postupimské dohody rok 1945 pro změnu odsun německých obyvatel. V padesátých a šedesátých letech 20. století došlo k odtěžení celé severní části města.\n\nZastupitelstvo města má 15 členů, z nichž je volena pětičlenná rada města. V komunálních volbách 10-11. října 2014 bylo zvoleno následující složení zastupitelů: 8 zastupitelů za volební sdružení Naše Košťany a Střelná, 2 mandáty pro ODS a Volební sdružení Střelná, po jednom mandátu KSČM, Česká nezávislá a Severočeši.cz\n\nVe volebním období 2010 - 2014 bylo složení zastupitelstva následující: Česká nezávislá - 6 členů, volební sdružení Naše Košťany - 3 členové, KSČM, ODS a ČSSD mají po dvou zastupitelích. V radě města zasedali zastupitelé ze všech stran a sdružení.\n\n\nMěsto Košťany je napojeno na silniční síť celostátního významu pomocí silnice I/27 (Dubí - Most - Plzeň - Klatovy - Železná Ruda), která prochází severní částí katastru města v městské části Střelná, na jižní hranici katastru města prochází silnice II/254 (ve směru Teplice - Duchcov - Lom).\n\nPřes Košťany procházela od roku 1871 Duchcovsko-podmokelská dráha, která ale byla ve 2. polovině 20. století v souvislosti s těžbou uhlí přeložena do jižnější trasy přes stanici Oldřichov u Duchcova, mimo katastrální území Košťany. Zde se stýká s tratí Ústí nad Labem – Chomutov.\n\nV severní části katastru části Střelná se nachází zastávka Střelná v Krušných horách na Moldavské horské dráze, vedoucí z Mostu do Moldavy.\n\n\n\n"}
{"id": "119314", "url": "https://cs.wikipedia.org/wiki?curid=119314", "title": "Velké Hamry", "text": "Velké Hamry\n\nVelké Hamry (německy \"Großhammer\", nebo \"Groß Hammer\") jsou malé město nacházející se na severu Čech na jihovýchodním okraji Jizerských hor po obou stranách údolí řeky Kamenice, která jím protéká. Administrativně patří do okresu Jablonec nad Nisou a do Libereckého kraje. Je zde evidováno 653 adres a žije zde  obyvatel.\n\n\nOsady a samoty:\nu Velkých Hamrů\nu Velkých Hamrů II\nu Bohdalovic\n\nOd roku 1942 je součástí Velkých Hamrů Svárov, dějiště Svárovské stávky roku 1870.\n\nVelké Hamry jsou v Česku jedním z největších sídel bez názvů ulic.\n\nPrvní písemná zmínka o obci pochází pravděpodobně z roku 1624. Starší pojmenování obce Hamersko a název Hoření a Dolení Hamr pocházejí od železných hamrů, které zde stávaly pravděpodobně ve 13. a 14. století.\nNázev Velké Hamry se používá od roku 1914, kdy byly sloučeny osady Hoření a Dolení Hamr v jednu obec.\nV roce 1926 byla obec povýšena na městys, městem se Velké Hamry staly v roce 1968.\n\nVelké Hamry leží na silnici I/10 (Praha – Harrachov – Polsko) a na železniční trati 035 (Železný Brod – Tanvald). Na nádraží \"Velké Hamry\" zastavují téměř každou hodinu jak osobní vlaky linky L11 z Tanvaldu do Železného Brodu, tak rychlíky linky D6 z Prahy do Tanvaldu. Vedle toho byla v listopadu 2010 otevřena severněji položená zastávka osobních vlaků \"Velké Hamry město\", která lépe obsluhuje centrum obce.\n\nPo reorganizaci autobusových linek IDOL v roce 2010 jsou Velké Hamry obsluhovány dvěma linkami s poměrně hustým provozem v pracovní dny a několika spoji o víkendu:\nKromě toho zde zastavují spoje dálkové linky Praha – Harrachov. Připojená vesnice Hamrska, která neleží v údolí, ale na svazích hory Muchov, je obsluhována jen v pracovní dny linkou 852 Tanvald – Zásada.\n\npamátky:\npříroda:\n\n\nV původní textilní továrně, založené baronem Liebigem, zajišťovala od roku 1907 výrobu elektrické energie vodní elektrárna. Po ukončení výroby v textilce dodávala proud do veřejné sítě. Nový majitel provoz elektrárny, osazené dvěma Francisovými turbínami o výkonu 100 kW a 250 kW, zachoval a zřídil v ní Muzeum Energie. K vidění krom turbín je původní velín z roku 1910 či modely znázorňující přeměny energie.\n\n"}
{"id": "119315", "url": "https://cs.wikipedia.org/wiki?curid=119315", "title": "Velký Třebešov", "text": "Velký Třebešov\n\nObec Velký Třebešov se nachází v okrese Náchod, kraj Královéhradecký. Žije zde obyvatel.\n\nPrvní písemná zmínka o obci pochází z roku 1355.\n\n\n"}
{"id": "119316", "url": "https://cs.wikipedia.org/wiki?curid=119316", "title": "Vidče", "text": "Vidče\n\nObec Vidče se nachází v okrese Vsetín ve Zlínském kraji. Žije zde obyvatel.\n\nNázev obce Vidče se psal v nejstarších listinách „Vitče“, podle osobního jména Vítek. Podle jiných zdrojů se psalo „Vidče“, protože z kopců kolem obce je daleko viděti. Místní obyvatelé však říkávali Viče a ve Viči, takže v řeči vynechavali „dit“. Vidče bylo známo už od roku 1310 za Bohuslava z Krásna. Patří tedy s obcí Zubří a městem Rožnovem k nejstarším sídlům na Rožnovsku. Majetníky byli vždy rožnovští páni.\n\nJe pozoruhodné, že obec nemá vedenou gruntovní knihu od svého založení, ale až od roku 1589. Podle ní mělo Vidče od roku 1589 do roku 1600 pouze 10 gruntovníků. Mezi lety 1600 až 1620 jsou zapsány pouze 4 grunty a 5 chalup. Nejdražší pak fojtství s mlýnem, které bylo připsáno Martinu Hrbáčovi roku 1607 v ceně 200 zlatých. Ostatní zápisy starších usedlostí spadají do období třicetileté války 1618-1648: od roku 1620 do roku 1626 bylo připsáno 8 gruntů a 3 chalupy, roku 1647 bylo připsáno 20 chalup. Roku 1676 bylo v obci 53 domů, fojtství, 18 gruntů a 34 chalup. Další uvádějí:\n\nPoddanské poměry byly dosti tvrdé, protože právě videčský fojt Jakub Hrbáč vedl povstalce Rožnovska proti vrchnosti v roce 1621. A jaké byly daně: z gruntu se odváděly vrchnosti o svatém Jiřím, o svatém Janu a svatém Václavu jako jinde na rožnovském panství. V gruntovních knihách je též zapsáno, že sedláci a chalupníci robotovali. Obec platila ještě desátek, peníze i naturálie rožnovskému faráři do doby než byla přifařena do Zubří. Až v roce 1894 si obyvatelé obce řídili přičiněním místního nadučitele Hynka Kašlíka „Jednotu pro vystavění kostela“. Kostel byl za vybrané peníze postaven a vysvěcen roku 1915.\n\nOd roku 1310 je jmenován v obci fojt. Fojtství bylo vždy na čísle 40. Videčští fojti požívali vážnosti nejen v obci, ale i v jejím okolí. Nejdéle se udržel na fojtství rod Mikulenků. Posledním fojtem ve Vidči byl Pilečka. Na přelomu století byl na fojtství hostinec. Obec měla i purkmistra, později starostu, který se o rozkvět obce opravdu staral. Obec neměla nikdy znak, ale pečeť s nápisem „Obec Widče“.\n\nVe Vidči nežili jen rolníci, ale i řemeslníci. V roce 1900 bylo v obci 9 oprávněných řemeslníků, 3 kupci, 2 hospody, 3 nálevny a mlýn. Na kopci Vápenka se lámal od roku 1602 vápenec a pálilo se z něho vápno. Na kopci Svatoňku se kopala kdysi železná ruda, která se zpracovávala na železných hamrech v Zubří. Také zde před časem žili četní tkalci a obchodovalo se s dřívím. V 19. století se živilo hodně rodin pašováním tabáku z Uher na Moravu. Ve Vidči žijí některé rodiny více než 200 let. Jsou to rody: Hajný, Mikulenka, Jurča, Mandula, Mičkal, Mičola, Neřád, Škrobák, Vala, Vaculín. Jméno Mikulenka se uvádí už v roce 1676.\n\n\n\n"}
{"id": "119317", "url": "https://cs.wikipedia.org/wiki?curid=119317", "title": "Vlachova Lhota", "text": "Vlachova Lhota\n\nObec Vlachova Lhota se nachází v okrese Zlín ve Zlínském kraji, zhruba 4 km západně od Valašských Klobouk a 23 km na východ od Zlína. Žije zde obyvatel.\n\nPrvní písemná zmínka o obci pochází z roku 1412.\n\n\nŘímskokatolická farnost Vlachovice\n"}
{"id": "119319", "url": "https://cs.wikipedia.org/wiki?curid=119319", "title": "Senohraby", "text": "Senohraby\n\nObec Senohraby se nachází v okrese Praha-východ, kraj Středočeský. Rozkládá se asi třináct kilometrů jihovýchodně od města Říčany. Žije zde obyvatel. Dne 25. dubna 2018 bylo schváleno usnesením výboru pro vědu, vzdělání, kulturu, mládež a tělovýchovu udělení znaku a vlajky obce.\n\nPrvní písemná zmínka o obci pochází z roku 1444. „Roku 1444 druhého Novembris v pondělí po všech svatých, zapsala paní Běta z Konojed a ze Zlenic ve dluh 1600 kop míšeňských zboží své manské na ni připadlé po otci a bratrech, totiž hrad Zlenice, vsi Mirošovice, Hrusice, Všešimy, Lomnice, Chlum, Senohraby, půl městečka Lštění s přívozem, vsi Lensedly, Javorník, Důbravici a Bohumily a příslušenstvím panu Kostkovi z Postupic. Svědčí pan Hynek, řečený Medek z Waldeka, Jan ze Říčan, Jan Hájek z Popovic a Petr Mirek z Pětichvost.\"\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Senohraby \"(540 obyvatel, poštovní úřad, telegrafní stanice, telefonní stanice, četnická stanice)\" byly v roce 1932 evidovány tyto živnosti a obchody: bednář, 2 cihelny, družstvo pro rozvod elektrické energie pro Senohraby a Hrušov, holič, 5 hostinců, 2 hotely Hanzl a Valencia, 2 krejčí, zasilatelství minerální vody, obuvník, pekař, 3 obchody s lahvovým pivem, pensionát, restaurace Nádražní, 3 řezníci, 4 obchody se smíšeným zbožím, stavební hmoty, stavitel, švadlena, trafika, 2 truhláři, zahradník, obchod se zemskými plodinami.\n\nSlavnostní otevření lyžařského můstku SK Slavia Senohraby se uskutečnilo 15. ledna 1933 v Senohrabech – Hrušově a bylo doprovozeno řadou sportovně hodnotných soutěží. Pásku nového lyžařského můstku přestřihl náčelník Svazu lyžařů Republiky Československé architekt Jarolímek. Nájezdová věž byla vysoká 16 m. V roce 1941 se na tomto můstku konalo mistrovství republiky. Nejdelší skok měřil 53 m. V roce 1944 byla dřevěná část konstrukce rozebrána a použita jako palivové dříví v ubytovně Hitlerjugend.\n\nDopravní síť\n\nVeřejná doprava 2011\n\nAutobusová doprava – V obci měla zastávku autobusová linka Nespeky – Pyšely – Senohraby \"(v pracovních dnech 14 spojů, o víkendech 4 spoje)\" .\n\nŽelezniční doprava – Po trati 221 vede linka S9 (Praha – Benešov u Prahy) v rámci pražského systému Esko. Železniční stanici Senohraby obsluhuje velké množství osobních vlaků, rychlíky zde projíždějí.\n\n"}
{"id": "119320", "url": "https://cs.wikipedia.org/wiki?curid=119320", "title": "Velké Poříčí", "text": "Velké Poříčí\n\nMěstys Velké Poříčí () se nachází v okrese Náchod, kraj Královéhradecký, v jiho-jihovýchodním sousedství města Hronova, asi 6 km severně od Náchoda. Rozkládá se na severním okraji Podorlické pahorkatiny, podél řeky Metuje. Žije zde  obyvatel. Obcí probíhá železniční trať 026 a silnice II/303. Je zde továrna Rubena a škola, která byla založena roku 1913. Starostou obce je Josef Král.\n\nPrvní písemná zmínka o obci pochází z roku 1496.\n\nOd roku 1998 se v obci nachází Ředitelství územního odboru Náchod (dříve okresní ředitelství) a stanice Hasičského záchranného sboru ČR. Od 10. října 2006 byl obci vrácen status městyse.\n\nStejně jako z okolních obcí (Žďárky, Machov aj.) odcházeli do exilu do pruského Slezska i nekatolíci z Poříčí. V Čechách zahrnovaly jezuitské metody rekatolizace povinnou docházku na katolické bohoslužby, domovní prohlídky, odpírání souhlasu vrchnosti k uzavírání sňatků, násilné odvody na vojnu apod. Číst nebo vlastnit Bibli bylo zakázáno. Místodržitelský patent vydaný dne 29. ledna 1726 zpřísnil tresty pro usvědčené nekatolíky, a to od jednoho roku nucených prací až po trest smrti. Z Velkého Poříčí, panství náchodské, pocházeli prokazatelně (dle matriky Husince) tito exulanti: \n\n\n\n\nKazatelem sboru v Husinci v pruském Slezsku byl od roku 1755 až do své smrti Samuel Figulus (2.4.1724–1771), pravnuk Jana Amose Komenského. Nejdostupnější informace jsou v knihách Edity Štěříkové (včetně zdrojů a údajů z matrik). Potomci českých exulantů žijí v Německu, Polsku, USA, Kanadě, Austrálii, někteří se po 2. světové válce vrátili.\n\n\n\n"}
{"id": "119322", "url": "https://cs.wikipedia.org/wiki?curid=119322", "title": "Seznam polských panovníků", "text": "Seznam polských panovníků\n\nSeznam polských panovníků od prvního historicky doloženého polského knížete.\n\nSeznam polských knížat (žlutě) a králů (zeleně); pod krále jsou zařazeni i ti panovníci, kteří měli tento titul pouze pro část své vlády.\nV letech 1807 až 1815 krátce existovalo tzv. Varšavské vévodství jako Napoleonův satelitní stát, jehož vévodou byl Friedrich August Saský, vnuk předposledního polského krále.\n\nV letech 1916–1918 existovala tzv. regentská vláda Polského regentského království (bez krále, s tříčlennou regentskou radou), což byl satelitní stát ústředních mocností.\n\n"}
{"id": "119327", "url": "https://cs.wikipedia.org/wiki?curid=119327", "title": "Apatosaurus", "text": "Apatosaurus\n\nApatosaurus (\"klamný ještěr\") byl rod dávno vyhynulého plazopánvého sauropodního dinosaura, žijícího v Severní Americe v období pozdní jury, asi před 156 až 151 miliony let. V průběhu let bylo popsáno množství druhů tohoto rodu, z nichž ne všechny jsou dnes považovány za vědecky platné.\n\nV roce 1903 si paleontolog Elmer Riggs všiml, že druh \"Brontosaurus excelsus\" má nápadně mnoho znaků společných s druhem \"Apatosaurus ajax\". Fosilie druhu \"B. excelsus\" tedy přeřadil pod nový druh rodu \"Apatosaurus\" – \"A. excelsus\". Dle pravidel vědeckého názvosloví totiž platí pouze první formálně publikované jméno, a tím byl v tomto případě \"Apatosaurus\". Přesto mnoho lidí stále používá již neplatné vědecké jméno, kterým jsou také někdy označováni souhrnně všichni sauropodní dinosauři. V roce 2015 pak trojice paleontologů z USA a Portugalska Emanuel Tschopp, Octávio Mateus, a Roger Benson provedla detailní výzkum anatomických znaků mnoha sauropodů a výsledkem jejich analýzy mimo jiné bylo, že \"Brontosaurus\" je skutečně odlišný a samostatný rod sauropodního dinosaura.\n\nDo roku 1975 nebyla známa jeho lebka (což je u sauropodů poměrně častý problém), i když zbytek kostry byl znám už téměř sto let. Nejprve byl restaurován s hlavou kamarasaura, proto název \"Apatosaurus\" („klamný nebo bludný ještěr“). V průběhu téměř celého 20. století byl tento rod znám spíše pod názvem \"Brontosaurus\". Toto dnes již vědecky neplatné rodové jméno natolik zlidovělo, že se někdy používá pro označení všech sauropodních dinosaurů.\n\nBěžně velké exempláře tohoto masivního sauropoda dosahují délky asi 23 až 26 metrů a odhadované hmotnosti kolem 20 tun (zhruba jako čtyři dospělí sloni). Existují však objevy izolovaných obřích obratlů o více než metrové výšce, které nasvědčují existenci ještě podstatně větších jedinců. Je možné, že existovali i apatosauři s délkou kolem 30 metrů a hmotností nad 40 tun, dokázat to ale mohou jen případné další objevy. O něco větším, velmi blízce příbuzným rodem sauropoda, byl ostatně \"Supersaurus\".\n\nGregory S. Paul odhadl v roce 2016 velikost druhu \"A. ajax\" na 23 metrů a 20 tun, druhu \"A. (Brontosaurus?) parvus\" na 22 metrů a 14 tun, druhu \"A. (Brontosaurus?) excelsus\" na 22 metrů a 15 tun a druhu \"A. (Brontosaurus?) louisae\" na 23 metrů a 18 tun.\n\nV roce 2019 odhadl stejný badatel podrobným rozborem a zhodnocením dosud využitých metod stanovování objemu a hmotnosti těla různých sauropodů celkovou tělesnou hmotnost jedince druhu \"Apatosaurus louisae\" (exemplář \"CM 3018\") na 18 metrických tun.\n\n\"Apatosaurus\" byl pevně stavěn, nicméně nebyl tak dlouhý, jako \"Diplodocus\", se kterým patří do stejné čeledi Diplodocidae. Jeho tělo bylo neseno čtyřma sloupovitýma nohama, na každé z nich měl pět prstů a palce na předních nohou byly opatřeny drápem. Jeho ocas byl bičovitý, tvořen 82 obratli, spojenými mezi sebou klouby, zatímco diplodokův měl jen 73 obratlů (a byl kratší). Nad účelem lze pouze spekulovat. Někteří paleontologové se domnívají, že mohl sloužit k obraně, jiní jsou přesvědčeni, že sauropodi s jeho pomocí jakýmsi způsobem komunikovali. Ani jednu teorii však nelze experimentálně potvrdit.\n\nObratle mnoha sauropodů byly duté a lehké, vnitřek měl houbovitou strukturu, tvořenou jen nosnými a příčnými vlákny. Obratle apatosaura měly velmi neobvyklý tvar. Existuje domněnka, že duté obratle sauropodů byly za života těchto tvorů vyplněny vzdušnými vaky, podobně jako u dnešních ptáků, se kterými jsou (byť se to nezdá pravděpodobné) tito obři vzdáleně příbuzní. U dinosaurů tyto morfologické struktury plnily podobnou funkci jako u ptáků, a sice odlehčení hmotnosti těla a možná také zlepšení respirace.\n\nNa základě studia průřezu dlouhých kostí bylo zjištěno, že apatosauři rostli velmi rychle a plné velikosti (asi 23 metrů délky a 30 tun hmotnosti) dosahovali možná již ve věku kolem 10-12 let. Některé obří izolované obratle však nasvědčují rozměrům ještě podstatně větším. V říjnu roku 2010 byl zveřejněn objev stop mláďat apatosaurů z Colorada. Ve 148 milionů let starých vrstvách morrisonského souvrství byly objeveny drobné šlépěje, které nasvědčují možnosti, že se mladí apatosauři mohli krátce vztyčit na zadní a běžet jen po dvou.\n\nPaleontolog Robert T. Bakker a někteří další vědci přišli s myšlenkou, že tito obři možná rodili živá mláďata větších rozměrů (asi 230 kg) a nekladli tedy vejce. Tyto myšlenky však byly již prakticky beze zbytku vyvráceny paleontologickými nálezy.\n\n\n"}
{"id": "119328", "url": "https://cs.wikipedia.org/wiki?curid=119328", "title": "Behind the Front", "text": "Behind the Front\n\nBehind the Front je debutové album americké hudební formace Black Eyed Peas, které vyšlo v roce 1998.\n"}
{"id": "119329", "url": "https://cs.wikipedia.org/wiki?curid=119329", "title": "Presbyterstvo", "text": "Presbyterstvo\n\nPresbyterstvo, jinými názvy staršovstvo nebo rada starších, je orgán samosprávy v protestantských církvích. Nejčastěji se jedná o zastupitelský orgán na úrovni farního sboru, může se však jednat i orgán na úrovni seniorátu. Předsedou staršovstva bývá kurátor (v ČCE je jím podle volby jeden z dvojice kurátor – farář). Členové staršovstva (presbyteři) jsou voleni všemi členy sboru s hlasovacím právem a virilním členem staršovstva je i pastor či kazatel sboru.\nTermín \"rada starších\" je v České republice používán např. Apoštolskou církví nebo Církví československou husitskou). Někde se používá výraz \"farní rada\" (např. Evangelicko-augsburská církev v Polské republice). \n"}
{"id": "119332", "url": "https://cs.wikipedia.org/wiki?curid=119332", "title": "Semčice", "text": "Semčice\n\nObec Semčice se nachází v okrese Mladá Boleslav, kraj Středočeský. Rozkládá se asi deset kilometrů jihovýchodně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1297.\n\nNarodil se zde Václav Kredba (1834–1913), učitel a spisovatel.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Semčice \"(500 obyvatel, katol. kostel)\" byly v roce 1932 evidovány tyto živnosti a obchody: cihelna, holič, 2 hostince, kolář, konsumní družstvo, kovář, 2 krejčí, lakýrník, obuvník, 2 řezníci, společnost pro pěstění řepového semene, obchod se smíšeným zbožím, spořitelní a záložní spolek pro Semčice, 2 švadleny, trafika.\n\n\nSilniční doprava\n\nDo obce vedou silnice III. třídy.\n\nŽelezniční doprava\n\nŽelezniční trať ani stanice na území obce v současné době nejsou. Nejblíže obci je železniční stanice \"Dobrovice\" ve vzdálenosti 5 km ležící na železniční trati Nymburk – Mladá Boleslav.\n\nV minulosti Semčicemi vedla železniční trať Dětenice – Dobrovice. Zrušená železniční trať byla jednokolejná místní, původně soukromá trať, majitelem byl hrabě Thurn-Taxis. Nákladní doprava byla zahájena roku 1883, osobní doprava roku 1902. Trať byla zestátněna roku 1908. Přepravní zatížení trati vlaky pro cestující bylo minimální, jednalo o 2 páry osobních vlaků denně. Osobní doprava byla zastavena roku 1970, trať zrušena roku 1974.\n\nAutobusová doprava\n\nV obci měly zastávku v červnu 2011 autobusové linky jedoucí do těchto cílů: Dobrovice, Jičín, Mcely, Mladá Boleslav, Nová Paka, Pecka, Praha.\n\n"}
{"id": "119333", "url": "https://cs.wikipedia.org/wiki?curid=119333", "title": "Železná (okres Beroun)", "text": "Železná (okres Beroun)\n\nObec Železná se nachází v okrese Beroun, kraj Středočeský, asi 6 km severně od Berouna. Žije zde obyvatel.\n\nPrvní písemná zmínka o obci pochází z roku 1292.\n\nNarodil se zde Václav Hodek (1838–1886), revolucionář z roku 1848 a novinář.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nV obci Železná \"(365 obyvatel, katol. kostel)\" byly v roce 1932 evidovány tyto živnosti a obchody: 2 cihelny, 4 hostince, 2 kováři, krejčí, 3 obchody s mlékem, mlýn, obuvník, řezník, 4 obchody se smíšeným zbožím, Spořitelní a záložní spolek pro Železnou, 2 trafiky, zahradnictví.\n\n\nDopravní síť\n\nVeřejná doprava 2011\n"}
{"id": "119335", "url": "https://cs.wikipedia.org/wiki?curid=119335", "title": "Polomí", "text": "Polomí\n\nPolomí je malá obec v okrese Prostějov kraji Olomouckém. Žije zde obyvatel.\n\nObec Polomí leží v Olomouckém kraji v okrese Prostějov asi 22 km západně od Olomouce na pomezí Drahanské vrchoviny a oblasti Hané. Nejvyšším bodem katastru je kóta Na Skalách s výškou 564 m n. m. Zástavba je souvislá a protáhlá podél svažitého údolí kolmo k hlavní silnici procházející obcí. Náves obestupují z obou stran původní přízemní stavení s půdním polopatrem, povětšinou nově upraveným k bydlení nebo nahrazeným plným poschodím. Obdobná zástavba pokračuje i podél průběžné komunikace protínající údolí. Na dolním konci obce se vyskytují chatové objekty se zahradami. Severně od souvislé zástavby leží jedna samota.\n\nPotok protékající obcí je zatrubněn, na povrch vystupuje až na konci zástavby. V údolí podél východní hranice katastru teče řeka Šumice, která napájí soustavu šesti Bohuslavických rybníků. Severně od vesnice pramení občasný tok protékající kolem hřiště. Vedle hasičské zbrojnice je malá vodní nádrž. V západní části katastru při hranici s obcí Hačky se nachází pramen říčky Pilávky (pravostranný přítok Šumice), u něhož se nachází kamenná socha stejnojmenné víly, k níž se váže jedna z místních pověstí. V lese Březina pak lze nalézt i další menší vodní plochy. Jedno z takových míst je nazýváno U Dvou studánek a je zde zbudována chatka ZŠ Hvozd.\n\nNázev vesnice je pravděpodobně odvozen od lesních polomů, které byly v okolních lesích velmi časté. Jméno bylo od počátku české, v německých dokladech z 19. století je obec nazývána \"Pollom\" či \"Polom\". První písemná zmínka o obci je na listině z 20. května roku 1301, kde se hovoří o výměně majetků mezi olomouckým dominikánským klášterem a Miličem z Citova. V tomto dokumentu je poprvé zmíněn olomoucký sudí Kadolt z Polomí z rodu pánů ze Švábenic. Polomí bylo nejspíš jedním z jeho sídel, a je tedy pravděpodobné, že ke vsi náležela menší tvrz či opevněný dvorec. Švábenictí drželi obec do roku 1349, kdy připadla kvůli dluhům benediktinskému klášteru v Zábřehu. Od té doby se majitelé panství často střídali. V roce 1480 koupili obec majitelé krakoveckého panství. V září roku 1768 koupil řadu panství včetně Krakovce hrabě Taroucca, vévoda z Turnhoutu, jehož rod držel Polomí až do poloviny 20. století. Na počátku minulého století bylo Polomí klidnou vesnicí, jejíž obyvatelé se živili povětšinou zemědělstvím. Život zde byl narušen všeobecnou mobilizací vyhlášenou 28. července 1914, při níž narukovalo celkem 48 zdejších mužů, přičemž 8 z nich padlo v boji. O životě obce ve 20. století existuje již větší množství informací. Zmínit lze stavbu silnice mezi Bohuslavicemi a Lukou v roce 1921, elektrizaci obce v roce 1938, zatčení tří osob gestapem během druhé světové války, sloučení obce s Bohuslavicemi a Hačkami v roce 1960 a následné osamostatnění.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nRoku 1846 přijel do nedalekých Čech pod Kosířem malíř Josef Mánes, který měl vytvořit rodinnou galerii rodu Taroucca. Místo si ale oblíbil natolik, že tamní zámek navštěvoval velmi často a při svých procházkách po okolí se seznamoval s životem v celém kraji. Seznámil se také s Antonií Annou Sléhovou z Polomí, která byla komornou hraběnky Kristiny, a protože Antonie Anna byla údajně velmi půvabná, namaloval Mánes na přání hraběte její a Kristin portrét. Malíř údajně několikrát pobýval i přímo v Polomí. Rodiny polomských starousedlíků rovněž mluví o obrázku, který Mánes pro Antonii Annu namaloval a který byl vystaven v malé kapličce nacházející se v kamenné zídce kolem Sléhova statku (č. p. 15). Jednalo se nejspíš o obraz Nejsvětější Trojice, který však časem zchátral, a tak se majitelé rozhodli jej opravit. Na renovaci Mánesova obrazu si však nikdo netroufl, jelikož se jednalo o umělecké dílo. Majitelé tedy vrátili obrázek v původním stavu do kapličky, Odkud se po čase ztratil neznámo kam. Kamenná zeď s kapličkou byla ve druhé polovině 20. století zbourána.\n\nVýznamným rodákem z Polomí je kněz František Jedlička (1877-1966) působící ve Velké Bíteši jako katecheta měšťanské školy, funkcionář místní školní rady, biskupský rada, člen výboru TJ Orel a archivář.\n\nNa obecní pečeti z roku 1789 je nápis PEC OBECNI DIEDINY POLOMIE, uprostřed pečetního pole vztyčená radlice doprovázená dvěma malými květy. Od roku 2012 má obec nové obecní symboly, které vytvořil heraldik Lubomír Kaprál. Jako základ návrhu obecního znaku využil autor figury ze staré obecní pečeti, tedy radlici provázenou dvěma květy. Zlomený smrk odkazuje na název obce. Zelená barva symbolizuje okolní zalesněnou krajinu. V obecním znaku je na zeleném štítě pod stříbrným doprava zlomeným smrkem zlatá vztyčená radlice doprovázená dvěma stříbrnými květy lnu se zlatými semeníky. Vlajku pak tvoří tři svislé pruhy, z nichž žerďový a vlající pruh je bílý, střední svislý pruh je zelený s bílým k žerdi zlomeným smrkem, pod nímž je žlutá vztyčená radlice. Spolu s obecní vznikla i slavnostní hasičská vlajka schválená výborem SDH Polomí. Nové symboly posvětil v roce 2012 olomoucký arcibiskup Jan Graubner.\n\nNejvýznamnější památkou je historická zvonice sv. Martina uprostřed obce z roku 1807, která prošla rekonstrukcí a dodneška třikrát denně zvoní. Za zmínku stojí také boží muka u křižovatky a poblíž nedávno zbudovaný pomník obětem světové války. Mezi další památky pak lze zařadit kamenný kříž před zvonicí z roku 1922, pískovcový kříž u silnice z roku 1939 a obrázek Matky Boží u cesty k hájence. Některé další památky, jako je boží muka Na Hradisku či historická stodola, se bohužel nedochovaly.\n\nV obci žije obyvatel. Přirozený průměrný přírůstek je -1,0 obyvatel/rok, migrační přírůstek pak 0,1 obyvatel/rok, celkový přírůstek je -0,9 obyvatel/rok (určeno z dat za období 1991-2011). Převažující vírou je římskokatolická církev, nejbližší kostel je chrám sv. Bartoloměje v Bohuslavicích. Podstatná část obyvatel obce mluví hanáckým dialektem.\n\nPodstatná část půdy v katastru obce je využita k pěstování zemědělských plodin, ať už jde o pěstování pícnin, obilovin (pšenice, oves, kukuřice) či olejnin (řepka olejka). Nejbližší zemědělské družstvo je v sousedních Bohuslavicích. Asi 1/3 plochy katastru je zalesněná převážně jehličnatými a smíšenými lesy. V lese Březina nad obcí je kromě běžných jehličnanů poměrně rozšířená i jedle bělokorá.\n\nNejbližší průmyslovou výrobnou je společnost Remarkplast s.r.o s pobočkami v Bohuslavicích a Luké zabývající se compaudací a regranulací termoplastů. V Polomí je zastoupen jen lehký dřevozpracující průmysl. Zaměstnání místním obyvatelům zajišťovaly také firmy soustředěné do větších průmyslových center (Konice, Lutín, Prostějov, Olomouc).\n\nObcí prochází silnice III. třídy mezi Bohuslavicemi a Lukou. Směrem na Bohuslavice se nachází malá čerpací stanice. V Polomí je pouze jedna autobusová zastávka obsluhovaná autobusy společností Veolia Transport Morava a.s. (směr Konice) a FTL - First Transport Lines, a.s. (směr Prostějov). Vedlejší obec Bohuslavice má přímé autobusové spojení s Olomoucí. Většina spojů jezdí jen v průběhu pracovního týdne. Nejbližší železniční stanice je Konice s časovou dostupností automobilem 12 minut od obce, z druhé strany pak zastávka Náměšť na Hané s dostupností 14 minut od obce. Obyvatelé můžou využívat plynofikaci i veřejný vodovod.\n\nV obci působí sbor dobrovolných hasičů založený v roce 1902, který mimo hasičské činnosti také zajišťuje svoz železného odpadu, pořádá hasičské plesy, asistuje při odpalování tradičního silvestrovského ohňostroje a organizuje další aktivity spojené s životem v obci. Nejbližší stanice státní policie, rychlé záchranné služby a profesionálních hasičů jsou v Konici.\n\nVětšina dětí z obce dochází do základní školy v Bohuslavicích, druhá nejbližší škola je ZŠ Luká. Za středoškolským vzděláním je již nutné dojíždět do větších měst (Konice, Litovel, Prostějov, Olomouc). Z vysokých škol v okolí lze jmenovat Univerzitu Palackého v Olomouci. V Bohuslavicích se nachází také pobočka Základní umělecké školy Konice, mateřská škola je v Rakové u Konice.\n\nV obci se pořádá celá řada menších kulturních akcí. Ať už jde o slavnosti církevní, tedy pouť a hody, nebo o další zvyklosti, jako je například kácení máje s doprovodným scénickým vystoupením. V hostinci Na Hřišti se pak pořádají taneční zábavy s vystoupením místních skupin, oslavy MDŽ a maškarní karnevaly. V obci funguje místní lidová knihovna. V roce 2012 v obci proběhl sjezd rodáků spojený s oslavou 110 let od založení SDH Polomí a vysvěcením nových obecních symbolů. Před místní zvoničkou proběhla i mše svatá, kterou celebroval olomoucký arcibiskup Jan Graubner. Mezi dalšími hosty byl i prostějovský primátor Miroslav Pišťák. Hudební doprovod během akce zajišťovala dechová kapela Věrovanka a skupina Rose Band.\n\nNa hřišti se pořádají utkání jednotlivých obecních družstev v malé kopané a hasičském sportu. Již tradicí se také staly každoroční soutěže, jako je Polomiáda (soutěživá hra pro děti) či Polomská stopa (závod v běžeckém lyžování). Každým rokem se koná dětský tábor s jízdou na koních.\n\nKatastrem obce neprochází žádná turistická značka ani cyklostezka. I přesto je však okolní krajina vhodná ke krátké procházce s výhledem do širokého okolí na horu Kosíř, města Prostějov a Olomouc, za dobré viditelnosti lze spatřit i vrchol Pradědu. Zajímavým cílem může být pramen říčky Pilávky s jezírkem a sochou stejnojmenné víly opředenou pověstí, kterou se lze na místě dočíst. Údolím kolem Bohuslavických rybníků pod obcí vede zelená turistická značka spojující Krakovec s Lukou, druhá nejbližší je modrá značka vedoucí od Ochozské kyselky do Hvozdu. Lesy v okolí obce jsou též často vyhledávány houbaři.\n\n\n"}
{"id": "119336", "url": "https://cs.wikipedia.org/wiki?curid=119336", "title": "Jarohněvice", "text": "Jarohněvice\n\nObec Jarohněvice se nachází v okrese Kroměříž ve Zlínském kraji. Žije zde obyvatel. Prochází tudy železniční trať Kroměříž - Zborovice a silnice II/432.\n\nPrvní písemná zmínka o obci pochází z roku 1267. Od 1. ledna 1986 do 30. června 1990 byla součástí Kroměříže.\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\n\n\n"}
{"id": "119338", "url": "https://cs.wikipedia.org/wiki?curid=119338", "title": "Emila Medková", "text": "Emila Medková\n\nEmila Medková, dívčím jménem Emila Tláskalová (19. listopadu 1928 Ústí nad Orlicí – 19. září 1985 Praha), byla jedna z nejvýznamnějších představitelek české umělecké fotografie druhé poloviny 20. století. Manželka malíře Mikuláše Medka.\n\nEmila Tláskalová se narodila v Ústí nad Orlicí v rodině typografa a švadleny. Roku 1939 se s rodiči přestěhovala do Prahy, kde otec za války pracoval jako fotograf v továrně Letov. Emila v letech 1939-1942 absolvovala dívčí měšťanskou školu v Libni Na Korábě. Od září 1942 studovala na Státní grafické škole v Praze na Smíchově, kde navštěvovala třídu krajinářské fotografie Josefa Ehma V té době na škole vyučovali také Jaromír Funke a Eugen Wiškovský. Studia přerušila v letech 1944-1945, kdy byla totálně nasazena jako laborantka k firmě Prag-Film A.G. na Barrandově.\n\nPo osvobození dokončila během jednoho roku studia opět u Josefa Ehma na \"dvouleté specielní škole pro fotografy\". Podílela se zde na činnosti tvůrčí skupiny \"Jantar\" (Dagmar Hochová, Josef Lehoučka, Ján Šmok, ad., 1945-1946). Od roku 1947 pracovala jako fotografka v \"Ústavu lidské práce\", Jeruzalémská 9 (později \"Československý ústav práce\", zrušen 1951) a roku 1948 vstoupila do KSČ. Josef Lehoučka ji seznámil s Mikulášem Medkem, který tehdy studoval na VŠUP u Františka Tichého. Její pracoviště bylo přejmenováno na \"Výzkumný ústav bezpečnosti práce ROH\". Roku 1954 se stala vedoucí fotolaboratoře a působila zde do roku 1963.\n\nMikuláš Medek, za kterého se provdala 12.9.1951, ji seznámil s okruhem mladých autorů kolem Karla Teigeho, kam patřili mj. Vratislav Effenberger, Libor Fára, Anna Fárová, Václav Tikal a Karel Hynek. Bydleli spolu s rodinou Ivana Medka v bytě na Janáčkově nábřeží 49, kde Mikuláš Medek také maloval. V dubnu 1952 se Medkovým narodila dcera Eva a v září se Emila vrátila do zaměstnání.\n\nRoku 1960 měla první samostatnou výstavu fotografií v Oblastním muzeu v Hradci Králové a roku 1962 v galerii Krzywe Koło ve Varšavě. Roku 1961 byla mezi zakládajícími členy Tvůrčí skupiny Konfrontace, která se scházela u Medků.\n\nOd roku 1963 byla zaměstnána jako fotografka v Psychologickém ústavu Univerzity Karlovy na Hradčanském náměstí. V roce 1965 byla přijata do Svazu československých výtvarných umělců. V 60. letech se zúčastnila zájezdů do Polska a Francie (kde v Paříži navštívila Toyen) a s Mikulášem Medkem cestovala roku 1966 do Brém a Hamburku, do Rakouska a Německa, 1968 do Itálie a Německa (vrátili se dva dny po sovětské okupaci - 23.8.1968). Na pozvání galerie La Bertesca byla s Mikulášem Medkem v letech 1967 a 1968 na měsíčních pobytech v Janově. V roce 1967 byla zastoupena dvěma fotografiemi na výstavě World Photo ´67 v Leedsu.\n\nRoku 1969 se Emila a Mikuláš Medkovi přestěhovali do Šumavské ulice na Vinohradech. Roku 1973 odešla ze zaměstnání v Psychologickém ústavu aby se mohla starat o těžce nemocného manžela. Byli nuceni se přestěhovat do přízemního bytu v Estonské ulici, protože Mikuláš se po zlomenině krčku těžce pohyboval. Krátce nato, 23. srpna 1974 Mikuláš Medek po operaci krvácení do žaludku zemřel v nemocnici.\n\nEva přišla o svou vlastní fotografickou komoru, kterou měla od roku 1973 v Mikulášově ateliéru v Letohradské ulici a náhradou získala ateliér v Přemyslovské 17. Obnovila svou spolupráci se Surrealistickou skupinou kolem Vratislava Effenbergera a podílela se tvorbě ineditních sborníků \"Sen\" které redigoval Albert Marenčín. Jako fotografka pracovala pro Státní židovské muzeum a pro Divadelní ústav. V říjnu 1976 se podrobila operaci a do dubna 1977 byla v rekonvalescenci. Od roku 1979 pracovala jako fotografka na FF UK. Na jaře roku 1981 se podrobila další operaci a na podzim ochrnula na levou polovinu těla. Roku 1983 se podílela na přípravě výstavy \"Sféra snu\" Surrealistické skupiny na hradě Sovinec, která byla nakonec zakázána. V následujícím roce zde měla samostatnou výstavu fotografií. \n\n19. září 1985 Emila Medková zemřela po těžké nemoci ve Vlašimi ve věku 56 let.\n\nEmila Medková od roku 1947 zprvu fotografovala dvouokou zrcadlovkou Flexaret 6x6 cm, od roku 1953 Rolleiflexem 6x6 cm. Její dílo čítá kolem čtyř set fotografií, zvětšovaných obvykle na formát 30 x 40 cm.\n\nPrvní školní fotografie krajin pořídila v letech 1946-1948 a v cyklu záznamů různých výseků krajin a městských zákoutí pokračovala i později. Prologem k jejímu uměleckému fotografickému dílu jsou soubory inscenovaných fotografií, které vytvořila s Mikulášem Medkem v letech 1948-1951. Oba vymýšleli náměty fotografických cyklů, které Emila realizovala. Vztahy tvorby byly propletené a nejednoznačné a mezi oběma umělci existoval nepřetržitý tvůrčí dialog i vzájemné ovlivňování. Některé náměty (\"Cranachovská nadlyrika\", 1950) se objevily i v malbách Mikuláše Medka (\"Cranachovská nadlyrika s imperialistickou květinou\", 1953-54) a Emila byla jeho modelem pro řadu obrazů (\"Emila a mouchy\", 1952, \"Portrét 53\"). \n\nJejí tvorba byla bezprostředně spjata se surrealismem V cyklu Stínohry (1948) Emila zachycuje akce, v níž se stín Mikuláše s různými předměty v rukou promítá do předem naaranžované scény. Stín vnikající do reality vyvolává úzkost a tíseň. Medková užívala ve svých inscenovaných fotografiích stejné objekty (skleněné oko, vajíčko, pramen vlasů) a zraňující nástroje (břitva), které se objevují i v surrealistických obrazech Mikuláše Medka. Původ některých \"pohyblivých objektů\" vyplynul mj. ze zápisu snu, jiné byly volně inspirovány díly surrealistických malířů jako René Magritte (\"Vítr - Magritte\", 1948), Jindřich Štyrský nebo Toyen, nebo kolážemi Karla Teige (\"Nohy\", 1951). Toto formativní období ovlivnilo celou pozdější tvorbu Medkové až do počátku 80. let. \n\nKromě inscenovaných fotografií zachycovala Emila Medková od konce 50. let nejrůznější struktury a přiblížila se estetice Českého informelu (\"Kraky\", 1962, \"Karlův most\", 1962). Je pro ni charakteristický vytříbený vztah k fotografovanému materiálu, který se tak stává nositelem emocí i skrytých obsahů. V závěrečném období své tvorby, kdy dospěla k neokázalé vnitřní monumentalitě, se její vztah k materiálům ještě více vyhranil, když objevila dosud opomíjené materiály na skládkách kovového odpadu (\"Arcimboldo\" I a II, 1978), vlnitý papír (\"Křik, z cyklu Konec iluzí\", 1978), kůži (\"Strašidla\" I a II, 1978) či staré a rozbité králíkárny. Medková se účastnila i taktilních experimentů Jana Švankmajera a v anketě o štítivosti vyjádřila hluboký odpor k umělým hmotám. \n\nSpolečným znakem fotografií je zdůraznění průčelnosti a stlačení prostoru do plochy či nízkého reliéfu, zájem o strukturu hmoty, potlačení diagonály a děje nebo prudkých kontrastů světla a stínu. Neexistuje zde vývoj od analytických snímků k vrcholné syntéze, ale spíše introvertní pohyb do stále sevřenějšího středu a vytěsnění okolí. Z počátku 50. let lze za zlomový považovat snímek rozbité výlohy s paprskovitými prasklinami před poutačem \"Upravíme Váš účes\", který je zároveň autoportrétem. \n\nNa počátku 60. let dospěla Medková až k fotografické abstrakci, která jí umožnila svobodnou interpretaci významu zjevených symbolů. Ty měly diváka uhranout svou emotivní silou, osvobodit jeho vnímání a přenést ho do světa mimo všední realitu. Snímek bylo možné otočit o devadesát nebo sto osmdesát stupňů (\"Hlava (Grébovka)\", 1980), neboť představa autorky byla důležitější než vnější předobraz. Záběr se dostával k předmětu tak blízko, že s ním doslova splýval. Stejným způsobem tehdy uvažoval i Mikuláš Medek. Zatímco v raném období byly některé fotografie Emily Medkové osobitou interpretací některých surrealistických obrazů nebo hledáním obdobné prostorové konfigurace (\"Vzpomínka na Dalího\", 1953, \"Chirico\", 1958), v 60. letech byla její práce paralelou k tehdejší malbě Mikuláše Medka nebo reliéfům Jana Koblasy. V 70. letech tvořila volné analogie k tvůrčím principům jiných umělců - např. Toyen (\"Na zámku La Coste\", 1972, \"Náhrobky\", 1977), Dalího, Enrica Baje (\"Zvíře dle Enrica Baje\", 1976), Arcimbolda (\"Arcimboldo\" I a II, 1978), Paula Klee (\"Klee\", 1978).\n\nNa přelomu 50. a 60. let se Emila Medková stala čelnou představitelkou české fotografie a v průběhu 60. let měla řadu autorských výstav. V té době se zabývala autonomními významy znaků, chápaných jako duševní událost (\"Znak\", 1962, \"Šipka\", 1962). Jejími hojně fotografovanými náměty byly erotické motivy spatřené v běžných předmětech, které připomínaly intimní partie lidského těla (\"T\", 1960, \"Škvíra\", 1960, \"Škvíra\", 1975). Přestože své náměty nacházela především v Praze, během jejích cest do zahraničí vznikly samostatné fotografické soubory z Paříže (1966), Vídně (1967) a Itálie (Kulisy, 1967).\n\nStěžejním surrealistickým principem, který si Medková osvojila, byla práce s primární analogií. Setrvávala přitom u bezprostředního vjemu, který byl zdrojem osobitých vizí a ztotožnění s představou (\"Každá věc má svůj háček\", 1975). Mezi raným a pozdním pojetím nedošlo v průběhu třiceti let k žádnému podstatnému zvratu, ale změna společenského a politického kontextu dávala fotografie do nových souvislostí a měnila jejich smysl. Týká se to rozsáhlého cyklu \"Hlavy\", v nichž autorka zachycovala přírodní útvary, drolící se zdi, stará vrata, odhozené předměty a pozůstatky lidské činnosti v nichž spatřovala připomínky lidských tváří a postav (\"Sněžná hlava\", 1949, \"Hlava\", 1960, \"Tvář\", 1962). Z předchůdců byl Medkové nejbližší Miroslav Hák a podobně jako on nacházela zprvu inspiraci na pražských předměstích, kde se dlouho uchovaly stopy války. Od počátku 60. let chodila za náměty stále více do středu Prahy. V atmosféře politického útlaku 50. let vznikal cyklus \"Zavřeno\", který zachytil zazděná okna, dveře s petlicemi, zavřené výklady nebo značku zakazující vjezd a reflektoval vnitřní prožitek blízký Kafkovým románům. Po okupaci v srpnu 1968 vznikly fotografie \"Střelnice\" (1969) nebo \"Křik\" (1971). \n\nCelou fotografickou tvorbu Medkové, která vznikala v podmínkách různě intenzivního útlaku komunistického režimu, je spojujícím jmenovatelem úzkost. Byl pro ni důležitý druhý plán reality a evokace skrytých pocitů. Existenciální téma spojuje snímky, které vznikly v rozpětí více než 20 let - \"Panák\" (1959) s dětskou kresbou postavy se zdviženýma rukama nad dírou v opadané omítce, \"Popraviště-Rájov\" (1977) s rozbitou zdí a pramenem uschlé trávy, který připomíná krev, \"Šebestián\" (1977), nebo \"Ruce vzhůru\" (1982), kde postavu se zdviženýma rukama vytvářejí zabetonované kameny. Některé fotografie tyto pocity nesou ve svém názvu (\"Výbuch\", 1957, 1959, \"Strach\", 1960, \"Křik\", 1971, 1978, \"Agrese\" I a II, 1980), jiné vyvolávají vzpomínku na dětskou obavu z temných prostor (\"Otvory\", 1962). \n\nKurátorem její první souborné výstavy v Alšově síni Umělecké besedy roku 1965 byl Jan Kříž. Život a dílo Emily Medkové v monografii zpracovali historikové umění Karel Srp mladší a Lenka Bydžovská.\nV průběhu roku 1951 se v Teigově skupině podílela na vydání deseti pracovních ineditních sborníků \"Znamení zvěrokruhu\". V červencovém čísle \"Lev\" vyšlo 21 jejích fotografií a dalších pět ve sborníku \"Váhy\", sestaveném Vratislavem Effenbergerem. Ten po Teigově smrti obnovil roku 1953 tradici ineditních sborníků, tentokrát pod názvem \"Objekt\". Na všech pěti svazcích, sestavených v letech 1953-1962 Emila výrazně spolupracovala. \n\nRoku 1958 vyšla v \"Objektu\" č. 3 Effenbergerova studie Emila Medková, provázená souborem jejích fotografií. Pro Objekt č. 4 (1960) vytvořila obálku. V tomto čísle bylo 11 jejich fotografií z cyklu Záznamy a průvodní text Vratislava Effenbergera. Obálka a dalších 11 fotografií bylo i v následujícím pátém čísle v roce 1962. Od roku 1969 začala vycházet revue Analogon, redigovaná Vratislavem Effenbergerem, a Emila do prvního čísla přispěla fotografiemi z Paříže a Itálie.\n\nPo úmrtí Mikuláše Medka obnovila roku 1975 spolupráci se Surrealistickou skupinou. Zapojila se do kolektivních surrealistických her (\"Potřeba příběhu\", 1983-1984, \"Ostrov mrtvých\", 1984 - námět M. Stejskal), vyhledávání vizuálních analogií (\"obrazové analogie k taktilnímu objektu Masturbace\", 1981), interpretačních her (\"Ilustrovaný sen\", 1982, \"Jedním uchem dovnitř\", 1984 - námět J. Švankmajer), anket (\"Anketa o strachu\", 1979, \"Anketa o štítivosti\", 1980), tvorby objektů a experimentů, které iniciovali Jan Švankmajer, Vratislav Effenberger, Martin Stejskal a František Dryje (\"Hra o Žugoně\", 1983). Jan Švankmajer připravoval od roku 1979 v Surrealistické skupině monografii Emily Medkové, která se nerealizovala. Roku 1980 přispěla do časopisu švýcarské surrealistické skupiny \"Le la\" souborem fotografických interpretací (text Ludvík Šváb).\n\n\n\n\n"}
{"id": "119339", "url": "https://cs.wikipedia.org/wiki?curid=119339", "title": "Jezdovice", "text": "Jezdovice\n\nObec Jezdovice (dříve též Hvězdovice, ) se nachází v okrese Jihlava v kraji Vysočina. Žije zde obyvatel. Rozkládá se z obou stran podél železniční trati Kostelec u Jihlavy – Slavonice.\n\nNázev se vyvíjel od varianty Iezdouicz (1358), Jezdowicze (1385), Hwiezdowicze (1513), Jeszowitz (1678), Jesowitz (1718), Iesowitz (1720), Jasowitz (1751), Jesowitz a Gezowice (1846), Jesowitz a Jezovice (1872), Jezdovice (1881). Jesowitz, Jezovice a Jezdovice (1885), Hvězdovice a Jezdovice (1913) až k podobě Jezdovice v roce 1924. Místní jméno vzniklo přidáním přípony -ovice k osobnímu jménu Jezd(a) (domácká podoba Jezdimír), znamenalo ves lidí Jezdových. Splynutím předložky v s názvem vzniklo v 16. století Vězdovice, později upraveno na Hvězdovice.\n\nPrvní písemná zmínka o obci pochází z roku 1358. Do roku 1422 se tu dolovalo stříbro, roku 1750 dolování obnoveno hr. Herbersteinem. V letech 1490–1493 zakoupil Václav Vencelík z Vrchovišť od Zdeňka Šternberka ze Šternberka městečko Třešť s tvrzí a poplužním dvorem s vesnicemi Jezdovice a Buková pro svého syna Matěje Vencelíka z Vrchovišť.\n\nV letech 1869–1879 pod Jezdovice spadala osada Buková. Roku 1902 došlo k založení hasičského sboru. Od 1. dubna 1980 do 31. prosince 1991 spadala jako místní část pod město Třešť. Od 1. ledna 1991 je opět samostatnou obcí.\n\nJezdovice leží v okrese Jihlava v Kraji Vysočina. Nachází se 5 km jižně od Kostelce a 1,5 jižně od Salavic, 3 km severně od Třeště, 8 km východně od Batelova, 4 km východně od Spělova a 6 km jihovýchodně od Dolní Cerekve. Geomorfologicky je oblast součástí Česko-moravské subprovincie, konkrétně Křižanovské vrchoviny a jejího podcelku Brtnická vrchovina, v jejíž rámci spadá pod geomorfologické okrsky Špičák a Otínská pahorkatina. Průměrná nadmořská výška činí 540 metrů. Nejvyšší bod o nadmořské výšce 584 metrů stojí jihovýchodně od obce. Jezdovicemi protéká Třešťský potok, na němž leží Jezdovický rybník (27 ha), do něhož se zleva vlévá Bukovský potok. Severně od obce do Třešťského potoka vlévá Mistrovský potok, na němž se rozkládá Mistrovský rybník.\n\nSeverozápadně od obce se nachází svahové prameništní Jezdovické rašeliniště, kde na rozloze 1,60 ha roste vzácná a ohrožená květena. Od roku 1984 přírodní památka. Na protisvahu u kapličky poslední z původní výsadby lip a javorů roste památný 25metrový javor mléč. V zahradě za domem čp. 47 jižně od kapličky na návsi stojí 30metrová památná lípa malolistá – Jezdovická lípa. 500 m východně od železniční zastávky v obci Jezdovice se nachází stromořadí 59 památných stromů, mezi nimiž jsou zastoupeny dub letní, javor klen, jírovec maďal a jasan. Přibližně 500 m jihovýchodně od železniční zastávky v obci roste památný 18metrový buk lesní.\n\nPodle sčítání 1930 zde žilo v 81 domech 403 obyvatel. 400 obyvatel se hlásilo k československé národnosti. Žilo zde 399 římských katolíků, 1 evangelík a 1 příslušník Církve československé husitské.\n\nJezdovice je členem Mikroregionu Třešťsko a místní akční skupiny Třešťsko.\n\nObec má sedmičlenné zastupitelstvo, v jehož čele stojí starosta Luboš Hartl, v období 1. února 2009 – 8. listopadu 2010 působil jako starosta Martin Forst.\n\nPrávo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 17. dubna 2009.\n\nZnak: Červeno – modře stříbrným mostem se třemi oblouky dělený štít. Nahoře kosmý mlátek šikmo podložený želízkem a postaveným mečem, vše stříbrné se zlatými topůrky a jílcem, provázené dvěma zlatými osmihrotými hvězdami, dole v prostředním oblouku vztyčený zlatý dubový list.\n\nVlajka: List tvoří červený pruh široký polovinu šířky listu a bílý most se třemi modrými oblouky vyrůstající z dolního okraje listu, v prostředním oblouku vztyčený žlutý dubový list. V červeném pruhu kosmý mlátek podložený šikmo želízkem a mečem hrotem k dolnímu okraji listu, vše bílé se žlutými topůrky a jílcem, provázené v žerďové a vlající části žlutými osmicípými hvězdami. Poměr šířky k délce listu je 2 : 3.\n\nV obci sídlí prodejna firmy LAPEK, a.s., výrobce oken a dveří Eu-okna.cz a autoservis. Obcí prochází silnice II. třídy č. 406 z Třeště do Salavic a železniční trať č. 227 z Kostelce do Slavonic. Dopravní obslužnost zajišťují dopravci ICOM transport, ČSAD Jindřichův Hradec,a České dráhy. Autobusy jezdí ve směrech Dačice, Telč, Třešť, Jihlava, Počátky, Bítov, Mrákotín, Studená a Jindřichův Hradec a vlaky ve směrech Kostelec a Slavonice Obcí prochází cyklistické trasy č. 16 ze Salavic do Třeště a č. 5129 ze Spělova do Třeště, zeleně značená turistická trasa ze Špičáku do Dolní Cerekve a Naučná stezka Špičák.\n\nDěti dojíždějí do základní školy v Třešti. V Jezdovicích stojí kulturní dům s kapacitou 150 osob. Funguje tu Okrašlovací spolek Jezdovice o.s. Sbor dobrovolných hasičů Jezdovice byl založen v roce 1902. T.J. SOKOL Jezdovice měl v roce 2014 10 členů a přísluší do župy Plk. Švece. V roce 2006 obec otevřela sportovní hřiště s umělým trávníkem pro sporty fotbal, tenis, nohejbal, street basketbal a volejbal.\n\n\n\n"}
{"id": "119340", "url": "https://cs.wikipedia.org/wiki?curid=119340", "title": "Vinařice (okres Louny)", "text": "Vinařice (okres Louny)\n\nObec Vinařice se nachází v okrese Louny v Ústeckém kraji. Žije v ní obyvatel.\n\n\nPrvní písemná zmínka o obci pochází z roku 1238.\n\n\nŘehoři Houdovi z Vinařic se zdál zvláštní sen, v němž ho duch přivedl na kopec Dřevíč a ukázal mu, kde je ukrytý poklad. Duch mu rovněž poradil, aby z části nalezených peněz koupil zvon pro kostel sv. Jiljí. Houda se vypravil na kopec a opravdu tam nalezl hrnec zlaťáků. Poté se převlékl za žebráka, vydal se ke zvonaři a vybral zvon. Zvonař myslel, že Houda nemá peněz, a tak řekl, že zvon stojí 400 zlatých. Tu se zjevil duch a řekl, že je svědkem této úmluvy. Když potom Houda přišel ke zvonaři, ten se pokusil předtím zvon vyměnit za jiný, ale duch dal Houdovi proutek, jímž měl švihnout přes zvon a který zvolá: „Houda koupil zvon!“, ten je pravý. Takto Houda zvon poznal, ale zvonař jej přece ošidil, protože mu poradil, aby si na zvon nechal vyrýt podobu a jméno, za což si pak účtoval víc, než kolik stojí dva obyčejné zvony. Na památku této příhody byl potom zvon na věky známý jako Houda.\n\n"}
{"id": "119341", "url": "https://cs.wikipedia.org/wiki?curid=119341", "title": "Lipůvka", "text": "Lipůvka\n\nObec Lipůvka se nachází v okrese Blansko v Jihomoravském kraji. Žije zde obyvatel.\n\nPrvní písemná zmínka o obci pochází z roku 1371. Lipůvka údajně existovala dříve pod názvem Opatovice kolem nynější zříceniny kostelu sv. Klimenta, byla ale vypálena. V 15. století náležela obec pánům z Boskovic, v 16. století přešla do majetku Ederům a Ottersdorfům, posléze náležela městu Brnu.\n\nZa druhé světové války přes Lipůvku ustupovali Němci a chtěli z Lipůvky udělat poslední záchytný bod neboli něco, kde by se mohli uchytit a zdržet Rudou armádu. Avšak Sověti nenechali Lipůvku zničit, proto vyslali tři parlamentáře, aby s Němci vyjednávali. Tuto událost na Lipůvce připomíná pamětní deska.\n\nKaždoročně se v Lipůvce pořádají svatocecilské hody, vždy v listopadu na svátek sv. Cecílie, které je zasvěcen zdejší kostel.\n\n\n\n\n"}
{"id": "119342", "url": "https://cs.wikipedia.org/wiki?curid=119342", "title": "Veleň", "text": "Veleň\n\nVeleň je obec v okrese Praha-východ, kraj Středočeský. Rozkládá se asi patnáct kilometrů severovýchodně od centra Prahy a devět kilometrů západně od města Brandýs nad Labem-Stará Boleslav. Skládá se z částí Veleň a Mírovice. Žije zde obyvatel.\n\nPrvní písemná zmínka o obci pochází z roku 1318. V obci Veleň \"(přísl. Mirovice, 903 obyvatel)\" byly v roce 1932 evidovány tyto živnosti a obchody: cihelna, holič, 3 hostince, kamnář, kolář, středočeský konsum, kovář, 3 krejčí, lom, pekař, 14 rolníků, řezník, sedlář, 5 obchodů se smíšeným zbožím, 2 trafiky a zahradnictví.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nObcí prochází silnice III. třídy. Ve vzdálenosti 4 km lze najet na silnici II/610 Praha - Brandýs nad Labem-Stará Boleslav - Benátky nad Jizerou - Mladá Boleslav.\n\nJezdí sem příměstská autobusová linka 377 Praha Letňany - Praha Čakovice - Veleň - Mratín / Polerady rozc. - Kostelec n. L. náměstí a linka 302 Českomoravská – Vysočanská – Prosek – Přezletice, Kocanda – Veleň. Železniční trať ani stanice na území obce nejsou; nejbližší je železniční zastávka Hovorčovice ve vzdálenosti 3 km ležící na trati 070 mezi Prahou a Neratovicemi.\n\n"}
{"id": "119344", "url": "https://cs.wikipedia.org/wiki?curid=119344", "title": "Kosořice", "text": "Kosořice\n\nKosořice (nářečně Pejřava) je obec v okrese Mladá Boleslav, kraj Středočeský. Rozkládá se 11 km jihovýchodně od Mladé Boleslavi. Žije zde obyvatel.\n\nPrvní písemná zmínka o obci pochází z roku 1347. Z obce pochází rytíř Jan Pancíř z Kosořic, který je spjat s historií nedalekého hradu Bezděz.\n\nDějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:\n\nVe vsi Kosořice s 493 obyvateli v roce 1932 byly evidovány tyto živnosti a obchody: obchod s dobytkem, 2 hostince, kolář, 2 kováři, 2 obuvníci, obchod s lahvovým pivem, 2 pokrývači, 3 rolníci, řezník, 2 obchody se smíšeným zbožím, spořitelní a záložní spolek, trafika, truhlář, velkostatek.\n\nSilniční doprava\n\nObcí prochází silnice III. třídy. Ve vzdálenosti 3 km lze najet na silnici I/38 Kolín - Nymburk - Mladá Boleslav - Doksy - Jestřebí.\n\nŽelezniční doprava\n\nŽelezniční trať ani stanice na území obce nejsou. Nejblíže obci je železniční zastávka Voděrady (jen pro osobní dopravu) ve vzdálenosti 1,5 km ležící na trati 071 mezi Nymburkem a Mladou Boleslaví. Nejbližší železniční stanicí (pro veškerou dopravu) jsou Luštěnice ve vzdálenosti 3,5 km ležící na téže trati.\n\nAutobusová doprava\n\nV obci zastavovaly v pracovních dnech května 2011 příměstské autobusové linky:\n\n"}
{"id": "119345", "url": "https://cs.wikipedia.org/wiki?curid=119345", "title": "Kujavy", "text": "Kujavy\n\nObec Kujavy (německy \"Klantendorf\") se nachází v okrese Nový Jičín v Moravskoslezském kraji. Žije zde obyvatel.\n\nKujavy tvořily původně 2 osady, starší byla slovanská, mladší německá. Německou osadu založil tamější fojt Clemens, jmenovala se Clemensdorf a vznikla asi okolo roku 1293. Později obě osady splynuly v jednu obec, přičemž česká část se potom poněmčila.\n\nObec Kujavy vznikla přebudováním starší slovanské vsi Kuyawa, v duchu německého zákupního práva ve druhé polovině 13. století. Nejstarší písemná zmínka je z roku 1293 a současný název Kujavy je znám od roku 1461. Z dějin obce víme, že v roce 1399 Adam a Otto Bešové z Kujav, kteří jako stoupenci markraběte Prokopa byli postižení církevní kletbou za to, že hubili duchovenské zboží. Drželi velké fojtství, které obsahovalo třináctinu všech pozemků. Ve druhé polovině 16. století musel spravovali farnost kněží z fulneckého konventu Za svého působení ve Fulneku docházel do Kujav k bratřím J. A. Komenský.\n\nStarý kujavský kostel se připomíná velmi záhy. Pocházel ze 14.století. Po požáru z roku 1713, kdy se roztavily i dva staré zvony ( jeden z r. 1490, druhý z 16.stol.), byl postaven kostel nový - nynější podoba. Obživu poskytovalo obyvatelům, (1790 - 116 domů a 809 obyvatel; 1851 - 136 domů a 933 obyvatel) převážně zemědělství a drobné řemeslnictví. Vlivem velmi dobrých půdních a klimatických podmínek, podložených pracovitostí obyvatel vesnice byla obec velmi výstavná. Za okupace se obec stala součástí Německa. Osvobozena byla 3.5.1945. Po odsunu německého obyvatelstva byla obec nově dosídlena českým obyvatelstvem z Volyně a z vnitrozemí.\n\nOd 1. ledna 1979 do 31. prosince 1997 byla součástí Fulneku. Od 1. ledna 1998 jsou Kujavy opět samostatnou obcí.\n\nObec zřizuje Základní a Mateřskou školu Kujavy, která sídlí ve společné budově s obecním úřadem. Mateřská škola má odloučené pracoviště, samostatnou budovu. Do školy chodí majoritně místní děti, kapacitu 50 + 28 žáků naplňují na 70 %. Statisticky měla základní škola na konci září 2011 - 36 žáků, 2012 - 37 žáků, 2013 - 32 žáků. K činnosti školy patří také školní družina.\n\nÚzemím obce prochází dálnice D1 a také silnice I/47 v úseku Fulnek - Bílovec\nSilnice III. třídy na území obce jsou:\n\n\n\n"}
{"id": "119346", "url": "https://cs.wikipedia.org/wiki?curid=119346", "title": "Ohrozim", "text": "Ohrozim\n\nObec Ohrozim se nachází v okrese Prostějov v Olomouckém kraji. Žije zde obyvatel.\n\nPoprvé je Ohrozim zmíněna roku 1131 v kupních smlouvách olomoucké kapituly. Název je odvozen od slova \"ohrozit\", které dříve znamenalo \"zbavit někoho strachu\".\n\nVývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení.\n\nV obci stojí také kostel svatého Václava.\n\nSeverně nad Plumlovskou přehradou se nachází přírodní památka Čubernice. Jedná se o ze tří stran nepřístupnou stráň porostlou křovinami s teplomilnou květenou a výskytem koniklece. Její rozloha činí necelé 1,2 ha. Bylo zjištěno, že se zde nacházelo hradiště z pozdní doby kamenné. Dodnes jsou z něj vidět nepatrné náznaky v terénu, zvláště na jižní straně a kolem vrcholu. V osmdesátých letech 19. století zde plumlovský řezník Pácl vykopal 16 měděných seker a dýk. Většina tehdejšího nálezu byla rozebrána místními lidmi. Jen malá část se nachází v zámeckém muzeu v Brně a jedna sekyra je byla umístěna do Vlastivědného muzea v Olomouci. Místní hradiště však nebylo dodnes důkladně prozkoumáno. V okolí se nachází chatová oblast. Jméno Čubernice nese i motel pod tímto kopcem.\n\n\n\n"}
{"id": "119347", "url": "https://cs.wikipedia.org/wiki?curid=119347", "title": "Hrabová (okres Šumperk)", "text": "Hrabová (okres Šumperk)\n\nObec Hrabová (německy \"Raabe\") se nachází v okrese Šumperk v Olomouckém kraji. Žije zde obyvatel.\n\nPrvní písemná zmínka o obci pochází z roku 1344.\n\nV katastru obce jsou evidovány tyto kulturní památky:\n\n\n"}
